<?xml version="1.0"?>

<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
 <teiHeader>
  <fileDesc>
   <titleStmt>
    <title>Hálfs saga ok Hálfsrekka</title>
    <editor>Guðni Jónsson and Bjarni Vilhjálmsson</editor>
    <respStmt>
     <resp> Prepared under the supervision of: </resp>
     <name>Dr. Zoe Borovsky, server.fhp.uoregon.edu/norse/ </name>
    </respStmt>
   </titleStmt>
   <publicationStmt>
    <publisher>Trustees of Tufts University</publisher>
    <pubPlace>Medford, MA</pubPlace>
    <authority>Perseus Project</authority>
   </publicationStmt>
   <sourceDesc>
    <biblStruct>
     <monogr>
      <title>Hálfs saga ok Hálfsrekka</title>
      <editor>Guðni Jónsson and Bjarni Vilhjálmsson</editor>
      <imprint>
       <pubPlace>Reykjavík</pubPlace>
       <publisher>Bókaútgáfan Forni</publisher>
       <date>1943-1944</date>
      </imprint>
     </monogr>
    </biblStruct>
   </sourceDesc>
  </fileDesc>

  <encodingDesc>
   <refsDecl>
    <refState unit="chapter" n="chunk"/>
   </refsDecl>
  </encodingDesc>

  <profileDesc>
   <langUsage>
    <language ident="non">Old Norse</language>
   </langUsage>
  </profileDesc>
  <revisionDesc>
   <!--
<change><date>12/10/04</date>
<respStmt><resp> Prepared under the supervision of: </resp><name>BDK</name><name>ed.</name></respStmt>
<item>
$Log: Halfs_non.xml,v $
Revision 1.1  2009-12-09 18:06:27  rsingh04
moved more xml files around based on copyright status

Revision 1.1  2004/12/13 20:17:25  mimno
TEIzed sagas

</item>
</change>
-->
   <change when="2014-11-13" who="Stella Dee">converted to EpiDoc</change>
  </revisionDesc>
 </teiHeader>
 <text xml:lang="non">
  <body>
   <div type="edition">


    <div type="textpart" subtype="chapter" n="1">
     <p>
      <pb n="159"/> ALREKR hét konungr, er bjó á Alreksstöðum. Hann réð fyrir Hörðalandi. Hann átti
      Signýju, dóttur konungs af Vörs. Kollr hét hirðmaðr hans, ok fylgdi hann konungi norðr í Sogn
      ok sagði konungi allmikit frá vænleik Geirhildar Drífsdóttur, því at hann hafði sét hana við
      mungátsgerð, ok kveðst honum unna þess ráðs. Til fundar við Geirhildi kom Höttr, er Óðinn var
      reyndar, þá er hún var at léreptum. Hann keypti því við hana, at Alrekr konungr skyldi eiga
      hana, en hún skyldi á hann heita til alls. Konungr sá hana, er hann fór heim, ok gerði
      brúðlaup til hennar it sama haust. Konungr launaði Koll vel trúleik sinn ok gaf honum jarlsdóm
      ok atsetu í Kollsey fyrir sunnan Harðsæ, ok er þat fjölbyggt herað. Alrekr konungr mátti eigi
      eiga þær báðar fyrir ósamþykki þeira ok kveðst þá þeira eiga skyldu, er betra öl gerði mót
      honum, er hann kæmi heim ór leiðangri. Þær kepptust um ölgerðina. Signý hét á Freyju, en
      Geirhildr á Hött. Hann lagði fyrir dregg hráka sinn ok kveðst vilja fyrir tilkvámu <pb n="160"
      /> sína þat, er var milli kersins ok hennar. En þat reyndist gott öl. Þá kvað Alrekr: <lg>
       <l>"Geirhildr, getta,</l>
       <l>gott er öl þetta,</l>
       <l>ef því andmarkar</l>
       <l>engir fylgja.</l>
       <l>Ek sé hanga</l>
       <l>á hávum gálga</l>
       <l>son þinn, kona,</l>
       <l>seldan Óðni."</l>
      </lg> Á þeim misserum var fæddr Víkarr, sonr Alreks ok Geirhildar. </p>
    </div>

    <div type="textpart" subtype="chapter" n="2">
     <p> Ögvaldr Rogalands konungr bjó á Roga á Jösurheiði. Hún er í milli Rogalands ok Þelamarkar.
      Þat kalla menn nú Viði. Hann fór á dýraveiði. Honum fylgdi hirð hans, ok þar fæddi drottning
      svein þann, er Jösurr hét. Þann fóstraði Gunnvaldr Storðarjarl. Hæklingr víkingr kom með her
      sinn á hendr Ögvaldi konungi. Í þeiri orrostu fell Ögvaldr konungr, ok var hann heygðr á
      Ögvaldsnesi. Finnr inn auðgi af Akranesi, landnámamaðr, lá við Ögvaldsnes ok búinn til Íslands
      ok spurði, hversu fyrir löngu Ögvaldr konungr fell. Hann heyrði vísu þessa kveðna í hauginn: <lg>
       <l>"Þat var fyr löngu,</l>
       <l>er leið heldu</l>
       <l>heldr hundmargir</l>
       <l>Hæklings firar,</l>
       <l>sigldu um salta</l>
       <l>slóð birtinga.</l>
       <l>Þá varð ek þessa</l>
       <l>þorps ráðandi."</l>
      </lg>
      <pb n="161"/>
     </p>
    </div>

    <div type="textpart" subtype="chapter" n="3">
     <p> Gunnvaldr jarl ok Kollr báðu einnar konu báðir, ok fekk Gunnvaldr. Eptir þat kom Kollr með
      lið mikit í Storð á laun, ok lögðu eld í hús Gunnvalds Roga. Gunnvaldr gekk út ok var drepinn.
      Þá hafði Jösurr verit konungr nokkura stund. Síðar fór hann með lið mikit at hefna fóstra
      síns. Ok er Kollr sá sigling hans, þá hljóp hann á herskip sín ok sigldi norðr um Harðsæ í
      Grafdalsvág. Þá kom Alrekr konungr til móts við Koll fámennr, því at hann vissi eigi ófriðar
      ván. Þá börðust þeir Jösurr konungr, ok fellu þeir Alrekr konungr ok mestr hlutr liðs þeira.
      Víkarr, sonr Alreks, kom eigi fyrr ór liðsafnaði en Jösurr konungr var brott farinn. Í þeiri
      ferð lagði Jösurr undir sik ríki þat allt, er átt hafði Kollr. </p>
    </div>

    <div type="textpart" subtype="chapter" n="4">
     <p> Mörgum vetrum síðar kom Víkarr konungr fjölmennr á hendr Jösur, þá er hann var í því ríki,
      er Kollr hafði átt, ok áttu þeir orrostu, ok þá fell Jösurr konungr fyrir ok allir bændr þess
      heraðs. Því heitir þat Kvennaherað, at þar byggðu ekkjur einar eptir. Síðan eignaðist Víkarr
      ríki þat allt, er átt hafði Kollr. Fyrir þat fór Hjörr Jösursson móti Víkari til orrostu, ok
      áttu þeir langa hríð sín í millum, ok höfðu ýmsir betr, ok sættust um síðir. Sonr Víkars var
      Vatnarr, er heygðr var í Vatnarshaugi; hans synir váru þeir Snjallr ok Hjallr, er liggja í
      Bræðrahaugi. <pb n="162"/>
     </p>
    </div>

    <div type="textpart" subtype="chapter" n="5">
     <p> Hjörr konungr Jösursson var ríkr konungr ok varð sóttdauðr ok var heygðr á Rogalandi. Hans
      sonr var Hjörleifr Hörðalands konungr. Hann réð ok fyrir Rogalandi ok var allríkr konungr.
      Hann var kallaðr Hjörleifr inn kvensami. Hann átti Æsu ina ljósu, dóttur Eysteins jarls af
      Valdresi. Hjörleifi brustu lausafé fyrir örleika. Hann lét gera skip af virktum og fór til
      Bjarmalands. Högni inn auðgi bjó í Njarðey fyrir Naumudalsmynni. Hann tók vel við Hjörleifi
      konungi, ok var hann þar þrjár nætr ok gekk at eiga Hildi ina mjóvu, dóttur Högna, áðr hann
      fór brott, ok fór hún með honum til Bjarmalands ok Sölvi, bróðir hennar. En er Hjörleifr
      konungr kom í Vínuminni, skipti hann liði sínu í þrjá þriðjunga. Á skipi hans váru níu tigir
      manna. Þriðjungr liðs helt upp bardaga með honum við landsmenn, annarr þriðjungr liðs
      varðveitti skip með stýrimanni, en þriði þriðjungr braut haug með stafnbúa, ok fengu þeir
      mikit fé. Á sunnanverðri Finnmörk í Gjarðeyjargeima lá Hjörleifr konungr um nótt, ok höfðu
      sveinar eld á landi, ok fóru tveir menn at sækja vatn til lækjar, er fell af bjargi fram. Þar
      sá þeir brunnmiga ok sögðu Hjörleifi konungi. Síðan heitir konungr broddspjót í eldi ok skaut
      til hans. Konungr kvað: <lg>
       <l>"Gakktu frá brunni,</l>
       <l>gletzt lítt við mik,</l>
       <l>þræll herfiligr,</l>
       <l>þíns innis til.</l>
       <l>Mun ek senda þér</l>
       <l>sveiðanda spjót,</l>
       <pb n="163"/>

       <l>þat er gyrja mun</l>
       <l>granir þínar."</l>
      </lg> Þá tóku þeir vatn, en þursinn skauzt inn í bjargit. Þá er þau sátu við eld, þá kvað þurs
      af bjargi annat ljóð: <lg>
       <l>"Veit eigi görla</l>
       <l>víf þitt, konungr,</l>
       <l>hvat hnekkja mun</l>
       <l>hennar sælu.</l>
       <l>Vér undum þér</l>
       <l>-- -- --</l>
       <l>Hildr, Hjörleifi</l>
       <l>haltu nær loga."</l>
      </lg> Þá skaut Hjörleifr inu sama spjóti í auga því trölli. Högni bauð Sölva ok Hildi at vera
      þar eptir, en konungr vildi þat eigi. Síðan fóru ambáttir tvær með Hildi, en tuttugu karlar
      með Sölva. Æsa varð ófegin konungi ok hans föruneyti, en allir aðrir fegnir. </p>
    </div>

    <div type="textpart" subtype="chapter" n="6">
     <p> Hjörleifr konungr fór með skipi sínu til Konungahellu, því sem hann helt til Bjarmalands.
      Þeir Hreiðarr, Sjólands konungr, settu búðir sínar it næsta þar. Heri, sonr Hreiðars konungs,
      gerði sér kært við Hjörleif konung. Á þeim fundi eggjaði hann föður sinn at bjóða heim
      Hjörleifi konungi. Hreiðarr konungr sagði, at þat mundi at engri gæfu verða, en lagði þó leyfi
      til ok fjármuni. Þeir höfðu samflot til Danmerkr. At því boði sá Hjörleifr konungr Hringju,
      dóttur Hreiðars konungs,ok bað hennar. Heri fýsti þess ráðs, ok fylgdi henni skipshöfn manna
      ok farmr allr. Í Jótlandshafi lá Hjörleifr konungr í lognrétt. Ok er hann fór í sólar upprás,
      sá hann í norðr koma upp <pb n="164"/> ór sjónum mikit fjall ok jafnt vaxit sem mann. Þat
      kvað: <lg>
       <l>"Ek sé Hringju</l>
       <l>haug of orpinn,</l>
       <l>en Hera hníga</l>
       <l>hvátinn spjóti.</l>
       <l>Sék Hjörleifi</l>
       <l>haptbönd snúin,</l>
       <l>en Hreiðari</l>
       <l>höggvinn gálga."</l>
      </lg> Þá gengu ekki skipin. Þá bað konungr taka til ára. Þá kenndi Hringja sér sóttar. Þeir
      lögðu upp árar. Hún andaðist at jafnlengd þess, er hún hafði sótt tekit, ok varð skotit kistu
      hennar fyrir borð, en hún fór svá skjótt suðr aptr sem róit væri sexærðu skipi. Heri fann
      kistuna rekna skammt frá naustum föður síns ok sagði honum til ok kvað Hjörleif konung mundu
      hafa myrt hana. </p>
    </div>

    <div type="textpart" subtype="chapter" n="7">
     <p> Þetta haust reru feðgar tveir á fiski ok drógu marmennil, ok hét annarr Handir, en annarr
      Hrindir. Þeir færðu hann Hjörleifi. Konungr fekk hann í hendr hirðkonu einni ok bað hana gera
      vel við hann. Engi maðr fekk orð af honum. Kertisveinar glímdu ok slökktu ljósin. Í því bili
      sló Hildr horni á skikkju Æsu. Konungr sló hana með hendi sinni, en Hildr sagði hundinn valda,
      er lá á gólfinu. Þá laust konungr hundinn. Þá hló marmennill. Konungr spurði, hví hann hló.
      Hann svarar: "Því, at þér varð heimskliga, því at þau munu þér líf gefa." Konungr spurði hann
      fleira. Hann svarar engu. Síðan lézt konungr mundu flytja <pb n="165"/> hann til sjóvar ok bað
      hann segja sér þat, er hann þyrfti at vita. Hann kvað, er hann fór til sjóvar: <lg>
       <l>"Ek sé lýsa</l>
       <l>langt suðr í haf:</l>
       <l>Vill danskr konungr</l>
       <l>dóttur hefna.</l>
       <l>Hann hefir úti</l>
       <l>ótal skipa,</l>
       <l>býdr han Hjörleifi</l>
       <l>hólmstefnu til.</l>
       <l>Varastu víti,</l>
       <l>ef þú vilt ....</l>
       <l>vil ek aptr í sjó."</l>
      </lg> En er þeir reru þangat með hann, sem þeir höfðu hann upp dregit, þá kvað hann: <lg>
       <l>"Sögu kann ek segja</l>
       <l>sonum Háleygja</l>
       <l>vilgi góða,</l>
       <l>ef þér vilið heyra:</l>
       <l>Hér ferr sunnan</l>
       <l>Svarðar dóttir,</l>
       <l>of drifin dreyra,</l>
       <l>frá Danmörku.</l>
       <l>Hefir sér á höfði</l>
       <l>hjálm upp spenntan,</l>
       <l>herkumbl harðligt,</l>
       <l>Heðins af létta.</l>
       <l>Skammt mun sveinum,</l>
       <l>sé þat sem er,</l>
       <l>Hildar at bíða</l>
       <l>hér á ferli.</l>
       <l>Bresta mun baugröst,</l>
       <l>brá mær augum</l>
       <l>um heruð hingat</l>
       <l>hegna til þegna.</l>
       <pb n="166"/>

       <l>Hafa skal hverr drengr</l>
       <l>hjör ok mörg spjót,</l>
       <l>áðr komi mikil fram</l>
       <l>málmahríð síðan.</l>
       <l>Þó munu, ef þat er satt,</l>
       <l>þá ferr illa,</l>
       <l>hafa allir alkeypt</l>
       <l>ár, þá er kemr vár."</l>
      </lg> Þá lét Hjörleifr konungr hann utan borðs. Þá tók einn maðr í hönd honum ok spurði: "Hvat
      er manni bezt?" Marmennill svarar: <lg>
       <l>"Kalt vatn augum,</l>
       <l>en kvett tönnum,</l>
       <l>lérept líki,</l>
       <l>lát mik aptr í sjó!</l>
       <l>Dregr mik engi</l>
       <l>í degi síðan</l>
       <l>maðr upp í skip</l>
       <l>af mararbotnum."</l>
      </lg> Konungr gaf þeim Handi ok Hrindi land at búa á ok þar með þræl ok ambátt. </p>
    </div>

    <div type="textpart" subtype="chapter" n="8">
     <p> Síðan lét Hjörleifr konungr fara örvarboð ok safnaði liði at sér. Um nóttina kom Hreiðarr
      konungr með her sinn ok sló hring um bæ Hjörleifs konungs. Þá ina sömu nótt gó hundr hans
      Flóki, er aldri gó, nema hann vissi konungi ótta vánir. Hjörleifr konungr hleypti á
      manngarðinn ok skaut aptr spjóti til liðsins. Þá heyrði hann kallat fall Hera. Konungr sá ór
      skógi bæjarbruna sinn ok brottsigling Hreiðars konungs með herfangi miklu. Þetta sama haust
      kom Hjörleifr konungr einskipa <pb n="167"/> um nótt á bæ Hreiðars konungs ok gekk einn til
      svefnhúss, en allar konur váru ór rekkju brottu nema Æsa ein. Konungr bað hana koma sér við
      Hreiðar konung. Hún læsti hann í váðkeri sínu ok sagði síðan Hreiðari konungi ok kvað Hjörleif
      þar vera. Hjörleifr konungr var upp festr í konungs höll með skóþvengjum sínum sjálfs millum
      elda tveggja at ráði Æsu, en hirðin sat við drykkju. Á meðan vakti Hildr ok jós mungáti í
      eldana. Hún leysti hann svá, at hún hjó með sverði skóþvengina. Hreiðarr konungr sat sofandi í
      hásætinu, en Æsa sat í knjám honum. Hjörleifr konungr lagði í brjóst honum ok gekk síðan til
      skips eptir liði sínu ok lét binda hirð Hreiðars konungs ok gaf grið, en Hreiðar konung lét
      hann hengja dauðan á gálga þann, er hann hafði honum ætlat. Þann inn sama aptan, er Hjörleifr
      konungr kom, heyrði Hreiðarr konungr kveðit: <lg>
       <l>"Minntist Hreiðarr,</l>
       <l>hvar Hera fellduð.</l>
       <l>Vá vaktist þar</l>
       <l>fyr vestrdurum.</l>
       <l>Enn mun hún sinna</l>
       <l>til sala þinna,</l>
       <l>byrsæl kona,</l>
       <l>bíð þú enn, konungr!"</l>
      </lg> Hjörleifr konungr lagði undir sik ríki þat allt, er átt hafði Hreiðarr konungr, ok setti
      þar Sölva Högnason ok gaf honum jarlsdóm, en Hjörleifr konungr fór til Noregs ok hafði með sér
      Hildi ok Æsu ok kvaddi þings. Þat dæmdi landsfólkit, at Æsu væri drekkt í mýri, en Hjörleifr
      konungi sendi hana upp á land með heimanfylgju sína. Sonr Hjörleifs ok Æsu var Óblauðr, faðir
      Ótryggs, föður Högna ins hvíta, föður Úlfs ins skjálga, er Reyknesingar eru frá komnir. <pb
       n="168"/>
     </p>
    </div>

    <div type="textpart" subtype="chapter" n="9">
     <p> Hjörleifr konungr ok Hildr in mjóva áttu tvá sonu. Hét inn ellri Hjörólfr, en inn yngri
      Hálfr. Hjörleifr konungr fell í víkingu. Ásmundr hét konungr. Hann fekk Hildar innar mjóvu ok
      fóstraði sonu Hjörleifs konungs. Þá er Hjörólfr var þrettán vetra, þá bjóst hann at fara í
      hernað. Hann hafði hvert skip, er hann fekk, smá ok stór, ný ok forn, ok hvern mann, er hann
      fekk, frjálsan ok nauðgan. Þeir höfðu margt til vápna: stengr ok stafi, klumbur ok kraka.
      Fyrir þá sök er þat kallat síðan Hjörólfsfæri, er ófimligt er. En er hann kom til orrostu við
      víkinga, þá treystist hann liðsfjölda ok lagði til orrostu. Hann hafði lið ókænt ok vápnlaust,
      ok fell margt lið hans, en sumt flýði, ok kom við þat aptr at hausti, ok varð hann lítill maðr
      fyrir sér. </p>
    </div>

    <div type="textpart" subtype="chapter" n="10">
     <p> Eptir um várit var Hálfr tólf vetra gamall, ok var engi maðr jafnmikill eða jafnsterkr sem
      hann. Þá bjóst hann at fara í hernað, ok hafði hann eitt skip nýtt ok vel búit. Á Hörðalandi
      var jarl sá, er Álfr inn gamli hét. Hann átti Gunnlöðu, dóttur Hrómundar berserks, systur
      Hámundar hersis ins frækna. Synir þeira váru tveir, ok hét hvárrtveggi Steinn. Inn ellri var
      þá átján vetra gamall. Hann var þá ráðgjafi Hálfs konungs. Engi skyldi fara yngri en hann eða
      bernskari. Steinn mikill stóð í garðinum. Engi skyldi fara, sá sem eigi fengi hafit <pb
       n="169"/> steininn af jörðu. Engi skyldi sá fara, at eigi væri hreystimaðr, svá at aldri
      kvíddi eða mælti æðru eða brygði grönum fyrir sára sakir. Steinn inn yngri Gunnlaðarson var
      eigi færr fyrir aldrs sakir, því at hann var tólf vetra gamall. Hámundr hersir átti tvá sonu,
      ok hét annarr Hrókr inn svarti, en annarr Hrókr inn hvíti. Þeir váru valdir til ferðar þessar.
      Áslákr hét ríkr bóndi. Hans synir váru þeir Egill ok Erlingr. Þeir váru ágætir menn. Vémundr
      hét merkismaðr Hálfs konungs. Fjórir menn fylgdu honum ór hirðinni. Þá var leitat um ellefu
      fylki. Fengust þar tólf menn. Þar váru bræðr tveir Haukr ok Valr, Styrr inn sterki, Dagr inn
      prúði, Börkr ok Brynjólfr, Bölverkr ok Haki, Hringr ok Hálfdan, Stari ok Steingrímr, Stúfr ok
      Gauti, Bárðr ok Björn. Þeir váru tuttugu ok þrír, er þeir ýttu. It fyrsta kveld, er þeir lögðu
      til hafnar, þá var regn mikit. Þá bað Steinn tjalda. Konungr svarar: "Viltu enn tjalda hús sem
      heima?" Síðan kölluðu þeir hann Innsteinn. En um daginn eptir reru þeir fyrir andnes eitt í
      hvössu veðri. Maðr stóð á nesinu ok bað fars. Konungr bað hann standa á stýristöngu til
      kvelds. Hann kvað þat vel mælt ok kvað sér þá þykkja skipat nær konunginum. Svá var gert.
      Þessi maðr var Steinn Gunnlaðarson inn yngri. Hann var síðan kallaðr Utsteinn. Margt var gert
      til varnaðar þeira lögum fyrir kapps sakir. Þat var eitt, at engi þeira skyldi hafa lengra
      sverð en alnar, svá skyldi nær ganga. Þeir létu gera söx til þess, at þá skyldi höggin stærri.
      Engi þeira hafði minna afl en tólf meðalmenn. Aldri hertóku þeir konur né börn. Engi skyldi
      sár binda fyrr en at jafnlengd annars dags. Við engum var þeim tekit, er minni var at afli eða
      hreysti en nú var sagt. Þeir herjuðu víða <pb n="170"/> um lönd ok höfðu jafnan sigr. Hálfr
      konungr var átján sumr í hernaði. Þat var siðr þeira at liggja jafnan fyrir andnesjum. Þat var
      annarr siðr þeira at tjalda aldri á skipi ok aldri hálsa segl fyrir ofviðri. Þeir váru
      kallaðir Hálfsrekkar, ok hafði hann aldri fleiri á skipi en sex tigi. </p>
    </div>

    <div type="textpart" subtype="chapter" n="11">
     <p> Hálfr konungr fór til ríkis síns ór hernaði. Þeir fengu storm mikinn í hafi. Skip þeira
      varð ekki ausit. Þá var þat ráðs tekit at hluta mann fyrir borð, en þess þurfti eigi, því at
      hverr bauð sínum félaga fyrir borð at fara. En er þeir stigu fyrir borð, þá mæltu þeir:
      "Strálaust er fyrir stokkum." En er Hálfr konungr kom til Hörðalands, þá fór Ásmundr konungr á
      fund hans ok gerðist hans maðr ok sór honum eiða ok bauð honum til veizlu ok hálfu liði hans.
      En annan morgin, er konungr bjóst ok sagði, at helmingr liðs skyldi eptir vera á skipum, kvað
      Innsteinn: <lg>
       <l>"Upp mundum vér</l>
       <l>allir ganga,</l>
       <l>skatna beztir,</l>
       <l>af skipum várum,</l>
       <l>láta brenna</l>
       <l>bragninga sveit</l>
       <l>ok Ásmundar lið</l>
       <l>aldri týna."</l>
      </lg> Konungr kvað: <lg>
       <l>"Vér skulum hálfir</l>
       <l>herjar þessa</l>
       <l>sáttir sækja</l>
       <l>frá sjó neðan.</l>
       <l>Ásmundr hefir</l>
       <l>oss of boðna</l>
       <l>hringa rauða,</l>
       <l>sem hafa viljum."</l>
      </lg> Innsteinn kvað: <lg>
       <l>"Sér eigi þú allan</l>
       <l>Ásmundar hug,</l>
       <l>hefir fylkir sá</l>
       <l>flærð í brjósti.</l>
       <l>Mundir þú, þengill,</l>
       <l>ef vér því réðim,</l>
       <l>mági þínum</l>
       <l>mjök lítt trúa."</l>
      </lg>
      <pb n="171"/> Konungr kvað: <lg>
       <l>"Ásmundr hefir</l>
       <l>oss of unnit</l>
       <l>margar tryggðir,</l>
       <l>sem menn vitu.</l>
       <l>Mun eigi góðr konungr</l>
       <l>ganga á sáttir</l>
       <l>né gramr annan</l>
       <l>í griðum véla."</l>
      </lg> Innsteinn kvað: <lg>
       <l>"Þér er orðinn</l>
       <l>Óðinn til gramr,</l>
       <l>ef þú Ásmundi</l>
       <l>allvel trúir.</l>
       <l>Hann mun alla</l>
       <l>oss of véla,</l>
       <l>nema þú veittar</l>
       <l>viðsjár fáir."</l>
      </lg> Konungr kvað: <lg>
       <l>"Æ lystir þik</l>
       <l>æðru at mæla,</l>
       <l>munat sá konungr</l>
       <l>sáttir rjúfa.</l>
       <l>Gull eigum þar</l>
       <l>ok gersimar,</l>
       <l>hringa rauða,</l>
       <l>frá hans búum,"</l>
      </lg> Innsteinn kvað: <lg>
       <l>"Hálfr, dreymdi mik, --</l>
       <l>hyggðu at slíku, --</l>
       <l>at logi léki</l>
       <l>of liði váru,</l>
       <l>illt væri þar</l>
       <l>ór at leysast.</l>
       <l>Hvat kveðr þú, þengill,</l>
       <l>þann draum vita?"</l>
      </lg> Konungr kvað: <lg>
       <l>"Gefa mun ek hverjum</l>
       <l>hjálm gullroðinn</l>
       <l>fræknra drengja,</l>
       <l>er fylgja mér.</l>
       <l>Þat mun at líta</l>
       <l>sem logi brenni</l>
       <l>skjöldungs liði</l>
       <l>of skarar fjöllum."</l>
      </lg> Innsteinn kvað: <lg>
       <l>"Enn dreymdi mik</l>
       <l>öðru sinni:</l>
       <l>hugðak á öxlum</l>
       <l>elda brenna.</l>
       <l>Gruna tek ek nokkut,</l>
       <l>at þat gott viti.</l>
       <l>Hvat kveðr þú, þengill,</l>
       <l>þann draum vita?"</l>
      </lg> Konungr kvað: <lg>
       <l>"Hrynja um herðar</l>
       <l>þeim, er hamalt fylkja,</l>
       <l>grams verðungu,</l>
       <l>gylldar brynjur.</l>
       <l>Þat mun á öxlum</l>
       <l>öðlings vinum</l>
       <l>ljóst at líta,</l>
       <l>sem logi brenni."</l>
      </lg> Innsteinn kvað: <lg>
       <l>"Þat dreymdi mik</l>
       <l>þriðja sinni,</l>
       <l>at vér í kaf niðr</l>
       <l>komnir værim.</l>
       <l>Eiga mun allstórt</l>
       <l>um at véla.</l>
       <l>Hvat kveðr þú, þengill,</l>
       <l>þann draum vita?"</l>
      </lg>
      <pb n="172"/> Konungr kvað: <lg>
       <l>"Fulllangt er sjá</l>
       <l>fíflskapr talaðr,</l>
       <l>vera kveð ek ekki</l>
       <l>undir slíku.</l>
       <l>Segðu enga,</l>
       <l>svá at heyri,</l>
       <l>drauma þína</l>
       <l>í degi síðan."</l>
      </lg> Innsteinn kvað: <lg>
       <l>"Hlýði Hrókar</l>
       <l>í her konungs</l>
       <l>orðum mínum,</l>
       <l>Útsteinn þriði:</l>
       <l>Göngum allir</l>
       <l>upp frá ströndu,</l>
       <l>kunnum ekki</l>
       <l>konungs mál of þat."</l>
      </lg> Útsteinn kvað: <lg>
       <l>"Konung látum vér</l>
       <l>keppinn ráða</l>
       <l>fyrir í fólki</l>
       <l>um farir várar.</l>
       <l>Hættum, bróðir,</l>
       <l>svát honum líki,</l>
       <l>fjörvi okkru</l>
       <l>með frömum vísi."</l>
      </lg> Innsteinn kvað: <lg>
       <l>"Hlítt hefir fylkir</l>
       <l>í förum úti</l>
       <l>mínum ráðum</l>
       <l>mörgu sinni.</l>
       <l>Nú kveð ek engu,</l>
       <l>er ek mæli,</l>
       <l>hlýða vilja,</l>
       <l>síz hingat kómum."</l>
      </lg>
     </p>
    </div>

    <div type="textpart" subtype="chapter" n="12">
     <p> Hálfr konungr gekk upp til bæjar Ásmundar konungs með helming liðs síns. Þar var fyrir
      fjölmenni mikit. Veizla var kappsamlig ok drykkr svá sterkr, at Hálfsrekkar sofnuðu fast.
      Ásmundr konungr ok hirðin lögðu eld í höllina. En sá, er fyrst vaknaði af Hálfsrekkum, sá
      höllina nær fulla af reyk. Hann mælti: "Rjúka mun um hauka vára nú," sagði hann. Síðan lagðist
      hann niðr ok svaf. Þá vaknaði annarr ok sá, at höllin logaði, ok mælti: "Drjúpa mun nú vax af
      söxum." Sá lagðist niðr. Ok þá vaknaði Hálfr konungr. Hann stóð upp ok vakti liðit ok bað þá
      vápnast. Þeir hlupu þá á veggina, svá at af gengu nafarnar af timbrstokkunum. Þá kvað
      Innsteinn: <pb n="173"/>
      <lg>
       <l>"Rýkr um hauka</l>
       <l>í höll konungs,</l>
       <l>ván er, at drjúpi</l>
       <l>vax af söxum.</l>
       <l>Mál er gulli</l>
       <l>ok görsimum,</l>
       <l>hjálmum skipta</l>
       <l>með Hálfsrekkum.</l>
       <l>Hins fýsi ek nú,</l>
       <l>at Hálfr vaki;</l>
       <l>er eigi af eklu</l>
       <l>eldar kyndir.</l>
       <l>Áttu, menbrjótr,</l>
       <l>mági þínum</l>
       <l>grimmlunduðum</l>
       <l>gjafir at launa.</l>
       <l>Hrindum heilir</l>
       <l>hallar bjóri.</l>
       <l>Nú taka súlur</l>
       <l>í sundr þoka.</l>
       <l>Æ mun uppi,</l>
       <l>meðan öld lifir,</l>
       <l>Hálfsrekka för</l>
       <l>til hertoga.</l>
       <l>Hart skulum ganga</l>
       <l>ok hliða ekki við,</l>
       <l>verðr vísis lið</l>
       <l>at vega með söxum.</l>
       <l>Þeir skulu sjálfir</l>
       <l>á sér bera</l>
       <l>blóðgar benjar,</l>
       <l>áðr braki létti.</l>
       <l>Snúizt snarliga,</l>
       <l>snyrtidrengir,</l>
       <l>út ór eldi</l>
       <l>með auðbrota.</l>
       <l>Engi er ýta,</l>
       <l>sá er æ lifir.</l>
       <l>Munat baugbroti</l>
       <l>við bana kvíða."</l>
      </lg>
      <pb n="174"/>
     </p>
    </div>

    <div type="textpart" subtype="chapter" n="13">
     <p> Svá er hér sagt, at Hálfr konungr ok Hálfsrekkar kæmist út ór eldinum ok Hálfr konungr
      felli fyrir ofrefli liðs ok sveit hans. Innsteinn kvað, er konungr var fallinn: <lg>
       <l>"Hér sá ek alla</l>
       <l>einum fylgja</l>
       <l>jafnröskliga</l>
       <l>öðlings syni.</l>
       <l>Hittumst heilir,</l>
       <l>þá heðan líðum,</l>
       <l>er eigi léttara</l>
       <l>líf en dauði."</l>
      </lg> Þá komu Hálfsrekkar til orrostu, þeir sem við skip höfðu verit. Þar fell mikill hlutr
      Hálfsrekka. Orrostan helzt allt til nætr, ádr Innsteinn fell. Innsteinn kvað: <lg>
       <l>"Hrókr er fallinn</l>
       <l>með hertoga</l>
       <l>frækn at fótum</l>
       <l>fólks oddvita.</l>
       <l>Eigum Óðni</l>
       <l>illt at gjalda,</l>
       <l>er hann slíkan konung</l>
       <l>sigri rænti.</l>
       <l>Ek hefi úti</l>
       <l>átján sumur</l>
       <l>fylgt fullhuga</l>
       <l>flein at rjóða.</l>
       <l>Skal ek eigi annan</l>
       <l>eiga drottin</l>
       <l>gunnar gjarnan</l>
       <l>né gamall verða.</l>
       <l>Hér mun Innsteinn</l>
       <l>til jarðar hníga</l>
       <pb n="175"/>

       <l>horskr at höfði</l>
       <l>hers oddvita.</l>
       <l>Þat munu seggir</l>
       <l>at sögum gera,</l>
       <l>at Hálfr konungr</l>
       <l>hlæjandi dó."</l>
      </lg>
     </p>
    </div>

    <div type="textpart" subtype="chapter" n="14">
     <p> Gunnlöð fór til valsins um nóttina at leita sona sinna. Hún fann Innstein dauðan, en
      Útstein særðan til ólífis ok Bárð ok Björn. Hún ók þeim til bæjar ok græddi þá á laun ok sendi
      þá siðan suðr til Svíþjóðar. Fóru þeir Björn ok Bárðr á fund Sölva konungs, móðurbróður Hálfs
      konungs, en Útsteinn fór til Danmerkr til Eysteins konungs, frænda síns. Hrókr inn svarti
      hafði mörg sár ok stór. Hann gekk um nóttina frá orrostu ok kom til kotbónda eins, er Skógkarl
      hét. Þar var hann, ok váru bundin sár hans. Karl flutti hann norðr í Sogn til Geirmundar
      hersis, föðurbróður síns. Þar var hann græddr á laun ok fór um haustit til Upplanda ok austr
      til Gautlands. Hann kom til Haka konungs á Skáney ok var með honum um vetrinn. </p>
    </div>

    <div type="textpart" subtype="chapter" n="15">
     <p> Útsteinn var með Eysteini konungi. Úlfr inn rauði hét ráðgjafi Eysteins konungs. Hann átti
      átta sonu, ok váru þeir allir inir mestu kappar ok öfundsamir. Þeir váru illa til Útsteins, ok
      sló með þeim í kappmæli við drykkju. Hitt var fyrr, at Útsteinn sagði frá falli Hálfs konungs.
      Hann kvað þá: <pb n="176"/>
      <lg>
       <l>"Hitt hlægir mik</l>
       <l>helzt í máli:</l>
       <l>mun eigi Ásmundi</l>
       <l>öll vá sofa.</l>
       <l>Þrír eru fallnir</l>
       <l>af því liði,</l>
       <l>Eynefs synir,</l>
       <l>en einn lifir."</l>
      </lg> Útsteinn kvað, er Úlfr jafnaði sér við hann ok eggjaði hann: <lg>
       <l>"Upp skulum rísa,</l>
       <l>út skulum ganga</l>
       <l>ok rammligar</l>
       <l>randir knýja.</l>
       <l>Hygg við hjálmum</l>
       <l>hingat komnar</l>
       <l>til Danmerkr</l>
       <l>dísir várar."</l>
      </lg> Úlfr kvað: <lg>
       <l>"Yðr munu dauðar</l>
       <l>dísir allar,</l>
       <l>heill kveð ek horfna</l>
       <l>frá Hálfs rekkum.</l>
       <l>Dreymdi mik í morgin,</l>
       <l>at megir várir</l>
       <l>öfri yrði,</l>
       <l>hvars ér mættizt."</l>
      </lg> Útsteinn kvað: <lg>
       <l>"Sigrs væntik mér</l>
       <l>sýnu betra</l>
       <l>en Úlfr vili</l>
       <l>æskja Steini.</l>
       <l>Yðr mun snimma</l>
       <l>at sverðtogi</l>
       <l>hauss of höggvinn,</l>
       <l>en háls roðinn."</l>
      </lg> Úlfr kvað <lg>
       <l>"Munu þeir öfri verða</l>
       <l>Úlfs synir:</l>
       <l>Oddr ok Örnólfr,</l>
       <l>Áti inn svarti,</l>
       <l>Börkr ok Brynjólfr,</l>
       <l>Búi, Harðskafi,</l>
       <l>Rauðr inn rammi,</l>
       <l>ef þú reynir til."</l>
      </lg> Útsteinn kvað: <lg>
       <l>"Mundi eigi Steini</l>
       <l>með Stara þykkja</l>
       <l>ógn at etja</l>
       <l>við Úlfs sonu,</l>
       <l>því at eigi var</l>
       <l>órum bróður</l>
       <l>við dritmenni þitt</l>
       <l>dramb at setja.</l>
       <l>Þótti eigi Hrókum</l>
       <l>né Hálfdani</l>
       <l>raun at berjast</l>
       <l>við ragmenni,</l>
       <l>þá er vér fjórir</l>
       <l>falla létum</l>
       <l>átta jarla</l>
       <l>fyr Annisnesi.</l>
       <pb n="177"/>

       <l>Fari Úlfs synir</l>
       <l>út at berjast,</l>
       <l>átta drengir,</l>
       <l>við eitt höfuð.</l>
       <l>Mun eigi stökkva,</l>
       <l>þótt Steinn hafi</l>
       <l>færa nokkut</l>
       <l>í flokki lið.</l>
       <l>Hálfr, dreymdi mik,</l>
       <l>hvatti, at ek berðumst,</l>
       <l>ok kvaðst mér frækn konungr</l>
       <l>fylgja skyldu, --</l>
       <l>hefir mér gramr verit</l>
       <l>góðr í draumi, --</l>
       <l>hvars vér orrostu</l>
       <l>eiga skyldim."</l>
      </lg> Þá gengu þeir Úlfs synir ok Útsteinn út ok börðust. Hann drap alla Úlfs sonu ok gekk
      síðan inn fyrir konung ok kvað: <lg>
       <l>"Nú emk inn kominn</l>
       <l>Úlfi at segja,</l>
       <l>at hans synir</l>
       <l>höggnir liggja.</l>
       <l>Nú fari, Eysteinn,</l>
       <l>ef ér vilið,</l>
       <l>fleiri at freista</l>
       <l>við fleina við."</l>
      </lg> Eysteinn kvað: <lg>
       <l>"Sjálft mun letja</l>
       <l>slíks at freista:</l>
       <l>Hálfs eru rekkar</l>
       <l>hverjum meiri.</l>
       <l>Þik veit ek manna</l>
       <l>miklu fremstan,</l>
       <l>einn snjallastan,</l>
       <l>er þú átta vátt."</l>
      </lg> Útsteinn kvað <lg>
       <l>"Alla munda ek</l>
       <l>Eysteins liða</l>
       <l>sverði beita</l>
       <l>at sömu hófi,</l>
       <l>ef ek mér þarfir</l>
       <l>þess verks sæja,</l>
       <l>eða illt með oss</l>
       <l>áðr of væri.</l>
       <l>Magni fýsir engi</l>
       <l>við mik at deila,</l>
       <l>því at mér var ungum</l>
       <l>aldr skapaðr.</l>
       <l>Ek hefi hjarta</l>
       <l>hart í brjósti,</l>
       <l>síz mér í æsku</l>
       <l>Óðinn framdi."</l>
      </lg>
     </p>
    </div>

    <div type="textpart" subtype="chapter" n="16">
     <p> Hrókr inn svarti var með Haka konungi. Dóttir Haka konungs var Brynhildr. Sveinn inn
      sigrsæli hét sá konungr, er beðit hafði Brynhildar, en Haki konungr <pb n="178"/> synjaði.
      Sveinn strengdi heit at verða bani þess manns, er ætti Brynhildi, ok svá föður hennar. Heðinn
      hét jarl Haka konungs, en Vífill sonr hans. Hann bað Brynhildar, ok var honum heitit, ef hann
      verði land fyrir Sveini. Hrókr inn svarti var þar ekki kenndr, ok var hann í engum metnaði ok
      sat í gestasæti. Þat var einn dag, at hirðin fór á dýraveiðar, en konur á hnetskóg. Brynhildr
      konungsdóttir sá, hvar maðr stórr stóð við eik eina. Hun heyrði at hann kvað: <lg>
       <l>"Nú mun segja</l>
       <l>sonr Hámundar,</l>
       <l>hvert öðli var</l>
       <l>okkart bræðra:</l>
       <l>Minn var faðir</l>
       <l>miklu fremri,</l>
       <l>haukr görr at hug,</l>
       <l>en Haki yðvarr.</l>
       <l>Vildi engi</l>
       <l>við Vífil jafnast,</l>
       <l>þó at Hámundar</l>
       <l>hjarðar gætti.</l>
       <l>Sá ek engan þar</l>
       <l>svínahirði</l>
       <l>huglausara</l>
       <l>en Heðins arfa.</l>
       <l>Mín var ævi</l>
       <l>miklu æðri,</l>
       <l>þá er vér Hálfi konungi</l>
       <l>horskum fylgdum.</l>
       <l>Bárum allir</l>
       <l>eitt ráð saman</l>
       <l>ok herjuðum</l>
       <l>hvert land yfir.</l>
       <l>Höfðu vér allir</l>
       <l>haukmanna lið,</l>
       <l>hvar sem fróðhugaðr</l>
       <l>frama kostaði.</l>
       <l>Gengu vér í gögnum</l>
       <l>með grá hjálma</l>
       <l>fullstór öll</l>
       <l>fóstrlönd níu.</l>
       <l>Hálf sá ek höggva</l>
       <l>höndum báðum,</l>
       <l>hafði eigi hilmir</l>
       <l>hlífskjöld fyr sér.</l>
       <l>Finnr engi maðr,</l>
       <l>þótt fari víða,</l>
       <l>hæfra hjarta</l>
       <l>ok hugprúðara.</l>
       <l>Mæla virðar,</l>
       <l>þeir er vitu eigi,</l>
       <l>at Hálfs frami</l>
       <l>heimsku sætti.</l>
       <l>Kann eigi sá</l>
       <l>konung háleygskan,</l>
       <l>er heimsku þrótt</l>
       <l>honum eignaði.</l>
       <l>Bað hann eigi við dauða</l>
       <l>drengi kvíða</l>
       <l>né æðruorð</l>
       <l>ekki mæla.</l>
       <l>Engi skyldi</l>
       <l>jöfri fylgja,</l>
       <l>nema forlögum</l>
       <l>fylkis heldi.</l>
       <pb n="179"/>

       <l>Skyldi eigi stynja,</l>
       <l>þó at stór hlyti</l>
       <l>sár í sóknum</l>
       <l>siklings vinir,</l>
       <l>né benjar sér</l>
       <l>binda láta,</l>
       <l>fyrr en annars dags</l>
       <l>jafnlengd kæmi.</l>
       <l>Bað hann eigi í her</l>
       <l>höptu græta</l>
       <l>né manns konu</l>
       <l>mein at vinna.</l>
       <l>Mey bað hann hverja</l>
       <l>mundi kaupa,</l>
       <l>fögru gulli,</l>
       <l>at föður ráði.</l>
       <l>Váru eigi svá margir</l>
       <l>menn á skeiðum,</l>
       <l>at vér á flótta</l>
       <l>fyrir heldim,</l>
       <l>þó at miklu lið</l>
       <l>minna hefðim,</l>
       <l>svá at ellifu</l>
       <l>einum gegndi.</l>
       <l>Höfðum vér allir</l>
       <l>inn öfra hlut,</l>
       <l>hvar sem Hildar</l>
       <l>hlífar knúði;</l>
       <l>einn vissa ek</l>
       <l>jafnsnjallan gram:</l>
       <l>Sigurð konung</l>
       <l>at sölum Gjúka.</l>
       <l>Margir váru</l>
       <l>menn á skeiðum</l>
       <l>góðir ok fræknir</l>
       <l>með gram sjálfum:</l>
       <l>Börkr ok Brynjólfr,</l>
       <l>Bölverkr ok Haki,</l>
       <l>Egill ok Erlingr</l>
       <l>Ásláks synir.</l>
       <l>Mest váru mér</l>
       <l>manna hugðir</l>
       <l>Hrókr, bróðir minn,</l>
       <l>ok Hálfr konungr,</l>
       <l>Styrr ok Steinarr,</l>
       <l>sterkir báðir,</l>
       <l>snarráðir menn,</l>
       <l>synir Gunnlaðar.</l>
       <l>Hringr ok Hálfdanr,</l>
       <l>haukar báðir,</l>
       <l>réttir dómendr.</l>
       <l>Dagr inn prúði,</l>
       <l>Stari ok Steingrímr,</l>
       <l>Styrr ok Gauti.</l>
       <l>Finnr þú aldri</l>
       <l>fríðari drengi.</l>
       <l>Valr ok Haukr</l>
       <l>í víkingu</l>
       <l>báðir fræknir,</l>
       <l>buðlungs vinir.</l>
       <l>Fáir mundu þeim</l>
       <l>fylkis rekkum</l>
       <l>hæfri þykkja</l>
       <l>ór Haka veldi.</l>
       <l>Hvergi þóttak</l>
       <l>í því liði</l>
       <l>opt aukvisi</l>
       <l>ættar minnar.</l>
       <l>Mik kváðu þeir</l>
       <l>mann snarpastan,</l>
       <l>því at hverr öðrum</l>
       <l>hróðrs leitaði.</l>
       <l>Vé bar Vémundr,</l>
       <l>er vega þorði,</l>
       <l>Björn ok Bersi,</l>
       <l>fyr buðlungi.</l>
       <l>Fylkti sínu</l>
       <l>sá framligast</l>
       <l>lofðungr liði,</l>
       <l>meðan lifa mátti.</l>
       <pb n="180"/>

       <l>Naut eigi svá</l>
       <l>aldrs sem skyldi</l>
       <l>frækn landreki</l>
       <l>við frama dáðir.</l>
       <l>Tólf vetra nam</l>
       <l>tiggi at herja,</l>
       <l>en þá var þengill</l>
       <l>þrítugr, er dó.</l>
       <l>Slíkt kennir mér</l>
       <l>at sofa lítit</l>
       <l>marga grímu</l>
       <l>ok mjök vaka,</l>
       <l>er bróðir minn</l>
       <l>brenna skyldi</l>
       <l>kvikr í eldi</l>
       <l>með konungs rekkum.</l>
       <l>Sá hefir dagr of mik</l>
       <l>daprastr komit</l>
       <l>miklu í heimi,</l>
       <l>svá at menn vitu.</l>
       <l>Una þykkjumst vér</l>
       <l>aldri síðan,</l>
       <l>er fylgja máttum</l>
       <l>frændum hollum.</l>
       <l>Alls mundi mér</l>
       <l>angrs léttara,</l>
       <l>ef ek Hálfs konungs</l>
       <l>hefna mættak,</l>
       <l>svá at Ásmundi</l>
       <l>eggfránum hjör,</l>
       <l>baugbrjóts bana,</l>
       <l>brjóst raufaðak.</l>
       <l>Hefnt mun verða</l>
       <l>Hálfs ins frækna,</l>
       <l>því at þeir göfgan gram</l>
       <l>í griðum véltu.</l>
       <l>Olli morði</l>
       <l>ok mannskaða</l>
       <l>Ásmundr konungr</l>
       <l>illu heilli.</l>
       <l>Þá mun reyna</l>
       <l>ok raun gefa,</l>
       <l>ef við Svein komum</l>
       <l>saman í rómu,</l>
       <l>hvárir í vígi</l>
       <l>verða hæfri,</l>
       <l>Hámundar burr</l>
       <l>eða Haka þegnar.</l>
       <l>Segi ek svá kveðit</l>
       <l>snotru vífi,</l>
       <l>at ek Brynhildar</l>
       <l>biðja mundak,</l>
       <l>ef vita þættumst,</l>
       <l>at vildi hún</l>
       <l>Hróki unna</l>
       <l>Hámundar bur.</l>
       <l>Ván væri mér</l>
       <l>vitra manna,</l>
       <l>snarpra seggja,</l>
       <l>ef vér saman ættim,</l>
       <l>því at ek fann eigi mey</l>
       <l>margsvinnari</l>
       <l>hvergi landa</l>
       <l>en Haka dóttur.</l>
       <l>Fann ek aldri,</l>
       <l>þó hefik farit víða,</l>
       <l>hugþekkri mey</l>
       <l>en Haka dóttur.</l>
       <l>Hún er at öllu</l>
       <l>sem ek æskja mun.</l>
       <l>Hér þykki ek nú</l>
       <l>í Haka veldi</l>
       <l>hornungr vera</l>
       <l>hverrar þjóðar.</l>
       <l>Allir eigu</l>
       <l>innar at sitja</l>
       <l>hallar gumnar</l>
       <l>en Hálfsrekkar."</l>
      </lg>
      <pb n="181"/> Brynhildr, dóttir Haka konungs, sagði föður sínum þat, er hún hafði heyrt, ok
      kvað þar mundu kominn einn af Hálfsrekkum. En er konungr vissi þat, þá leiddi hann Hrók til
      sætis í öndugi, ok var hann þá í inum mesta kærleik við konung. Hrókr inn svarti fekk
      Brynhildar, dóttur Haka konungs. Eptir um várit fór Hrókr með her í móti Sveini inum sigrsæla,
      ok áttu þeir orrostu. Þar fell Sveinn, en Hrókr kom aptr með sigri til Haka konungs. Eptir um
      sumarit höfðu þeir her úti Sölvi konungr ok Haki konungr ok Hrókr inn svarti, Eysteinn konungr
      ok Útsteinn með honum. Þeir fóru til Noregs, áttu orrostu við Ásmund konung ok felldu hann.
      Hjörr hét sonr Hálfs konungs, er þá var konungr yfir Hörðalandi. Hrókr ok Útsteinn váru lengi
      síðan í víkingu ok váru inir mestu ágætismenn. Dóttir Hróks ins svarta ok Brynhildar var
      Gunnlöð, móðir Hrómundar Gripssonar. </p>
    </div>

    <div type="textpart" subtype="chapter" n="17">
     <p> Hjörr konungr Hálfsson átti Hagnýju, dóttur Haka konungs Hámundarsonar. Hjörr konungr fór í
      konungastefnu, en meðan fæddi Hagný tvá sonu, ok váru svartir ok furðu ljótir, ok hét annarr
      Hámundr, en annarr Geirmundr. Þá fæddi ambátt ok son, ok hét Leifr Hann var inn fríðasti.
      Drottning keypti um sonu við ambátt ok færði þann konungi. Konungr fór enn annat sinn í
      leiðangr. Þá váru sveinarnir þrévetrir. Leifr guggnaði, svá sem á aldr hans leið, en Hámundr
      ok Geirmundr váru geysimiklir ok orðvísir. Bragi skáld kom þar at heimboði. Þat var einn dag,
      at karlar allir fóru á skóg, en konur á hnetskóg, ok var ekki <pb n="182"/> heima manna í
      höllinni, nema Bragi sat í öndugi, en drottning leyndist þar ok var hulin klæðum. Leifr sat í
      hásæti ok lék sér at gulli, en Hámundr ok Geirmundr váru í hálminum niðri á gólfinu. Þá fóru
      þeir til Leifs ok skúfuðu honum ór sætinu, ok tóku þeir af honum gullit allt. Hann grét þá. Þá
      stóð Bragi upp ok gekk þar til, er drottning lá, ok drap staf ofan á klæðin ok kvað: <lg>
       <l>"Tveir eru inni,</l>
       <l>trúik vel báðum,</l>
       <l>Hámundr ok Geirmundr,</l>
       <l>Hjörvi bornir,</l>
       <l>en Leifr þriði</l>
       <l>Loðhattarsonr.</l>
       <l>Fæddir eigi þú</l>
       <l>þann mög, kona."</l>
      </lg> Síðan skipti Hagný aptr sveinunum við ambátt. En er Hjörr konungr kom heim, þá bar hún
      sveinana til hans ok sagði, at þeir váru hans synir. Konungr svarar: "Ber í burt!" sagði hann,
      "eigi sá ek slík heljarskinn." Þeir váru báðir svá kallaðir síðan. Þeir váru miklir afreksmenn
      at afli, ok mikil ætt er frá þeim komin á Íslandi. Þórir á Espihóli var sonr Hámundar. Þaðan
      eru komnir Esphælingar. Geirmundr heljarskinn nam Meðalfellsströnd í Breiðafirði. Yri hét
      dóttir hans, ok er þaðan mikil ætt komin. </p>
    </div>


   </div>
  </body>
 </text>
</TEI>

<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
    <teiHeader>
        <fileDesc>
            <titleStmt>
                <title>Parentalia</title>
                <author>Ausonius, Decimus Magnus</author>
                <editor>Hugh G. Evelyn-White</editor>
                &fund.Mellon;
            </titleStmt>
            &Perseus.publish;
            <sourceDesc>
                <biblStruct>
                    <monogr>
                        <title>Ausonius. Works.</title>
                        <title>Ausonius, Vol 1</title>
                        <author>Ausonius, Decimus Magnus</author>
                        <editor role="editor">Hugh G. Evelyn-White</editor>
                        <imprint>
                            <publisher>William Heinemann Ltd.; Harvard University Press</publisher>
                            <pubPlace>London; Cambridge, Massachusetts</pubPlace>
                            <date>1919</date>
                        </imprint>
                    </monogr>
                </biblStruct>
                
                <p>Keyboarding</p></sourceDesc>
        </fileDesc>
        
        <encodingDesc>
            <refsDecl doctype="TEI.2">
                <state unit="section" delim="."/>
            </refsDecl>            
        </encodingDesc>
        
        <profileDesc>
            <langUsage>
                <language id="la">Latin</language>
                <language id="greek">Greek</language>
            </langUsage>
        </profileDesc>
    </teiHeader>
    
    <text id="stoa0045.stoa022">
        <body>            
<div type="section" n="praefprose"><head>Pkaefatio in prosa</head>
<p>Scio versiculis meis evenire, ut fastidiose legantur: quippe sic meritum est eorum, sed quosdam solet commendare materia et aliquotiens fortasse lectorem solum lemma sollicitat tituli, ut festivitate persuasus et ineptiam ferre contentus sit. hoc opusculum nec materia amoenum est nec appellatione iucundum, habet maestam religionem, qua carorum meorum obitus tristi adfectione commemoro. titulus libelli est Parentalia. antiquae appellationis hic dies et iam inde ab Numa cognatorum inferiis institutus: nec quidquam sanctius habet reverentia superstitum, quam ut amissos venerabiliter recordetur.</p></div>

<div type="section" n="praefverse"><head>Item praefatio versibus adnotata</head>
<l n="1">Nomina carorum iam condita funere iusto,</l>
<l n="2">fleta prius lacrimis, nunc memorabo modis,</l>
<pb id="v.1.p.58"/>
<l n="3">nuda, sine ornatu fandique carentia cultu:</l>
<l n="4">sufficit inferiis exequialis honos,</l>
<l n="5">nenia, funereis satis officiosa querellis, </l>
<l n="6">annua ne tacitis munera praetereas,</l>
<l n="7">quae Numa cognatis sollemnia dedicat umbris,</l>
<l n="8">ut gradus aut mortis postulat aut generis,</l>
<l n="9">hoc satis est tumulis, satis est telluris egenis:</l>
<l n="10">voce ciere animas funeris instar habet. </l>
<l n="11">gaudent conpositi cineres sua nomina dici:</l>
<l n="12">frontibus hoc scriptis et monumenta iubent,</l>
<l n="13">ille etiam, maesti cui defuit urna sepulcri,</l>
<l n="14">nomine ter dicto paene sepultus erit.</l>
<l n="15">at tu, quicumque es, lector, qui fata meorum </l>
<l n="16">dignaris maestis conmemorare elegis,</l>
<l n="17">inconcussa tuae percurras tempora vitae</l>
<l n="18">et praeter iustum funera nulla fleas.</l>

</div>

<div type="section" n="1"><head>IULIUS AUSONIUS PATER</head>
<l n="1">PRIMUS in his pater Ausonius, quem ponere primum,</l>
<l n="2">etsi cunctetur filius, ordo iubet,</l>
<l n="3">cura dei, placidae functus quod honore senectae</l>
<l n="4">undecies binas vixit Olympiadas.</l>
<l n="5">omnia, quae voluit, qui prospera vidit: eidem, </l>
<l n="6">optavit quidquid, contigit, ut voluit,</l>
<l n="7">non quia fatorum nimia indulgentia, sed quod</l>
<l n="8">tam moderata illi vota fuere viro.</l>
<pb id="v.1.p.60"/>
<l n="9">quem sua contendit septem sapientibus aetas,</l>
<l n="10">quorum doctrinam moribus excoluit, </l>
<l n="11">viveret ut potius quam diceret, arte sophorum,</l>
<l n="12">quamquam et facundo non rudis ingenio,</l>
<l n="13">praeditus et vitas hominum ratione medendi</l>
<l n="14">porrigere et fatis amplificare moras,</l>
<l n="15">inde et perfunctae manet haec reverentia vitae, </l>
<l n="16">aetas nostra illi quod dedit hunc titulum:</l>
<l n="17">ut nullum Ausonius, quem sectaretur, habebat,</l>
<l n="18">sic nullum, qui se nunc imitetur, habet.</l>

</div>

<div type="section" n="2"><head>AEMILIA AEONIA MATER</head>
<l n="1">PROXIMA tu, genetrix Aeonia, sanguine mixto</l>
<l n="2">Tarbellae matris patris et Haeduici.</l>
<l n="3">morigerae uxoris virtus cui contigit omnis,</l>
<l n="4">fama pudicitiae lanificaeque manus</l>
<l n="5">coniugiique fides et natos cura regendi </l>
<l n="6">et gravitas comis laetaque serietas.</l>
<l n="7">aeternum placidos manes conplexa mariti,</l>
<l n="8">viva torum quondam, functa fove tumulum.</l>

</div>

<div type="section" n="3"><head>AEMILIUS MAGNUS ARBORIUS AVUNCULUS</head>
<l n="1">CULTA mihi est pietas patre primum et matre vocatis,</l>
<l n="2">dici set refugit tertius Arborius,</l>
<l n="3">quem primum memorare nefas mihi patre secundo,</l>
<l n="4">rursum non primum ponere paene nefas,</l>
<l n="5">temperies adhibenda, <add>et proximus ille vocandus1</add> </l>
<l n="6">ante alios, quamquam patre secundus erit.</l>
   <pb id="v.1.p.62"/>
<l n="7">tu frater genetricis et unanimis genitori,</l>
<l n="8">et mihi qui fueris, quod pater et genetrix,</l>
<l n="9">qui me lactantem, puerum iuvenemque virumque</l>
<l n="10">artibus ornasti, quas didicisse iuvat &mdash;  </l>
<l n="11">te sibi Palladiae antetulit toga docta Tolosae,</l>
<l n="12">te Narbonensis Gallia praeposuit,</l>
<l n="13">ornasti cuius Latio sermone tribunal</l>
<l n="14">et fora Hiberorum quaeque Novem populis,</l>
<l n="15">hinc tenus Europam fama crescente petito </l>
<l n="16">Constantinopolis rhetore te viguit,</l>
<l n="17">tu per mille modos, per mille oracula fandi</l>
<l n="18">doctus, facundus, tu celer, atque memor,</l>
<l n="19">tu, postquam primis placui tibi traditus annis, </l>
<l n="20">dixisti nato me satis esse tibi. me tibi, </l>
<l n="21">me patribus clarum decus esse professus</l>
<l n="22">dictasti fatis verba notanda meis.</l>
<l n="23">Ergo vale Elysiam sortitus, avuncule, sedem:</l>
<l n="24">haec tibi de Musis carmina libo tuis.</l>

</div>

<div type="section" n="4"><head>CAECILIUS ARGICIUS ARBORIUS AVUS</head>
<l n="1">OFFICIOSA pium ne desere, pagina, munus:</l>
<l n="2">maternum post hos commemoremus avum</l>
<l n="3">Arborium, Haeduico ductum de stemmate nomen,</l>
<l n="4">conplexum multas nobilitate domus,</l>
<l n="5">qua Lugdunensis provincia quaque potentes </l>
<l n="6">Haedues, Alpino quaque Vienna iugo.</l>
<pb id="v.1.p.64"/>
<l n="7">invida set nimium generique opibusque superbis</l>
<l n="8">aerumna incubuit; namque avus et genitor</l>
<l n="9">proscripti, regnum cum Victorinus haberet</l>
<l n="10">ductor et in Tetricos recidit imperium. </l>
<l n="11">tum profugum in terris, per quas erumpit Aturrus</l>
<l n="12">Tarbellique furor perstrepit oceani,</l>
<l n="13">grassantis dudum fortunae tela paventem</l>
<l n="14">pauperis Aemiliae condicio inplicuit.</l>
<l n="15">mox tenuis multo quaesita pecunia nisu </l>
<l n="16">solamen fesso, non et opes tribuit,</l>
<l n="17">tu caeli numeros et conscia sidera fati</l>
<l n="18">callebas studium dissimulanter agens,</l>
<l n="19">non ignota tibi nostrae quoque formula vitae,</l>
<l n="20">signatis quam tu condideras tabulis, </l>
<l n="21">prodita non umquam; sed matris cura retexit,</l>
<l n="22">sedula quam timidi cura tegebat avi.</l>
<l n="23">tu novies denos vitam cum duxeris annos,</l>
<l n="24">expertus Fortis tela cavenda deae,</l>
<l n="25">amissum flesti per trina decennia natum </l>
<l n="26">saucius: hoc leto lumine cassus eras.</l>
<l n="27">dicebas sed te solacia longa fovere,</l>
<l n="28">quod mea praecipuus fata maneret honos,</l>
<l n="29">et modo conciliis animarum mixte priorum</l>
<l n="30">fata tui certe nota nepotis habes.</l>
<l n="31">sentis, quod quaestor, quod te praefectus et idem</l>
<l n="32">consul honorifico munere conmemoro.</l>
<pb id="v.1.p.66"/>
</div>

<div type="section" n="5"><head>AEMILIA CORINTHIA MAURA AVIA</head>
<l n="1">AEMILIAM nunc fare aviam, pia cura nepotis,</l>
<l n="2">coniunx praedicto quae fuit Arborio.</l>
<l n="3">nomen huic ioculare datum, cute fusca quod olim</l>
<l n="4">aequales inter Maura vocata fuit.</l>
<l n="5">sed non atra animo, qui clarior esset olore </l>
<l n="6">et non calcata qui nive candidior.</l>
<l n="7">et non deliciis ignoscere prompta pudendis</l>
<l n="8">ad perpendiculum seque suosque habuit,</l>
<l n="9">haec me praereptum cunis et ab ubere matris</l>
<l n="10">blanda sub austeris inbuit inperiis. </l>
<l n="11">tranquillos aviae cineres praestate, quieti</l>
<l n="12">aeternum manes, si pia verba loquor.</l>

</div>

<div type="section" n="6"><head>AEMILIA HILARIA MATERTERA VIRGO DEVOTA</head>
<l n="1">TUQUE gradu generis matertera, sed vice matris</l>
<l n="2">adfectu nati commemoranda pio,</l>
<l n="3">Aemilia, in cunis Hilari cognomen adepta,</l>
<l n="4">quod laeta et pueri comis ad effigiem,</l>
<l n="5">reddebas verum non dissimulanter ephebum,</l>
<l n="6">more virum medicis artibus experiens,</l>
<l n="7">feminei sexus odium tibi semper et inde</l>
<l n="8">crevit devotae virginitatis amor.</l>
<l n="9">quae tibi septenos novies est culta per annos</l>
<l n="10">quique aevi finis, ipse pudicitiae. </l>
<pb id="v.1.p.68"/>
<l n="11">haec, quia uti mater monitis et amore fovebas,</l>
<l n="12">supremis reddo filius exequiis.</l>

</div>

<div type="section" n="7"><head>CL. CONTEMTUS ET IULIUS CALLIPPIO PATRUI</head>
<l n="1">Et patruos, elegea, meos reminiscere cantu,</l>
<l n="2">Contemtum, tellus quem Rutupina tegit;</l>
<l n="3">magna cui et variae quaesita pecunia sortis</l>
<l n="4">heredis nullo nomine tuta perit;</l>
<l n="5">raptus enim laetis et adhuc florentibus annis </l>
<l n="6">trans mare et ignaris fratribus oppetiit.</l>
<l n="7">Iulius in longam produxit fata senectam,</l>
<l n="8">adfectus damnis innumerabilibus,</l>
<l n="9">qui comis blandusque et mensa commodus uncta</l>
<l n="10">heredes solo nomine nos habuit. </l>
<l n="11">Ambo pii, vultu similes, ioca seria mixti,</l>
<l n="12">aevi fortunam non habuere parem,</l>
<l n="13">discreti quamquam tumulis et honore iacetis,</l>
<l n="14">commune hoc vobis munus habete, <q>vale.</q></l>

</div>

<div type="section" n="8"><head>ATTUSIUS LUCANUS TALISIUS SOCER</head>
<l n="1">QUI proceres veteremque volet celebrare senatum</l>
<l n="2">claraque ab exortu stemmata Burdigalae,</l>
<l n="3">teque tuumque genus memoret, Lucane Talisi,</l>
<l n="4">moribus ornasti qui veteres proavos.</l>
<l n="5">pulcher honore oris, tranquillo pectore comis,<note n="marg"> 5</note></l>
<l n="6">facundo quamvis maior ab ingenio:</l>
<pb id="v.1.p.70"/>
<l n="7">venatu et ruris cultu victusque nitore</l>
<l n="8">omne aevum peragens, publica despiciens:</l>
<l n="9">nosci inter primos cupiens, prior esse recusans,</l>
<l n="10">ipse tuo vivens segregus arbitrio. </l>
<l n="11">optabas tu me generum florente iuventa:</l>
<l n="12">optare hoc tantum, non et habere datum,</l>
<l n="13">vota probant superi mentisque faventia sanctis</l>
<l n="14">inplent fata, viri quod voluere boni.</l>
<l n="15">et nunc perpetui sentis sub honore sepulcri, </l>
<l n="16">quam reverens natae quamque tui maneam.</l>
<l n="17">caelebs namque gener haec nunc pia munera solvo</l>
<l n="18">nam et caelebs numquam desinam et esse gener.</l>

</div>

<div type="section" n="9"><head>ATTUSIA LUCANA SABINA UXOR</head>
<l n="1">HACTENUS ut caros, ita iusto funere fletos</l>
<l n="2">functa piis cecinit nenia nostra modis,</l>
<l n="3">nunc dolor atque cruces nec contrectabile vulnus,</l>
<l n="4">coniugis ereptae mors memoranda mihi.</l>
<l n="5">nobilis a proavis et origine clara senatus, </l>
<l n="6">moribus atque bonis clara Sabina magis,</l>
<l n="7">te iuvenis primis luxi deceptus in annis</l>
<l n="8">perque novem caelebs te fleo Olympiadas.</l>
<l n="9">nec licet obductum senio sopire dolorem;</l>
<l n="10">semper crudescit nam mihi paene recens. </l>
<l n="11">admittunt alii solacia temporis aegri:</l>
<l n="12">haec graviora facit vulnera longa dies.</l>
   <pb id="v.1.p.72"/>
<l n="13">torqueo deceptos ego vita caelibe canos,</l>
<l n="14">quoque magis solus, hoc mage maestus ago.</l>
<l n="15">vulnus alit, quod muta domus silet et torus alget, </l>
<l n="16">quod mala non cuiquam, non bona participo.</l>
<l n="17">maereo, si coniunx alii bona; maereo contra,</l>
<l n="18">si mala: ad exemplum tu mihi semper ades.</l>
<l n="19">tu mihi crux ab utraque venis: sive est mala, quod tu</l>
<l n="20">dissimilis fueris; seu bona, quod similis. </l>
<l n="21">non ego opes cassas et inania gaudia plango,</l>
<l n="22">sed iuvenis iuveni quod mihi rapta viro.</l>
<l n="23">laeta, pudica, gravis, genus inclita et inclita forma,</l>
<l n="24">et dolor atque decus coniugis Ausonii,</l>
<l n="25">quae modo septenos quater inpletura Decembres </l>
<l n="26">liquisti natos, pignera nostra, duos.</l>
<l n="27">illa favore dei, sicut tua vota fuerunt,</l>
<l n="28">florent, optatis adcumulata bonis,</l>
<l n="29">et precor, ut vigeant tandemque superstite utroque</l>
<l n="30">nuntiet hoc cineri nostra favilla tuo. </l>

</div>

<div type="section" n="10"><head>AUSONIUS PARVULUS FILIUS</head>
<l n="1">NON ego te infletum memori fraudabo querella,</l>
<l n="2">primus, nate, meo nomine dicte puer:</l>
<l n="3">murmura quem primis meditantem absolvere verbis</l>
<l n="4">indolis et plenae, planximus exequiis.1</l>
<l n="5">tu gremio in proavi funus commune Iocatus, </l>
<l n="6">invidiam tumuli ne paterere tui.</l>
   <pb id="v.1.p.74"/>
</div>

<div type="section" n="11"><head>PASTOR NEPOS EX FILIO</head>
<l n="1">TU quoque maturos, puer inmature, dolores</l>
<l n="2">interrupisti luctus acerbus avi,</l>
<l n="3">Pastor care nepos, spes cuius certa fuisses, 1</l>
<l n="4">Hesperii patris tertia progenies,</l>
<l n="5">nomen, quod casus dederat (quia fistula primum </l>
<l n="6">pastorale melos concinuit genito),</l>
<l n="7">sero intellectum vitae brevis argumentum:</l>
<l n="8">spiritus adflatis quod fugit e calamis,</l>
<l n="9">occidis emissae percussus pondere testae,</l>
<l n="10">abiecit tecto quam manus artificis. </l>
<l n="11">non fuit artificis manus haec: manus illa cruenti</l>
<l n="12">certa fuit fati suppositura reum.</l>
<l n="13">heu, quae vota mihi, quae rumpis gaudia. Pastor!</l>
<l n="14">illa meum petiit tegula missa caput,</l>
<l n="15">dignior o, nostrae gemeres qui fata senectae </l>
<l n="16">et quererere meas maestus ad exequias!</l>

</div>

<div type="section" n="12"><head>IULIA DRYADIA SOROR</head>
<l n="1">SI qua fuit virtus, cuperet quam femina prudens</l>
<l n="2">esse suam, soror hac Dryadia haud caruit,</l>
<l n="3">quin etiam multas habuit, quas sexus habere</l>
<l n="4">fortior optaret nobilitasque virum,</l>
<l n="5">docta satis vitamque colu famamque tueri, </l>
<l n="6">docta bonos mores ipsa suosque docens,</l>
<l n="7">et verum vita cui carius unaque cura</l>
<l n="8">nosse deum et fratrem diligere ante alios.</l>
   <pb id="v.1.p.76"/>
<l n="9">coniuge adhuc iuvenis caruit, sed seria vitans</l>
<l n="10">moribus austeras aequiperavit anus </l>
<l n="11">produxitque hilarem per sena decennia vitam,</l>
<l n="12">inque domo ac tecto, quo pater, oppetiit.</l>

</div>

<div type="section" n="13"><head>AVITIANUS FRATER</head>
<l n="1">AVITIANUM, Musa, germanum meum</l>
<l n="2">dona querella funebri,</l>
<l n="3">minor iste natu me, sed ingenio prior</l>
<l n="4">artes paternas inhibit.</l>
<l n="5">verum iuventae flore laeto perfrui</l>
<l n="6">aevique supra puberis</l>
<l n="7">exire metas vetuit infesta Atropos.</l>
<l n="8">heu quem dolorem sociis!</l>
<l n="9">heu quanta vitae decora, quem cultum spei,1</l>
<l n="10">germane, pubes deseris, </l>
<l n="11">germane carnis lege et ortu sanguinis,</l>
<l n="12">amore paene filius!</l>

</div>

<div type="section" n="14"><head>VAL. LATINUS EUROMIUS GENER</head>
<l n="1">O GENERIS clari decus, o mihi funus acerbum,</l>
<l n="2">Euromi, e iuvenum lecte cohorte gener,</l>
<l n="3">occidis in primae raptus mihi flore iuventae,</l>
<l n="4">laetantis nati vix bene note pater,</l>
<l n="5">tu procerum de stirpe satus, praegressus et ipsos, </l>
<l n="6">unde genus clarae nobilitatis erat,</l>
<l n="7">ore decens, bonus ingenio, facundus et omni</l>
<l n="8">dexteritate vigens praecipuusque fide.</l>
   <pb id="v.1.p.78"/>
<l n="9">hoc praefecturae sedes, hoc Illyris ora</l>
<l n="10">praeside te experta est, fiscus et ipse cliens. </l>
<l n="11">nil aevi brevitate tamen tibi laudis ademptum:</l>
<l n="12">indole maturus, funere acerbus obis.</l>

</div>

<div type="section" n="15"><head>POMPONIUS MAXIMUS ADFINIS</head>
<l n="1">ET te germanum non sanguine, sed vice fratris,</l>
<l n="2">Maxime, defunctum nenia nostra canet,</l>
<l n="3">coniunx namque meae tu consociate sorori</l>
<l n="4">aevi fruge tui destituis viduam,</l>
<l n="5">non domus hoc tantum sensit tua: sensit acerbum </l>
<l n="6">saucia, pro, casum curia Burdigalae,</l>
<l n="7">te primore vigens, te deficiente relabens</l>
<l n="8">inque Valentinum te moriente cadens,</l>
<l n="9">heu quare nato, qui fruge et flore nepotum,</l>
<l n="10">ereptus nobis, Maxime, non frueris? </l>
<l n="11">set frueris, divina habitat si portio manes</l>
<l n="12">quaeque futura olim gaudia, nosse datur,</l>
<l n="13">longior hic etiam laetorum fructus habetur &mdash; anticipasse</l>
<l n="14">diu, quae modo participas.</l>

</div>

<div type="section" n="16"><head>VERIA LICERIA UXOR ARBORII SORORIS FILII</head>
<l n="1">TU quoque sive nurus mihi nomine, vel vice natae,</l>
<l n="2">Veria, supremi carmen honoris habe.</l>
   <pb id="v.1.p.80"/>
<l n="3">cuius si probitas, si forma et fama fidesque</l>
<l n="4">morigerae uxoris lanificaeque manus</l>
<l n="5">nunc laudanda forent, procul et de manibus imis </l>
<l n="6">accersenda foret vox 1 proavi Eusebii.</l>
<l n="7">qui quoniam functo iam pridem conditus aevo</l>
<l n="8">transcripsit partes in mea verba suas,</l>
<l n="9">accipe funereas, neptis defleta, querellas,</l>
<l n="10">coniunx Arborii commemoranda mei, </l>
<l n="11">cui parva ingentis luctus solacia linquens</l>
<l n="12">destituis natos, quo magis excrucias.</l>
<l n="13">at tibi dilecti ne desit cura mariti,</l>
<l n="14">iuncta colis thalamo nunc monumenta tuo.</l>
<l n="15">hic, ubi primus hymen, sedes ibi maesta sepulcri: </l>
<l n="16">nupta magis dici quam tumulata potes.</l>

</div>

<div type="section" n="17"><head>POMPONIUS MAXIMUS HERCULANUS SORORIS FILIUS</head>
<l n="1">NEC germana genitum te</l>
<l n="2">modulamine nenia tristi</l>
<l n="3">tacitum sine honore relinquat,</l>
<l n="4">super indole cuius adulti</l>
<l n="5">magnae bona copia laudis. </l>
<l n="6">verum memorare magis quam</l>
<l n="7">functum laudare decebit.</l>
<l n="8">decus hoc matrisque meumque</l>
<l n="9">in tempore puberis aevi</l>
<l n="10">vis perculit invida fati. </l>
<l n="11">eheu quem, Maxime, fructum,</l>
<l n="12">facunde et musice et acer,</l>
<l n="13">mentem bonus, ingenio ingens,</l>
<l n="14">volucer pede, corpore pulcher,</l>
<l n="15">lingua catus, ore canorus. </l>
   <pb id="v.1.p.82"/>
<l n="16">cape munera tristia patrum,</l>
<l n="17">lacrimabilis orsa querellae,</l>
<l n="18">quae funereo modulatu</l>
<l n="19">tibi maestus avunculus offert.</l>

</div>

<div type="section" n="18"><head>FL. SANCTUS MARITUS PUDENTILLAE QUAE SOROR SABINAE MEAE</head>
<l n="1">QUI ioca laetitiamque colis, qui tristia damnas</l>
<l n="2">nec metuis quemquam nec metuendus agis,</l>
<l n="3">qui nullum insidiis captas nec lite lacessis,</l>
<l n="4">sed iustam et clemens vitam agis et sapiens,</l>
<l n="5">tranquillos manes supremaque mitia Sancti </l>
<l n="6">ore pio et verbis advenerare bonis,</l>
<l n="7">militiam nullo qui turbine sedulus egit,</l>
<l n="8">praeside laetatus quo Rutupinus ager,</l>
<l n="9">octoginta annos cuius tranquilla senectus</l>
<l n="10">nullo mutavit deteriore die. </l>
<l n="11">ergo precare favens, ut qualia tempora vitae,</l>
<l n="12">talia et ad manes otia Sanctus agat.</l>

</div>

<div type="section" n="19"><head>NAMIA PUDENTILLA ADFINIS</head>
<l n="1">TUQUE Pudentillam verbis adfare supremis,</l>
<l n="2">quae famae curam, quae probitatis habes,</l>
<l n="3">nobilis haec, frugi, proba, laeta, pudica, decora,</l>
<l n="4">coniugium Sancti iugiter haec habuit.</l>
<l n="5">inviolata tuens castae praeconia vitae </l>
<l n="6">rexit opes proprias otia agente viro:</l>
<l n="7">non ideo exprobrans aut fronte obducta marito,</l>
<l n="8">quod gereret totam femina sola domum.</l>
<pb id="v.1.p.84"/>
<l n="9">heu nimium iuvenis, sed laeta superstate nato</l>
<l n="10">atque viro, patiens fata suprema obiit: </l>
<l n="11">unanimis nostrae et quondam germana Sabinae</l>
<l n="12">et mihi inoffenso nomine dicta soror.</l>
<l n="13">nunc etiam manes placidos pia cura retractat</l>
<l n="14">atque Pundentillam fantis honore colit.</l>

</div>

<div type="section" n="20"><head>LUCANUS TALISIUS EORUM FILIUS</head>
<l n="1">NEC iam tu, matris spes unica, ephebe Talisi,</l>
<l n="2">consobrine meus, inmemoratus eris,</l>
<l n="3">ereptus primis aevi florentis in annis,</l>
<l n="4">iam tamen et coniunx, iam properate pater,</l>
<l n="5">festinasse putes fatum, ne funus acerbum </l>
<l n="6">diceret hoc genitor tam cito factus avus.</l>

</div>

<div type="section" n="21"><head>ATTUSIA LUCANA TALISIA ET MINUCIUS REGULUS ADFINES</head>
<l n="1">NOTITIA exilis nobis, Attusia, tecum,</l>
<l n="2">cumque tuo plane coniuge nulla fuit.</l>
<l n="3">verum tu nostrae soror es germana Sabinae,</l>
<l n="4">adfinis quoque tu, Regule, nomen habes,</l>
<l n="5">sortitos igitur tam cara vocabula nobis </l>
<l n="6">stringamus maesti carminis obsequio,</l>
<l n="7">quamvis Santonica procul in tellure iacentes</l>
<l n="8">pervenit ad manes exequialis honor.</l>
   <pb id="v.1.p.86"/>
</div>

<div type="section" n="22"><head>SEVERUS CENSOR IULIANUS CONSOCER</head>
<l n="1">DESINITE, o veteres, Calpurnia nomina, Frugi</l>
<l n="2">ut proprium hoc vestrae gentis habere decus,</l>
<l n="3">nec solus semper censor Cato nec sibi solus</l>
<l n="4">iustus Aristides his placeant titulis,</l>
<l n="5">nam sapiens quicumque fuit verumque fidemque</l>
<l n="6">qui coluit, comitem se tibi, Censor, agat.</l>
<l n="7">tu gravis et comis cum iustitiaque remissus,</l>
<l n="8">austeris doctus iungere temperiem,</l>
<l n="9">tu non adscito tibi me nec sanguine iuncto</l>
<l n="10">optasti nostras consociare domos. </l>
<l n="11">nempe aliqua in nobis morum simulacra tuorum</l>
<l n="12">effigies nostri praebuit ingenii;</l>
<l n="13">aut iam Fortunae sic se vertigo rotabat,</l>
<l n="14">ut pondus fatis tam bona vota darent,</l>
<l n="15">si quid aput manes sentis, fovet hoc tibi mentem, </l>
<l n="16">quod fieri optaras, id voluisse deum.</l>

</div>

<div type="section" n="23"><head>PAULINUS ET DRYADIA FILII PAULINI ET MEGENTIRAE SORORIS FILIAE.</head>
<l n="1">Qui nomen vultumque patris, Pauline, gerebas,</l>
<l n="2">amissi specimen qui genitoris eras;</l>
<l n="3">propter quem luctus miserae decedere matris</l>
<l n="4">coeperat, offerret cum tua forma patrem,</l>
<pb id="v.1.p.88"/>
<l n="5">redderet et mores et moribus adderet illud, </l>
<l n="6">Paulinus caruit quo pater, eloquium:</l>
<l n="7">eriperis laetis et pubescentibus annis</l>
<l n="8">crudaque adhuc matris pectora sollicitas.</l>
<l n="9">flemus enim et raptam thalami de sede sororem,</l>
<l n="10">heu non maturo funere, Dryadiam. </l>
<l n="11">flemus, ego in primis, qui matris avunculus, ac vos</l>
<l n="12">natorum tamquam diligo progeniem,</l>
<l n="13">illa manus inter genetricis et oscula patris</l>
<l n="14">occidit, Hispana tu regione procul,</l>
<l n="15">quam tener et primo nove flos decerperis aevo, </l>
<l n="16">nondum purpureas cinctus ephebe genas!</l>
<l n="17">quattuor ediderat nunc functa puerpera partus,</l>
<l n="18">funera set tumulis iam geminata dedit.</l>
<l n="19">Sit satis hoc, Pauline pater; divisio facta est:1</l>
<l n="20">debetur matri cetera progenies.</l>


</div>

<div type="section" n="24"><head>PAULINUS SORORIS GENER</head>
<l n="1">QUI laetum ingenium, mores qui diligit aequos</l>
<l n="2">quique fidem sancta cum pietate colit,</l>
<l n="3">Paulini manes mecum veneratus amicis</l>
<l n="4">inroret lacrimis annua liba ferens,</l>
<l n="5">aequaevus, Pauline, mihi natamque sororis </l>
<l n="6">indeptus thalamo: sic mihi paene gener,</l>
<l n="7">stirpis Aquitanae mater tibi: nam genitori</l>
<l n="8">Cossio Vasatum, municipale genus.</l>
<pb id="v.1.p.90"/>
<l n="9">scrinia praefecti meritus, rationibus inde</l>
<l n="10">praepositus Libycis praemia opima capis. </l>
<l n="11">nam correcturae tibi Tarraco Hibera tribunal</l>
<l n="12">praebuit, adfectans esse clienta tibi.</l>
<l n="13">tu socrum pro matre colens adfinis haberi</l>
<l n="14">non poteras, nati cum fruerere loco.</l>
<l n="15">inter concordes vixisti fidus amicos, </l>
<l n="16">duodeviginti functus Olympiadas.</l>

</div>

<div type="section" n="25"><head>AEMILIA DRYADIA MATERTERA</head>
<l n="1">TE quoque Dryadiam materteram</l>
<l n="2">flebilibus modulis</l>
<l n="3">germana genitus, prope filius,</l>
<l n="4">ore pio veneror,</l>
<l n="5">quam thalamo taedisque iugalibus </l>
<l n="6">invida mors rapuit;</l>
<l n="7">mutavitque torum feretri vice</l>
<l n="8">exequialis honor,</l>
<l n="9">discebas in me, matertera</l>
<l n="10">mater uti fieres; </l>
<l n="11">unde modo hoc maestum tibi defero</l>
<l n="12">filius officium.</l>

</div>

<div type="section" n="26"><head>IULIA CATAPHRONIA AMITA</head>
<l n="1">QUIN et funereis amitam inpertire querellis,</l>
<l n="2">Musa, Cataphroniam.</l>
<l n="3">innuba devotae quae virginitatis amorem</l>
<l n="4">parcaque anus coluit:</l>
<pb id="v.1.p.92"/>
<l n="5">et mihi, quod potuit, quamvis de paupere summa, </l>
<l n="6">mater uti, adtribuit.</l>
<l n="7">ergo commemorata have maestumque vocata</l>
<l n="8">pro genetrice vale.</l>

</div>

<div type="section" n="27"><head>IULIA VENERIA AMITA</head>
<l n="1">ET amita Veneria properiter obiit:</l>
<l n="2">cui brevia melea modifica recino:</l>
<l n="3">cinis ut placidulus ab opere vigeat,</l>
<l n="4">celeripes adeat loca tacita Erebi.</l>
</div>

<div type="section" n="28"><head>IULIA IDALIA CONSOBRINA</head>
<l n="1">PARVA etiam fuit Idalia,</l>
<l n="2">nomine praedita quae Paphiae</l>
<l n="3">et speciem meruit Veneris;</l>
<l n="4">quae genita est mihi paene soror,</l>
<l n="5">filia nam fuit haec amitae, </l>
<l n="6">quam celebrat sub honore pio</l>
<l n="7">nenia carmine funereo.</l>
</div>

<div type="section" n="29"><head>AEMILIA MELANIA SOROR</head>
<l n="1">AEMILIA et, vix nota mihi soror, accipe questus,</l>
<l n="2">debent quos cineri maesta elegea tuo.</l>
<l n="3">coniunxit nostras aequaeva infantia cunas,</l>
<l n="4">uno quamvis tu consule maior eras.</l>
<l n="5">invida set nimium Lachesis properata peregit </l>
<l n="6">tempora et ad manes funera acerba dedit,</l>
<l n="7">praemissa ergo vale manesque verere parentum,</l>
<l n="8">qui maiore aevo quique minore venit.</l>
   <pb id="v.1.p.94"/>
</div>

<div type="section" n="30"><head>POMPONIA URBICA CONSOCRUS UXOR IULIANI CENSORIS</head>
<l n="1">UT generis clari, veterum sic femina morum,</l>
<l n="2">Urbica, Censoris nobilitata toro;</l>
<l n="3">ingenitis pollens virtutibus auctaque et illis,</l>
<l n="4">quas docuit coniunx, quas pater et genetrix &mdash;  quas</l>
<l n="5">habuit Tanaquil, quas Pythagorea Theano </l>
<l n="6">quaeque sine exemplo in nece functa viri.</l>
<l n="7">et tibi si fatum sic permutare dedisset,</l>
<l n="8">viveret hoc nostro tempore Censor adhuc,</l>
<l n="9">set neque tu viduo longum cruciata sub aevo</l>
<l n="10">protinus optato fine secuta virum. </l>
<l n="11">annua nunc maestis ferimus tibi iusta querellis</l>
<l n="12">cum genero et natis consocer Ausonius.</l></div>
        </body>
    </text>
</TEI.2>

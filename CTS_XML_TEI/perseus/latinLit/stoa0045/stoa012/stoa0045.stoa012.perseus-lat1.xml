<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
    <teiHeader>
        <fileDesc>
            <titleStmt>
                <title>Epitaphia heroum qui bello Troico interfuerunt</title>
                <author>Ausonius, Decimus Magnus</author>                    
                <editor>Hugh G. Evelyn-White</editor>
                &fund.Mellon;
            </titleStmt>
            &Perseus.publish;
            <sourceDesc>
                <biblStruct>
                    <monogr>
                        <title>Ausonius. Works.</title>
                        <title>Ausonius, Vol 1</title>
                        <author>Ausonius, Decimus Magnus</author>
                        <editor role="editor">Hugh G. Evelyn-White</editor>
                        <imprint>
                            <publisher>William Heinemann Ltd.; Harvard University Press</publisher>
                            <pubPlace>London; Cambridge, Massachusetts</pubPlace>
                            <date>1919</date>
                        </imprint>
                    </monogr>
                </biblStruct>
                
                <p>Keyboarding</p></sourceDesc>
        </fileDesc>
        
        <encodingDesc>
            <refsDecl doctype="TEI.2">
                <state unit="section" delim="."/>
            </refsDecl>            
        </encodingDesc>
        
        <profileDesc>
            <langUsage>
                <language id="la">Latin</language>
                <language id="greek">Greek</language>
            </langUsage>
        </profileDesc>
    </teiHeader>
    
    <text id="stoa0045.stoa012">
        <body>            
<div type="section" n="praef">
<opener>Ausonius Lectori Suo Salutem.</opener><p>
 Ad rem pertinere existimavi, ut vel vanum opusculum materiae congruentis absolverem et libello, qui commemorationem habet eorum, qui vel peregrini <add>Burdigalae vel 1</add> Burdigalenses peregre docuerunt, Epitaphia subnecterem <add>scilicet titulos sepulcrales 2</add> heroum, qui bello Troico interfuerunt. Quae antiqua cum aput philologum quendam repperissem, Latino sermone converti, non ut inservirem ordinis persequendi <add>studio 3</add>, set ut cohercerem libere nec aberrarem.

</p></div>

<div type="section" n="1"><head>AGAMEMNONI</head>
<l n="1">REX regum Atrides, fraternae coniugis ultor,</l>
<l n="2">oppetii manibus coniugis ipse meae.</l>
<l n="3">quid prodest Helenes raptum punisse dolentem,</l>
<l n="4">vindicem adulterii cum Clytemestra necet?</l>
<pb id="v.1.p.142"/>
</div>

<div type="section" n="2"><head>MENELAO</head>
<l n="1">FELIX O Menelae, deum cui debita sedes</l>
<l n="2">decretumque piis manibus Elysium,</l>
<l n="3">Tyndareo dilecte gener, dilecte Tonanti,</l>
<l n="4">coniugii vindex, ultor adulterii,</l>
<l n="5">aeterno pollens aevo aeternaque iuventa, </l>
<l n="6">nec leti passus tempora nec senii.</l>

</div>

<div type="section" n="3"><head>AIACI</head>
<l n="1">AIACIS tumulo pariter tegor obruta Virtus,</l>
<l n="2">inlacrimans bustis funeris ipsa mei,</l>
<l n="3">incomptas lacerata comas, quod pravus Atrides</l>
<l n="4">cedere me instructis compulit insidiis,</l>
<l n="5">iam dabo purpureum claro de sanguine florem, </l>
<l n="6">testantem gemitu crimina iudicii.</l>

</div>

<div type="section" n="4"><head>ACHILLI</head>
<l n="1">NON una Aeaciden tellus habet: ossa teguntur</l>
<l n="2">litore Sigeo, crinem Larisa cremavit.</l>
<l n="3">pars tumulis <add>secreta iacet, pars</add> classe <add>relata est; 1</add></l>
<l n="4">orbe set in toto <add>redivivum ostendet Homerus 2</add>.</l>

</div>

<div type="section" n="5"><head>ULIXI</head>
<l n="1">CONDITUR hoc tumulo Laerta natus Ulixes:</l>
<l n="2">perlege Odyssean omnia nosse volens.</l>
<pb id="v.1.p.144"/>
</div>

<div type="section" n="6"><head>DIOMEDI</head>
<l n="1">CONDITUR hic genitore bono melior Diomedes,</l>
<l n="2">crimen ob uxoris pulsus dotalibus Argis,</l>
<l n="3">Argyripam clarosque viris qui condidit Arpos,</l>
<l n="4">clarior urbe nova patriae quam sede vetusta.</l>

</div>

<div type="section" n="7"><head>ANTILOCHO</head>
<l n="1">CONSILIIS belloque bonus, quae copula rara est,</l>
<l n="2">carus et Atridis, carus et Aeacidis:</l>
<l n="3">praemia virtutis simul et pietatis adeptus,</l>
<l n="4">servate Antilochus Nestore patre obii.</l>
<l n="5">non hic ordo fuit: set iustius ille superstes, </l>
<l n="6">Troia capi sine quo perfida non poterat.</l>

</div>

<div type="section" n="8"><head>NESTORI</head>
<l n="1">Hoc tegor in tumulo quarti iam prodigus aevi</l>
<l n="2">Nestor, consilio clarus et eloquio,</l>
<l n="3">obiecit sese cuius pro morte peremptus</l>
<l n="4">filius et nati vulnere vivo pater,</l>
<l n="5">eheu cur fatis disponere sic placet aevum, </l>
<l n="6">tam longum ut nobis, tam breve ut Antilocho?</l>
<pb id="v.1.p.146"/>
</div>

<div type="section" n="9"><head>PYRRHO</head>
<l n="1">ORBE tegor medio, maior virtute paterna,</l>
<l n="2">quod puer et regis Pyrrhus opima tuli.</l>
<l n="3">Impius ante aras quem fraude peremit Orestes,</l>
<l n="4">quid mirum, caesa iam genetrice furens.</l>

</div>

<div type="section" n="10"><head>EURYALO</head>
<l n="1">NEC me non dignum titulo Pleuronia credit,</l>
<l n="2">quae 1 communis erat cum Diomede domus,</l>
<l n="3">Euryalo et Sthenelo: nam tertius hoc ego regnum</l>
<l n="4">possedi, de quo nunc satis est tumulus.</l>

</div>

<div type="section" n="11"><head>GUNEO</head>
<l n="1">GUNEA pontus habet, tumulus sine corpore nomen.</l>
<l n="2">fama homines inter, caelum animus repetit,</l>
<l n="3">cuncta elementa duci tanto commune sepulcrum.</l>
<l n="4">quae? caelum et tellus et mare et ora virum.</l>

</div>

<div type="section" n="12"><head>PROTESILAO</head>
<l n="1">FATALE adscriptum nomen mihi Protesilao;</l>
<l n="2">nam primus Danaum bello obii Phrygio,</l>
<l n="3">audaci ingressus Sigeia litora saltu,</l>
<l n="4">captus pellacis Lartiadae insidiis.</l>
<pb id="v.1.p.148"/>
<l n="5">qui, ne Troianae premeret pede litora terrae, </l>
<l n="6">ipse super proprium desiluit clipeum,</l>
<l n="7">quid queror? hoc letum iam tum mea fata canebant,</l>
<l n="8">tale mihi nomen cum pater inposuit.</l>

</div>

<div type="section" n="13"><head>DEIPHOBO</head>
<l n="1">PRODITUS ad poenam sceleratae fraude Lacaenae</l>
<l n="2">et deformato corpore Deiphobus</l>
<l n="3">non habeo tumulum, nisi quem mihi voce vocantis</l>
<l n="4">et pius Aeneas et Maro conposuit.</l>

</div>

<div type="section" n="14"><head>Hectori</head>
<l n="1">HECTORIS hic tumulus, cum quo sua Troia sepulta est:</l>
<l n="2">conduntur pariter, qui periere simul.</l>

</div>

<div type="section" n="15"><head>ASTVANACTI</head>
<l n="1">FLOS Asiae tantaque unus de gente superstes,</l>
<l n="2">parvulus, Argivis set iam de patre timendus,</l>
<l n="3">hic iaceo Astyanax, Scaeis deiectus ab altis.</l>
<l n="4">pro dolor! Iliaci Neptunia moenia muri</l>
<l n="5">viderunt aliquid crudelius Hectore tracto. </l>

</div>

<div type="section" n="16"><head>SARPEDONI</head>
<l n="1">SARPEDON Lydus, genitus Iove, numine patris</l>
<l n="2">sperabam caelum, set tegor hoc tumulo</l>
<l n="3">sanguineis fletus lacrimis: pro ferrea fata,</l>
<l n="4">et patitur luctum, qui prohibere potest.</l>
<pb id="v.1.p.150"/>
</div>

<div type="section" n="17"><head>NASTI ET AMPHIMACHO</head>
<l n="1">NASTES Amphimachusque, Nomionis inclita proles,</l>
<l n="2">ductores quondam, pulvis et umbra sumus.</l>

</div>

<div type="section" n="18"><head>TROILO</head>
<l n="1">HECTORE prostrato nec dis nec viribus aequis</l>
<l n="2">congressus saevo Troilus Aeacidae,</l>
<l n="3">raptatus bigis fratris coniungor honori,</l>
<l n="4">cuius ob exemplum nec mihi poena gravis.</l>

</div>

<div type="section" n="19"><head>POLYDORO</head>
<l n="1">CEDE procul myrtumque istam fuge, nescius hospes:</l>
<l n="2">telorum seges est sanguine adulta meo.</l>
<l n="3">confixus iaculis et ab ipsa caede sepultus</l>
<l n="4">condor in hoc tumulo bis Polydorus ego.</l>
<l n="5">scit pius Aeneas et tu, rex impie, quod me </l>
<l n="6">Thracia poena premit, Troia cura tegit?</l>

</div>

<div type="section" n="20"><head>EUPHEMO</head>
<l n="1">EUPHEMUM Ciconum ductorem Troia tellus</l>
<l n="2">condidit hastati Martis ad effigiem,</l>
<l n="3">nec satis est titulum saxo incidisse sepulcri;</l>
<l n="4">insuper et frontem mole onerant statuae,</l>
<l n="5">ocius ista ruunt, quae sic cumulata locantur: </l>
<l n="6">maior ubi est cultus, magna ruina subest.</l>
<pb id="v.1.p.152"/>
</div>

<div type="section" n="21"><head>HIPPOTHOO ET PYLEO IN HORTO SEPULTIS</head>
<l n="1">HIPPOTHOUM Pyleumque tenet gremio infima tellus:</l>
<l n="2">caulibus et malvis terga superna virent.</l>
<l n="3">nec vexat cineres horti cultura quietos,</l>
<l n="4">dum parcente manu molle holus excolitur.</l>
</div>

<div type="section" n="22"><head>ENNOMO ET CHROMIO</head>
<l n="1">ENNOMUS hic Chromiusque iacent: quis Mysia regnum</l>
<l n="2">quis pater Alcinous Oceanusque atavus.</l>
<l n="3">nobilitas quid tanta iuvat? quo clarius istis</l>
<l n="4">est genus, hoc mortis condicio gravior.</l>

</div>

<div type="section" n="23"><head>PRIAMO</head>
<l n="1">HIC Priami non est tumulus nec condor in ista</l>
<l n="2">sede: caput Danai deripuere meum.</l>
<l n="3">ast ego cum lacerum sine nomine funus haberem,</l>
<l n="4">confugi ad cineres Hectoreos genitor,</l>
<l n="5">illic et natos Troiamque Asiamque sepultam</l>
<l n="6">inveni et nostrum quidquid ubique iacet.</l>

</div>

<div type="section" n="24"><head>ITEM PRIAMO</head>
<l n="1">QUI tumulum Priami quaerit, legat Hectoris ante.</l>
<l n="2">ille meus, nato quem prius ipse dedi.</l>

<l n="3">XXIV A.-<add>HECTORI</add></l>
<l n="4">HECTORIS et patriae simul est commune sepulcrum,</l>
<l n="5">amborum quoniam iuncta ruina fuit.</l>
<pb id="v.1.p.154"/>
</div>

<div type="section" n="25"><head>HECUBAE</head>
<l n="1">QUAE regina fui, quae claro nata Dymante,</l>
<l n="2">quae Priami coniunx, Hectora quae genui,</l>
<l n="3">hic Hecuba iniectis perii superobruta saxis,</l>
<l n="4">set rabie linguae me tamen ulta prius.</l>
<l n="5">fidite ne regnis et prole et stirpe parentum, </l>
<l n="6">quicumque hoc nostrum <foreign lang="greek">SH=MA KUNO\S</foreign> legitis.</l>

</div>

<div type="section" n="26"><head>POLYXENAE</head>
<l n="1">TROAS Achilleo coniuncta Polyxena busto</l>
<l n="2">malueram nullo caespite functa tegi.</l>
<l n="3">non bene discordes tumulos miscetis, Achivi:</l>
<l n="4">hoc violare magis, quam sepelire fuit.</l>

</div>

<div type="section" n="27"><head>DE NIOBE IN SIPYLO MONTE IUXTA FONTEM SEPULTA</head>
<l n="1">THEBARUM regina fui, Sipyleia cautes</l>
<l n="2">quae modo sum: laesi numina Letoidum.</l>
<l n="3">bis septem natis genetrix laeta atque superba,</l>
<l n="4">tot duxi mater funera, quot genui,</l>
<l n="5">nec satis hoc divis: duro circumdata saxo </l>
<l n="6">amisi humani corporis effigiem;</l>
<l n="7">set dolor obstructis quamquam vitalibus haeret</l>
<l n="8">perpetuasque rigat fonte pio lacrimas,</l>
<l n="9">pro facinus! tantaene animis caelestibus irae?</l>
<l n="10">durat adhuc luctus, matris imago perit .</l>
<pb id="v.1.p.156"/>
</div>

<div type="section" n="28"><head>IN DIOGENIS CYNICI SEPULCRO IN QUO PRO TITULO CANIS SIGNUM EST</head>
<l n="1">DIC, canis, hic cuius tumulus? &mdash; Canis.-At canis hic quis? &mdash; </l>
<l n="2">Diogenes.-Obiit? &mdash; Non obiit, set abit.-</l>
<l n="3">Diogenes, cui pera penus, cui dolia sedes,</l>
<l n="4">ad manes abiit? &mdash; Cerberus inde vetat.-</l>
<l n="5">Et quonam? &mdash; Clari flagrat qua stella Leonis, </l>
<l n="6">additus est iustae nunc canis Erigonae.</l>

</div>

<div type="section" n="29"><head>ITEM DIOGENIS</head>
<l n="1">PERA, polenta, tribon, baculus, scyphus, arta supellex</l>
<l n="2">ista fuit Cynici: set putat hanc nimiam.</l>
<l n="3">namque cavis manibus cernens potare bubulcum:</l>
<l n="4">cur, scyphe, te, dixit, gesto supervacuum.</l>

</div>

<div type="section" n="30"><head>ITEM</head>
<l n="1">EFFIGIEM, rex Croese, tuam, ditissime regum,</l>
<l n="2">vidit aput manes Diogenes Cynicus.</l>
<l n="3">nil, inquit, tibi, Croese, tuum; superant mihi cuncta.</l>
<l n="4">nudus eram: sic sum. nil habui: hoc habeo,</l>
<l n="5">rex ait: Haud egui, cum tu, mendice, carebas </l>
<l n="6">omnibus; et careo, si modo non egeo?</l>
<pb id="v.1.p.158"/>
</div>

<div type="section" n="31"><head>IN TUMULO HOMINIS FELICIS</head>
<l n="1">SPARGE mero cineres bene olentis et unguine nardi,</l>
<l n="2">hospes, et adde rosis balsama puniceis.</l>
<l n="3">perpetuum mihi ver agit inlacrimabilis urna</l>
<l n="4">et commutavi saecula, non obii.</l>
<l n="5">nulla mihi veteris perierunt gaudia vitae, </l>
<l n="6">seu meminisse putes omnia, sive nihil.</l>

</div>

<div type="section" n="32"><head>DE NOMINE CUIUSDAM LUCII SCULPTO IN MARMORE</head>
<l n="1">UNA quidem, geminis fulget set dissita punctis</l>
<l n="2">littera, praenomen sic <add>L:</add> nota sola facit,</l>
<l n="3">post .M. inrisum est: puto sic <add><foreign lang="greek">*M</foreign></add>: non tota videtur:</l>
<l n="4">dissiluit saxi fragmine laesus apex.</l>
<l n="5">nec quisquam, MARIUS SEU MARCIUS ANNE METELLUS </l>
<l n="6">hic iaceat, certis noverit indiciis,</l>
<l n="7">truncatis convulsa iacent elementa figuris,</l>
<l n="8">omnia confusis interfere notis,</l>
<l n="9">miremur periisse homines? monumenta fatiscunt</l>
<l n="10">mors etiam saxis nominibusque venit. </l>

</div>

<div type="section" n="33"><head>IUSSU AUGUSTI EQUO ADMIRABILI</head>
<l n="1">PHOSPHORE, clamosi spatiosa per aequora circi</l>
<l n="2">septenas solitus victor obire vias,</l>
<l n="3">inproperanter agens primos a carcere cursus,</l>
<l n="4">fortis praegressis ut potereris equis,</l>
<l n="5">promptum et veloces erat anticipare quadrigas: </l>
<l n="6">victores etiam vincere laus potior.</l>
   <pb id="v.1.p.160"/>
<l n="7">hunc titulum vani solacia sume sepulcri</l>
<l n="8">et gradere Elysios praepes ad alipedes.</l>
<l n="9">Pegasus hinc dexter currat tibi, laevus Arion</l>
<l n="10">funis eat, quartum det tibi Castor equum. </l>

</div>

<div type="section" n="34"><head>DE SEPULCRO <add>CARI</add> VACUO</head>
<l n="1">ME sibi et uxori et natis commune sepulcrum</l>
<l n="2">constituit seras Carus ad exequias,</l>
<l n="3">iamque diu monumenta vacant sitque ista querella</l>
<l n="4">longior et veniat ordine quisque suo,</l>
<l n="5">nascendi qui lege datus, placidumque per aevum </l>
<l n="6">condatur, natu qui prior, ille prior.</l>

</div>

<div type="section" n="35"><head>IN TUMULUM SEDECENNIS MATRONAE</head>
<l n="1">OMNIA quae longo vitae cupiuntur in aevo,</l>
<l n="2">ante quater plenum consumpsit Anicia lustrum.</l>
<l n="3">infans Iactavit, pubes et virgo adolevit.</l>
<l n="4">nupsit, concepit, peperit, iam mater obivit.</l>
<l n="5">quis mortem accuset? quis non accuset in ista? </l>
<l n="6">aetatis meritis anus est, aetate puella.</l>
   <pb id="v.1.p.162"/>
</div>
        </body>
    </text>
</TEI.2>

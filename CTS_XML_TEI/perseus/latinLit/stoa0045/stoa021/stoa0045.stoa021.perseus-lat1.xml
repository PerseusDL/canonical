<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
    <teiHeader>
        <fileDesc>
            <titleStmt>
                <title>Ordo Urbium Nobilium</title>
                <author>Ausonius, Decimus Magnus</author>
                <editor>Hugh G. Evelyn-White</editor>
                &fund.Mellon;
            </titleStmt>
            &Perseus.publish;
            <sourceDesc>
                <biblStruct>
                    <monogr>                        
                        <title>Ausonius. Works.</title>
                        <title>Ausonius, Vol 1</title>
                        <author>Ausonius, Decimus Magnus</author>
                        <editor role="editor">Hugh G. Evelyn-White</editor>
                        <imprint>
                            <publisher>William Heinemann Ltd.; Harvard University Press</publisher>
                            <pubPlace>London; Cambridge, Massachusetts</pubPlace>
                            <date>1919</date>
                        </imprint>
                    </monogr>
                </biblStruct>
                
                <p>Keyboarding</p></sourceDesc>
        </fileDesc>
        
        <encodingDesc>
            <refsDecl doctype="TEI.2">
                <state unit="section" delim="."/>
            </refsDecl>            
        </encodingDesc>
        
        <profileDesc>
            <langUsage>
                <language id="la">Latin</language>
                <language id="greek">Greek</language>
            </langUsage>
        </profileDesc>
    </teiHeader>
    
    <text id="stoa0045.stoa021">
        <body>            
                <div type="section" n="1"><head>ROMA</head>
<l n="1">PRIMA URBES INTER, DIVUM DOMUS, AUREA ROMA.</l>
                    
                </div>
                
                <div type="section" n="2"><head>Constantinopolis et <milestone unit="section" n="3"/>Carthago</head>
<l n="1">CONSTANTINOPOLI adsurgit Carthago priori,</l>
<l n="2">non toto cessura gradu, quia tertia dici</l>
<l n="3">fastidit, non ausa locum sperare secundum,</l>
<l n="4">qui fuit ambarum, vetus hanc opulentia praefert,</l>
<l n="5">hanc fortuna recens; fuit haec, subit ista novisque </l>
<l n="6">excellens meritis veterem praestringit honorem</l>
<l n="7">et Constantino concedere cogit Elissam.</l>
<l n="8">accusat Carthago deos iam plena pudoris,</l>
<l n="9">nunc quoque si cedat, Romam vix passa priorem.</l>
<l n="10">Conponat vestros fortuna antiqua tumores. </l>
<l n="11">ite pares, tandem memores, quod numine divum</l>
<l n="12">angustas mutastis opes et nomina: tu cum</l>
<l n="13">Byzantina Lygos, tu Punica Byrsa fuisti.</l>
                    <pb id="v.1.p.270"/>
                </div>
                
                <div type="section" n="4"><head>Antiochia et <milestone unit="sectin" n="5"/>Alexandria</head>
<l n="1">TERTIA Phoebeae lauri domus Antiochia,</l>
<l n="2">vellet Alexandri si quarta colonia poni:</l>
<l n="3">ambarum locus unus. et has furor ambitionis</l>
<l n="4">in certamen agit vitiorum: turbida vulgo</l>
<l n="5">utraque et amentis populi male sana tumultu. </l>
<l n="6">haec Nilo munita quod est penitusque repostis</l>
<l n="7">insinuata locis, fecunda et tuta superbit,</l>
<l n="8">illa, quod infidis opponitur aemula Persis.</l>
<l n="9">Et vos ite pares Macetumque adtollite nomen,</l>
<l n="10">magnus Alexander te condidit; illa Seleucum </l>
<l n="11">nuncupat, ingenuum cuius fuit ancora signum,</l>
<l n="12">qualis inusta solet, generis nota certa; per omnem</l>
<l n="13">nam subolis seriem nativa cucurrit imago.</l></div>
                
                <div type="section" n="6"><head>Treveris</head>
<l n="1">ARMIPOTENS dudum celebrari Gallia gestit</l>
<l n="2">TREVERICAEque urbis solium, quae proxima Rheno</l>
<l n="3">pacis ut in mediae gremio secura quiescit,</l>
<l n="4">imperii vires quod alit, quod vestit et armat,</l>
<l n="5">lata per extentum procurrunt moenia collem: </l>
<l n="6">largus tranquillo praelabitur amne Mosella,</l>
<l n="7">longinqua omnigenae vectans conmercia terrae.</l>
                    <pb id="v.1.p.272"/>
                </div>
                
                <div type="section" n="7"><head>MEDIOLANUM</head>
<l n="1">ET MEDIOLANI mira omnia, copia rerum,</l>
<l n="2">innumerae cultaeque domus, facunda virorum</l>
<l n="3">ingenia et mores laeti; tum duplice muro</l>
<l n="4">amplificata loci species populique voluptas</l>
<l n="5">circus et inclusi moles cuneata theatri; </l>
<l n="6">templa Palatinaeque arces opulensque moneta</l>
<l n="7">et regio Herculei celebris sub honore lavacri;</l>
<l n="8">cunctaque marmoreis ornata peristyla signis</l>
<l n="9">moeniaque in valli formam circumdata limbo:</l>
<l n="10">omnia quae magnis operum velut aemula formis </l>
<l n="11">excellunt: nec iuncta premit vicinia Romae.</l>
                    
                </div>
                
                <div type="section" n="8"><head>CAPUA</head>
<l n="1">NEC CAPUAM pol agri 1 cultuque penuque potentem,</l>
<l n="2">deliciis, opibus famaque priore silebo,</l>
<l n="3">fortuna variante vices, quae freta secundis</l>
<l n="4">nescivit servare modum, nunc subdita Romae</l>
<l n="5">Â¦aemula, nunc fidei memor; ante infida, senatum</l>
<l n="6">sperneret, an coleret dubitans, sperare curules</l>
<l n="7">Campanis ausa auspiciis unoque suorum</l>
<l n="8">consule, ut imperium divisi adtolleret orbis.</l>
                    <pb id="v.1.p.274"/>
<l n="9">quin etiam rerum dominam Latiique parentem</l>
<l n="10">adpetiit bello, ducibus non freta togatis. </l>
<l n="11">Hannibalis iurata armis deceptaque in hostis</l>
<l n="12">servitium demens specie transivit erili.</l>
<l n="13">mox &mdash; ut in occasum vitiis communibus acti</l>
<l n="14">conruerunt Poeni luxu, Campania fasto,</l>
<l n="15">(heu numquam stabilem sortita superbia sedem!) &mdash;  </l>
<l n="16">illa potens opibusque valens, Roma altera quondam,</l>
<l n="17">comere quae paribus potuit fastigia conis,</l>
<l n="18">octavum reiecta locum vix paene tuetur.</l>
                    
                </div>
                
                <div type="section" n="9"><head>AQUILEIA</head>
<l n="1">NON erat iste locus: merito tamen aucta recenti,</l>
<l n="2">nona inter claras Aquileia cieberis urbes,</l>
<l n="3">Itala ad Illyricos obiecta colonia montes,</l>
<l n="4">moenibus et portu celeberrima, sed magis illud</l>
<l n="5">eminet, extremo quod te sub tempore legit,</l>
<l n="6">solveret exacto cui sera piacula lustro</l>
<l n="7">Maximus, armigeri quondam sub nomine lixa.</l>
<l n="8">felix, quae tanti spectatrix laeta triumphi</l>
<l n="9">punisti Ausonio Rutupinum Marte latronem.</l>
                    <pb id="v.1.p.276"/>
                </div>
                
                <div type="section" n="10"><head>ARELAS</head>
<l n="1">PANDE, duplex Arelate, tuos blanda hospita portus,</l>
<l n="2">Gallula Roma Arelas, quam Narbo Martius et quam</l>
<l n="3">accolit Alpinis opulenta Vienna colonis,</l>
<l n="4">praecipitis Rhodani sic intercisa fluentis,</l>
<l n="5">ut mediam facias navali ponte plateam,</l>
<l n="6">per quem Romani commercia suscipis orbis</l>
<l n="7">nec cohibes, populosque alios et moenia ditas,</l>
<l n="8">Gallia quis fruitur gremioque Aquitania lato.</l></div>
                
                <div type="section" n="11"><head>Hispalis. <milestone unit="section" n="12"/>Corduba. <milestone unit="section" n="13"/>Tarraco. <milestone unit="section" n="14"/>Bracara</head>
<l n="1">CARA mihi post has memorabere, nomen Hiberum,</l>
<l n="2">Hispalis,1 aequoreus quam praeterlabitur amnis,</l>
<l n="3">submittit cui tota suos Hispania fasces.</l>
<l n="4">Corduba non, non arce potens tibi Tarraco certat</l>
<l n="5">quaeque sinu pelagi iactat se BRACARA dives. </l>
                </div>
                
                <div type="section" n="15"><head>Athenae</head>
<l n="1">NUNC et terrigenis patribus memoremus Athenas,</l>
<l n="2">Pallados et Consi quondam certaminis arcem,</l>
                    <pb id="v.1.p.278"/>
<l n="3">paciferae primum cui contigit arbor olivae,</l>
<l n="4">Attica facundae cuius mera gloria linguae,</l>
<l n="5">unde per Ioniae populos et nomen Achaeum </l>
<l n="6">versa Graia manus centum se effudit in urbes.</l>
                </div>
                
                <div type="section" n="16"><head>Catina. <milestone unit="section" n="17"/>Syracusae.</head>
<l n="1">QUIS CATINAM sileat? quis quadruplices Syracusas?</l>
<l n="2">hanc ambustorum fratrum pietate celebrem,</l>
<l n="3">illam conplexam miracula fontis et amnis,</l>
<l n="4">qua maris Ionii subter vada salsa meantes</l>
<l n="5">consociant dulces placita sibi sede liquores, </l>
<l n="6">incorruptarum miscentes oscula aquarum.</l>
                </div>
                
                <div type="section" n="18"><head>Tolosa</head>
<l n="1">NON umquam altricem nostri reticebo Tolosam,</l>
<l n="2">coctilibus muris quam circuit ambitus ingens</l>
<l n="3">perque latus pulchro praelabitur amne Garumna,</l>
<l n="4">innumeris cultam populis, confinia propter</l>
<l n="5">ninguida Pyrenes et pinea Cebennarum, </l>
<l n="6">inter Aquitanas gentes et nomen Hiberum,</l>
<l n="7">quae modo quadruplices ex se cum effuderit urbes,</l>
<l n="8">non ulla exhaustae sentit dispendia plebis,</l>
<l n="9">quos genuit cunctos gremio conplexa colonos. 1</l>
                    <pb id="v.1.p.280"/>
                </div>
                
                <div type="section" n="19"><head>NARBO</head>
<l n="1">NEC tu, Martie Narbo, silebere, nomine cuius</l>
<l n="2">fusa per inmensum quondam Provincia regnum</l>
<l n="3">optinuit multos dominandi iure colonos,</l>
<l n="4">insinuant qua se Grais Allobroges oris</l>
<l n="5">excluduntque Italos Alpina cacumina fines, </l>
<l n="6">qua Pyrenaicis nivibus dirimuntur Hiberi,</l>
<l n="7">qua rapitur praeceps Rhodanus genitore Lemanno</l>
<l n="8">interiusque premunt Aquitanica rura Cebennae,</l>
<l n="9">usque in Teutosagos paganaque nomina Belcas,</l>
<l n="10">totum Narbo fuit: tu Gallia prima togati </l>
<l n="11">nominis adtollis Latio proconsule fasces.</l>
<l n="12">Quid memorem portusque tuos montesque lacusque?</l>
<l n="13">quid populos vario discrimine vestis et oris?</l>
<l n="14">quodque tibi Pario quondam de marmore templum</l>
<l n="15">tantae molis erat, quantam non sperneret olim </l>
<l n="16">Tarquinius Catulusque iterum, postremus et ille,</l>
<l n="17">aurea qui statuit Capitoli culmina, Caesar?</l>
<l n="18">te maris Eoi merces et Hiberica ditant</l>
<l n="19">aequora, te classes Libyci Siculique profundi,</l>
<l n="20">et quidquid vario per flumina, per freta cursu </l>
<l n="21">advehitur: toto tibi navigat orbe cataplus.</l>
                    <pb id="v.1.p.282"/>
                </div>
                
                <div type="section" n="20"><head>BURDIGALA</head>
<l n="1">IMPIA iamdudum condemno silentia, quod te,</l>
<l n="2">o patria, insignem Baccho fluviisque virisque,</l>
<l n="3">moribus ingeniisque hominum procerumque senatu,</l>
<l n="4">non inter primas memorem, quasi conscius urbis</l>
<l n="5">exiguae inmeritas dubitem contingere laudes. </l>
<l n="6">non pudor hinc nobis; nec enim mihi barbara Rheni</l>
<l n="7">ora nec arctoo domus est glacialis in Haemo: </l>
<l n="8">BURDIGALA est natale solum; clementia caeli</l>
<l n="9">mitis ubi et riguae larga indulgentia terrae,</l>
<l n="10">ver longum brumaeque novo cum sole tepentes </l>
<l n="11">aestifluique amnes, quorum iuga vitea subter</l>
<l n="12">fervent aequoreos imitata fluenta meatus,</l>
<l n="13">quadrua murorum species, sic turribus altis</l>
<l n="14">ardua, ut aerias intrent fastigia nubes,</l>
<l n="15">distinctas interne vias mirere, domorum </l>
<l n="16">dispositum et latas nomen servare plateas,</l>
<l n="17">tum respondentes directa in compita portas;</l>
<l n="18">per mediumque urbis fontani fluminis alveum,</l>
<l n="19">quem pater Oceanus refluo cum impleverit aestu,</l>
<l n="20">adlabi totum spectabis classibus aequor. </l>
<l n="21">Quid memorem Pario contectum marmore fontem</l>
<l n="22">Euripi fervere freto? quanta unda profundi!</l>
<l n="23">quantus in amne tumor! quanto ruit agmine praeceps</l>
                    <pb id="v.1.p.284"/>
<l n="24">marginis extenti bis sena per ostia cursu,</l>
<l n="25">innumeros populi non umquam exhaustus ad usus! </l>
<l n="26">hunc cuperes, rex Mede, tuis contingere castris,</l>
<l n="27">flumina consumpto cum defecere meatu,</l>
<l n="28">huius fontis aquas peregrinas ferre per urbes,</l>
<l n="29">unum per cunctas solitus potare Choaspen.</l>
<l n="30">Salve, fons ignote ortu, sacer, alme, perennis, </l>
<l n="31">vitree, glauce, profunde, sonore, inlimis, opace.</l>
<l n="32">salve, urbis genius, medico potabilis haustu,</l>
<l n="33">Divona Celtarum lingua, fons addite divis.</l>
<l n="34">non Aponus potu, vitrea non luce Nemausus</l>
<l n="35">purior, aequoreo non plenior amne Timavus. </l>
<l n="36">Hic labor extremus celebres collegerit urbes,</l>
<l n="37">utque caput numeri Roma inclita, sic capite isto</l>
<l n="38">BURDIGALA ancipiti confirmet vertice sedem,</l>
<l n="39">haec patria est: patrias sed Roma supervenit omnes,</l>
<l n="40">diligo Burdigalam, Romam colo; civis in hac sum, </l>
<l n="41">consul in ambabus; cunae hic, ibi sella curulis.</l>
                    <pb id="v.1.p.286"/>
                </div>
        </body>
    </text>
</TEI.2>

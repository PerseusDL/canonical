<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
    <teiHeader>
        <fileDesc>
            <titleStmt>            
                <title>Commemoratio professorum Burdigalensium</title>
                <author>Ausonius, Decimus Magnus</author>
                <editor>Hugh G. Evelyn-White</editor>
                &fund.Mellon;
            </titleStmt>
            &Perseus.publish;
            <sourceDesc>
                <biblStruct>
                    <monogr>
                        <title>Ausonius. Works.</title>
                        <title>Ausonius, Vol 1</title>
                        <author>Ausonius, Decimus Magnus</author>
                        <editor role="editor">Hugh G. Evelyn-White</editor>
                        <imprint>
                            <publisher>William Heinemann Ltd.; Harvard University Press</publisher>
                            <pubPlace>London; Cambridge, Massachusetts</pubPlace>
                            <date>1919</date>
                        </imprint>
                    </monogr>
                </biblStruct>
                
                <p>Keyboarding</p></sourceDesc>
        </fileDesc>
        
        <encodingDesc>
            <refsDecl doctype="TEI.2">
                <state unit="section" delim="."/>
            </refsDecl>
            
        </encodingDesc>
        
        <profileDesc>
            <langUsage>
                <language id="la">Latin</language>
                <language id="greek">Greek</language>
            </langUsage>
        </profileDesc>
    </teiHeader>
    
    <text id="stoa0045.stoa004">
        <body>
            <pb id="v.1.p.96"/>            
<div type="section" n="praef"><head>Praefatio</head>
<l n="1">VOS etiam, quos nulla mihi cognatio iunxit,</l>
<l n="2">set fama et carae relligio patriae,</l>
<l n="3">et studium in libris et sedula cura docendi,</l>
<l n="4">commemorabo viros morte obita celebres,</l>
<l n="5">fors erit, ut nostros manes sic adserat olim, </l>
<l n="6">exemplo cupiet qui pius esse meo.</l>

</div>

<div type="section" n="1"><head>TIBERIUS VICTOR MINERVIUS ORATOR</head>
<l n="1">PRIMUS Burdigalae columen dicere, Minervi,</l>
<l n="2">alter rhetoricae Quintiliane togae.</l>
<l n="3">inlustres quondam quo praeceptore fuerunt</l>
<l n="4">Constantinopolis, Roma, dehinc patria,</l>
<l n="5">non equidem certans cum maiestate duarum, </l>
<l n="6">solo set potior nomine, quod patria:</l>
<l n="7">adserat usque licet Fabium Calagurris alumnum,</l>
<l n="8">non sit Burdigalae dum cathedra inferior,</l>
<l n="9">mille foro dedit hic iuvenes, bis mille senatus</l>
<l n="10">adiecit numero purpureisque togis; </l>
<pb id="v.1.p.98"/>
<l n="11">me quoque: set quoniam multa est praetexta, silebo</l>
<l n="12">teque canam de te, non ab honore meo.</l>
<l n="13">sive panegyricis placeat contendere libris,</l>
<l n="14">in Panathenaicis tu numerandus eris;</l>
<l n="15">seu libeat fictas ludorum evolvere lites, </l>
<l n="16">ancipitem palmam Quintilianus habet,</l>
<l n="17">dicendi torrens tibi copia, quae tamen aurum,</l>
<l n="18">non etiam luteam volveret inluviem.</l>
<l n="19">et Demosthenicum, quod ter primum ille vocavit,</l>
<l n="20">in te sic viguit, cedat ut ipse tibi. </l>
<l n="21">anne et divini bona naturalia doni</l>
<l n="22">adiciam, memori quam fueris animo,</l>
<l n="23">audita ut vel lecta semel ceu fixa teneres,</l>
<l n="24">auribus et libris esset ut una fides?</l>
<l n="25">vidimus et quondam tabulae certamine longo </l>
<l n="26">omnes, qui fuerant, te numerasse bolos,</l>
<l n="27">alternis vicibus quot praecipitante rotatu</l>
<l n="28">fundunt excisi per cava buxa gradus:</l>
<l n="29">narrantem fido per singula puncta recursu,</l>
<l n="30">quae data, per longas quae revocata moras. </l>
<l n="31">nullo felle tibi mens livida, tum sale multo</l>
<l n="32">lingua dicax blandis et sine lite iocis,</l>
<l n="33">mensa nitens, quam non censoria regula culpet</l>
<l n="34">nec nolit Frugi Piso vocare suam:</l>
<l n="35">nonnumquam pollens natalibus et dape festa, </l>
<l n="36">non tamen angustas ut tenuaret opes.</l>
<pb id="v.1.p.100"/>
<l n="37">quamquam heredis egens, bis sex quinquennia functus,</l>
<l n="38">fletus es a nobis ut pater et iuvenis.</l>
<l n="39">Et nunc, sive aliquid post fata extrema superfit,</l>
<l n="40">vivis adhuc aevi, quod periit, meminens: </l>
<l n="41">sive nihil superest nec habent longa otia sensus,</l>
<l n="42">tu tibi vixisti: nos tua fama iuvat.</l>

</div>

<div type="section" n="2"><head>LATINUS ALCIMUS ALETHIUS RHETOR</head>
<l n="1">NEC me nepotes impii silentii</l>
<l n="2">reum ciebunt, Alcime,</l>
<l n="3">minusque dignum, non et oblitum ferent</l>
<l n="4">tuae ministrum memoriae,</l>
<l n="5">opponit unum quem viris prioribus<note n="marg"> 5</note></l>
<l n="6">aetas recentis temporis,</l>
<l n="7">palmae forensis et camenarum decus,</l>
<l n="8">exemplar unum in litteris,</l>
<l n="9">quas aut Athenis docta coluit Graecia,</l>
<l n="10">aut Roma per Latium colit. </l>
<l n="11">moresne fabor et tenorem regulae</l>
<l n="12">ad usque vitae terminum?</l>
<l n="13">quod laude clarus, quod operatus litteris</l>
<l n="14">omnem refugisti ambitum?</l>
<l n="15">te nemo gravior vel fuit comis magis </l>
<l n="16">aut liberalis indigis,</l>
<l n="17">danda salute, si forum res posceret;</l>
<l n="18">studio docendi, si scholam.</l>
<l n="19">vivent per omnem posterorum memoriam,</l>
<l n="20">quos tu sacrae famae dabas </l>
<l n="21">et Iulianum tu magis famae dabis</l>
<l n="22">quam sceptra, quae tenuit brevi.</l>
<pb id="v.1.p.102"/>
<l n="23">Sallustio plus conferent libri tui,</l>
<l n="24">quam consulatus addidit,</l>
<l n="25">morum tuorum, decoris et facundiae </l>
<l n="26">formam dedisti filiis.</l>
<l n="27">Ignosce nostri laesus obsequio stili:</l>
<l n="28">amoris hoc crimen tui est,</l>
<l n="29">quod digna nequiens promere officium colo,</l>
<l n="30">iniuriose sedulus. <note n="marg"> 30</note></l>
<l n="31">quiesce placidus et caduci corporis</l>
<l n="32">damnum repende gloria.</l>

</div>

<div type="section" n="3"><head>LUCIOLUS RHETOR</head>
<l n="1">RHETORA Luciolum, condiscipulum atque magistrum</l>
<l n="2">collegamque dehinc, nenia maesta refer,</l>
<l n="3">facundum doctumque virum, seu lege metrorum</l>
<l n="4">condita seu prosis solveret orsa modis,</l>
<l n="5">eripuit patri Lachesis quem funere acerbo </l>
<l n="6">linquentem natos sexu in utroque duos:</l>
<l n="7">nequaquam meritis cuius responderit heres</l>
<l n="8">obscurus, quamvis nunc tua fama iuvet.</l>
<l n="9">Mitis amice, bonus frater, fidissime coniunx,</l>
<l n="10">nate pius, genitor: paenitet, ut fueris. <note n="marg"> 10</note></l>
<l n="11">comis convivis, numquam inclamare clientes,</l>
<l n="12">ad famulos numquam tristia verba loqui,</l>
<l n="13">ut placidos mores, tranquillos sic cole manes</l>
<l n="14">et cape ab Ausonio munus, amice, vale.</l>

</div>

<div type="section" n="4"><head>ATTIUS PATERA <add>PATER</add> RHETOR</head>
<l n="1">AETATE quamquam viceris dictos prius,</l>
<l n="2">Patera, fandi nobilis;</l>
<pb id="v.1.p.104"/>
<l n="3">tamen, quod aevo floruisti proximo</l>
<l n="4">iuvenisque te vidi senem,</l>
<l n="5">honore maestae non carebis neniae, </l>
<l n="6">doctor potentum rhetorum.</l>
<l n="7">tu Baiocassi stirpe Druidarum satus,</l>
<l n="8">si fama non fallit fidem,</l>
<l n="9">Beleni sacratum ducis e templo genus,</l>
<l n="10">et inde vobis nomina: </l>
<l n="11">tibi Paterae: sic ministros nuncupant</l>
<l n="12">Apollinares mystici.</l>
<l n="13">fratri patrique nomen a Phoebo datum</l>
<l n="14">natoque de Delphis tuo.</l>
<l n="15">doctrina nulli tanta in illo tempore </l>
<l n="16">cursusque tot fandi et rotae:</l>
<l n="17">memor, disertus, lucida facundia,</l>
<l n="18">canore, cultu praeditus,</l>
<l n="19">salibus modestus felle nullo perlitis,</l>
<l n="20">vini cibique abstemius, </l>
<l n="21">laetus, pudicus, pulcher, in senio quoque</l>
<l n="22">aquilae ut senectus aut equi.</l>

</div>

<div type="section" n="5"><head>ATTIUS TIRO DELPHIDIOS RHETOR</head>
<l n="1">FACUNDE, docte, lingua et ingenio celer,</l>
<l n="2">iocis amoene, Delphidi,</l>
<l n="3">subtextus esto flebili threno patris,</l>
<l n="4">laudi ut subibas aemulus,</l>
<l n="5">tu paene ab ipsis orsus incunabulis </l>
<l n="6">dei poeta nobilis,</l>
<l n="7">sertum coronae praeferens Olympiae,</l>
<l n="8">puer celebrasti Iovem:</l>
<pb id="v.1.p.106"/>
<l n="9">mox inde cursim more torrentis freti</l>
<l n="10">epos ligasti metricum, </l>
<l n="11">ut nullus aequa lege liber carminum</l>
<l n="12">orationem texeret.</l>
<l n="13">celebrata varie cuius eloquentia</l>
<l n="14">domi forisque claruit:</l>
<l n="15">seu tu cohortis praesulem praetoriae </l>
<l n="16">provinciarum aut iudices</l>
<l n="17">coleres, tuendis additus clientibus</l>
<l n="18">famae et salutis sauciis,</l>
<l n="19">felix, quietis si maneres litteris</l>
<l n="20">opus Camenarum colens </l>
<l n="21">nec odia magnis concitata litibus</l>
<l n="22">armaret ultor impetus</l>
<l n="23">nec inquieto temporis tyrannici</l>
<l n="24">palatio te adtolleres.</l>
<l n="25">dum spem remotam semper arcessis tibi, </l>
<l n="26">fastidiosus obviae,</l>
<l n="27">tuumque mavis esse quam fati bonum,</l>
<l n="28">desiderasti plurima,</l>
<l n="29">vagus per omnes dignitatum formulas</l>
<l n="30">meritusque plura quam gerens. </l>
<l n="31">unde insecuto criminum motu gravi</l>
<l n="32">donatus aerumnis patris,</l>
<l n="33">mox inde rhetor, nec docendi pertinax,</l>
<l n="34">curam fefellisti patrum,</l>
<l n="35">minus malorum munere expertus dei, </l>
<l n="36">medio quod aevi raptus es,</l>
<l n="37">errore quod non deviantis filiae</l>
<l n="38">poenaque laesus coniugis.</l>
<pb id="v.1.p.108"/>
</div>

<div type="section" n="6"><head>ALETHIO MINERVIO FILIO RHETORI</head>
<l n="1">O FLOS iuvenum</l>
<l n="2">spes laeta patris</l>
<l n="3">nec certa tuae</l>
<l n="4">data res patriae,</l>
<l n="5">rhetor Alethi: </l>
<l n="6">tu primaevis</l>
<l n="7">doctor in annis:</l>
<l n="8">tempore, quo te</l>
<l n="9">discere adultum</l>
<l n="10">non turpe foret, </l>
<l n="11">praetextate,</l>
<l n="12">iam genitori</l>
<l n="13">conlatus eras</l>
<l n="14">postque Paterae</l>
<l n="15">et praeceptor. </l>
<l n="16">ille superbae</l>
<l n="17">moenia Romae</l>
<l n="18">fama et meritis</l>
<l n="19">inclitus auxit:</l>
<l n="20">maior utroque </l>
<l n="21">tu Burdigalae</l>
<l n="22">lactus patriae</l>
<l n="23">clara cohortis</l>
<l n="24">vexilla regens,</l>
<l n="25">cuncta habuisti </l>
<l n="26">commoda fati,</l>
<l n="27">non sine morsu</l>
<l n="28">gravis invidiae:</l>
<l n="29">omnia praecox</l>
<l n="30">fortuna tibi </l>
<l n="31">dedit et rapuit:</l>
<l n="32">et rhetoricam</l>
<l n="33">Horis adulti</l>
<l n="34">fruge carentem,</l>
<l n="35">et conubium </l>
<l n="36">nobile soceris</l>
<l n="37">sine pace patris,</l>
<l n="38">et divitias</l>
<l n="39">utriusque sine</l>
<l n="40">herede domus. </l>
<l n="41">solstitialis</l>
<l n="42">velut herba solet</l>
<l n="43">ostentatus</l>
<l n="44">raptusque simul,</l>
<l n="45">pubere in aevo </l>
<l n="46">deseruisti</l>
<l n="47">vota tuorum,</l>
<l n="48">non mansuris</l>
<l n="49">ornate bonis.</l>
<l n="50">quam fatiloquo </l>
<l n="51">dicte profatu</l>
<l n="52">versus Horati:</l>
<l n="53">&ldquo;Nil est ab omni</l>
<l n="54">parte beatum.&rdquo;</l>
<pb id="v.1.p.110"/>
</div>

<div type="section" n="7"><head>LEONTIUS GRAMMATICUS COGNOMENTO LASCIVUS 1</head>
<l n="1">QUI colis laetos hilarosque mores,</l>
<l n="2">qui dies festos, ioca, vota, ludum,</l>
<l n="3">annuum functi memora Leonti</l>
<l n="4">nomine threnum.</l>
<l n="5">iste, Lascivus patiens vocari, </l>
<l n="6">nomen indignum probitate vitae</l>
<l n="7">abnuit numquam, quia gratum ad aures</l>
<l n="8">esset amicas.</l>
<l n="9">litteris tantum titulum adsecutus,</l>
<l n="10">quantus exili satis est cathedrae, </l>
<l n="11">posset insertus numero ut videri</l>
<l n="12">grammaticorum.</l>
<l n="13">Tu meae semper socius iuventae,</l>
<l n="14">pluribus quamvis cumulatus annis,</l>
<l n="15">nunc quoque in nostris recales medullis, </l>
<l n="16">blande Leonti!</l>
<l n="17">et iuvat tristi celebrare cura</l>
<l n="18">flebilem cantum memoris querellae:</l>
<l n="19">munus ingratum tibi debitumque</l>
<l n="20">carmine nostro. </l>

</div>

<div type="section" n="8"><head>GRAMMATICIS GRAECIS BURDIGALENSIBUS</head>
<l n="1">ROMULUM post hos prius an Corinthi,</l>
<l n="2">anne Sperchei pariterque nati</l>
<l n="3">Atticas musas memorem Menesthei</l>
<l n="4">grammaticorum?</l>
<pb id="v.1.p.112"/>
<l n="5">sedulum cunctis studium docendi, </l>
<l n="6">fructus exilis tenuisque sermo:</l>
<l n="7">set, quia nostro docuere in aevo,</l>
<l n="8">commemorandi.</l>
<l n="9">tertius horum mihi non magister,</l>
<l n="10">ceteri primis docuere in annis, </l>
<l n="11">ne forem vocum rudis aut loquendi</l>
<l n="12">sic 1 sine cultu:</l>
<l n="13">obstitit nostrae quia, credo, mentis</l>
<l n="14">tardior sensus neque disciplinis</l>
<l n="15">adpulit Graecis puerilis aevi </l>
<l n="16">noxius error.</l>
<l n="17">Vos levis caespes tegat et sepulcri</l>
<l n="18">tecta defendant cineres opertos</l>
<l n="19">ac meae vocis titulus supremum</l>
<l n="20">reddat honorem. </l>

</div>

<div type="section" n="9"><head>IUCUNDO GRAMMATICO BURDIGALENSI FRATRI LEONTI</head>
<l n="1">ET te, quem cathedram temere usurpasse locuntur</l>
<l n="2">nomen grammatici nec meruisse putant,</l>
<l n="3">voce ciebo tamen, simplex, bone, amice, sodalis,</l>
<l n="4">Iucunde, hoc ipso care magis studio:</l>
<l n="5">quod, quamvis impar, nomen tam nobile amasti, </l>
<l n="6">es meritos inter commemorande viros.</l>
   <pb id="v.1.p.114"/>
</div>

<div type="section" n="10"><head>GRAMMATICIS LATINIS BURDIGALENSI BOS PHILOLOGIS <add>MACRINO SUCURONI CONCORDIO PHOEBICIO 1</add></head>
<opener>Ammonio Anastasio Grammatico Pictaviorum</opener>
<l n="1">NUNC ut quemque mihi</l>
<l n="2">flebilis officii</l>
<l n="3">relligiosus honor</l>
<l n="4">suggeret, expediam,</l>
<l n="5">qui, quamvis humili </l>
<l n="6">stirpe, loco ac merito,</l>
<l n="7">ingeniis hominum</l>
<l n="8">Burdigalae rudibus </l>
<l n="9">introtulere tamen</l>
<l n="10">grammatices studium. </l>
<l n="11">Sit MACRINUS in his:</l>
<l n="12">huic mea principio</l>
<l n="13">credita puerities;</l>
<l n="14">et libertina</l>
<l n="15">SUCURO progenie, </l>
<l n="16">sobrius et puerorum</l>
<l n="17">utilis ingeniis,</l>
<l n="18">et tu CONCORDI,</l>
<l n="19">qui profugus patria</l>
<l n="20">mutasti sterilem </l>
<l n="21">urbe alia cathedram.</l>
<l n="22">nec reticebo senem</l>
<l n="23">nomine PHOEBICIUM,</l>
<l n="24">qui Beleni aedituus</l>
<l n="25">nil opis inde tulit; </l>
<l n="26">set tamen, ut placitum,</l>
<l n="27">stirpe satus Druidum</l>
<l n="28">gentis Aremoricae,</l>
<l n="29">Burdigalae cathedram</l>
<l n="30">nati opera obtinuit: </l>
<l n="31">permaneat series. </l>
<l n="35">AMMONIUM <add>et recinam 2 &mdash; </add></l>
<l n="32">relligiosum etenim</l>
<l n="33">commemorare meae</l>
<l n="34">grammaticum patrie &mdash; qui </l>
<l n="36">rudibus pueris</l>
<l n="37">prima elementa dabat,</l>
<l n="38">doctrina exiguus,</l>
<l n="39">moribus inplacidis:</l>
<l n="40">proinde, ut erat meritum, </l>
<l n="41">famam habuit tenuem.</l>
<pb id="v.1.p.116"/>
<l n="42">Pange et ANASTASIO</l>
<l n="43">flebile, Musa, melum</l>
<l n="44">et memora tenuem</l>
<l n="45">nenia, grammaticum. </l>
<l n="46">Burdigalae hunc genitum</l>
<l n="47">transtulit ambitio</l>
<l n="48">Pictonicaeque dedit,</l>
<l n="49">pauper ibi et tenuem</l>
<l n="50">victum habitumque colens,</l>
<l n="51">gloriolam exilem </l>
<l n="52">et patriae et cathedrae</l>
<l n="53">perdidit in senio,</l>
<l n="54">set tamen hunc noster</l>
<l n="55">commemoravit honos, </l>
<l n="56">ne pariter tumulus</l>
<l n="57">nomen et ossa tegat.</l>

</div>

<div type="section" n="11"><head>HERCULANO SORORIS FILIO GRAMMATICO BURDIGALENSI</head>
<l n="1">HERCULANE, qui, profectus gremio de nostro et schola,</l>
<l n="2">spem magis, quam rem fruendam praebuisti avunculo,</l>
<l n="3">particeps scholae et cathedrae paene sucessor meae,</l>
<l n="4">lubricae nisi te iuventae praecipitem flexus daret,</l>
<l n="5">Pythagorei non tenentem tramitis rectam viam:<note n="marg"> 5</note></l>
<l n="6">esto placidus et quietis manibus sedem fove,</l>
<l n="7">iam mihi cognata dudum inter memoratus nomina.</l>

</div>

<div type="section" n="12"><head>THALASSO GRAMMATICO LATINO BURDIGALENSI</head>
<l n="1">OFFICIUM nomenque tuum, primaeve Thalasse,</l>
<l n="2">parvulus audivi, vix etiam memini,</l>
<l n="3">qua forma aut merito fueris, qua stirpe parentum,</l>
<l n="4">aetas nil de te posterior celebrat.</l>
<pb id="v.1.p.118"/>
<l n="5">grammaticum iuvenem tantum te fama ferebat, </l>
<l n="6">tum quoque tam tenuis, quam modo nulla manet.</l>
<l n="7">set quicumque tamen, nostro quia doctor in aevo</l>
<l n="8">vixisti, hoc nostrum munus habeto, vale.</l>

</div>

<div type="section" n="13"><head>CITARIO SICULO SYRACUSANO GRAMMATICO BURDIGALENSI GRAECO</head>
<l n="1">ET, Citari dilecte, mihi memorabere, dignus</l>
<l n="2">grammaticos inter qui celebrere bonos,</l>
<l n="3">esset Aristarchi tibi gloria Zenodotique</l>
<l n="4">Graiorum, antiquus si sequeretur honos,</l>
<l n="5">carminibus, quae prima tuis sunt condita in annis, </l>
<l n="6">concedit Cei musa Simonidei.</l>
<l n="7">urbe satus Sicula nostram peregrinus adisti,</l>
<l n="8">excultam studiis quam propere edideras.</l>
<l n="9">coniugium nanctus cito nobilis et locupletis,</l>
<l n="10">invidia fati non genitor moreris. </l>
<l n="11">at nos defunctum memori celebramus honore,</l>
<l n="12">fovimus ut vivum munere amicitiae.</l>

</div>

<div type="section" n="14"><head>CENSORIO ATTICO AGRICIO RHETORI</head>
<l n="1">ELOQUII merito primis aequande, fuisti,</l>
<l n="2">Agrici, positus posteriore loco:</l>
<l n="3">aevo qui quoniam genitus functusque recenti,</l>
<l n="4">dilatus nobis, non et omissus eras.</l>
<l n="5">quocumque in numero, tristi memorabere threno: 5</l>
<l n="6">unus honos tumuli, serus et ante datus.</l>
   <pb id="v.1.p.120"/>
<l n="7">tam generis tibi celsus apex, quam gloria fandi,</l>
<l n="8">gloria Athenaei cognita sede loci:</l>
<l n="9">Nazario et claro quondam delata Paterae</l>
<l n="10">egregie multos excoluit iuvenes. </l>
<l n="11">coniuge nunc natisque superstitibus generoque</l>
<l n="12">maiorum manes</l>
<l n="13">et monumenta foves.</l>

</div>

<div type="section" n="15"><head>NEPOTIANO GRAMMATICO EIDEM RHETORI</head>
<l n="1">FACETE, comis, animo iuvenali senex,</l>
<l n="2">cui felle nullo, melle multo mens madens</l>
<l n="3">aevum per omne nil amarum miscuit,</l>
<l n="4">medella nostri, Nepotiane, pectoris,</l>
<l n="5">tam seriorum quam iocorum particeps, </l>

<l n="6">taciturne, Amyclas qui silendo viceris:</l>
<l n="7">te fabulantem non Ulixes linqueret,</l>
<l n="8">liquit canentes qui melodas virgines:</l>
<l n="9">probe et pudice, parce, frugi, abstemie,</l>
<l n="10">facunde, nulli rhetorum cedens stilo </l>
<l n="11">et disputator ad Cleanthen Stoicum:</l>
<l n="12">Scaurum Probumque corde callens intimo</l>
<l n="13">et Epirote Cinea memor magis:</l>
<l n="14">sodalis et convictor, hospes iugiter:</l>
<pb id="v.1.p.122"/>
<l n="15">parum quod hospes, mentis agitator meae. </l>
<l n="16">consilia nullus mente tam pura dedit</l>
<l n="17">vel altiore conditu texit data.</l>
<l n="18">honore gesti praesidatus inclitus,</l>
<l n="19">decies novenas functus annorum vices,</l>
<l n="20">duos relinquens liberos morte oppetis, </l>
<l n="21">dolore multo tam tuorum quam meo.</l>

</div>

<div type="section" n="16"><head>AEMILIUS MAGNUS ARBORIUS RHETOR TOLOSAE</head>
<l n="1">INTER cognatos iam fletus, avuncule, manes</l>
<l n="2">inter rhetoricos nunc memorandus eris</l>
<l n="3">illud opus pietas, istud reverenda virorum</l>
<l n="4">nomina pro patriae relligione habeant,</l>
<l n="5">bis meritum duplici celebremus honore parentem </l>
<l n="6">Arborium, Arborio patre et avo Argicio.</l>
<l n="7">Stemma tibi patris Haeduici, Tarbellica Maurae</l>
<l n="8">matris origo fuit: ambo genus procerum,</l>
<l n="9">nobilis et dotata uxor, domus et schola, cultae</l>
<l n="10">principum amicitiae contigerunt iuveni, </l>
<l n="11">dum Constantini fratres opulenta Tolosa</l>
<l n="12">exilii specie sepositos cohibet.</l>
<l n="13">Byzanti inde arcem Thressaeque Propontidis urbem</l>
<l n="14">Constantinopolim fama tui pepulit,</l>
<l n="15">illic dives opum doctoque ibi Caesare honorus </l>
<l n="16">occumbis patribus, Magne, superstitibus.</l>
<pb id="v.1.p.124"/>
<l n="17">in patriam sed te sedem ac monumenta tuorum</l>
<l n="18">principis Augusti restituit pietas,</l>
<l n="19">hinc renovat causam lacrimis et flebile munus</l>
<l n="20">annuus ingrata relligione dies. </l>

</div>

<div type="section" n="17"><head>EXUPERIUS RHETOR TOLOSAE</head>
<l n="1">EXUPERI, memorande mihi, facunde sine arte,</l>
<l n="2">incessu gravis et verbis ingentibus, ore</l>
<l n="3">pulcher et ad summam motuque habituque venusto:</l>
<l n="4">copia cui fandi longe pulcherrima, quam si</l>
<l n="5">auditu tenus acciperes, deflata placeret, </l>
<l n="6">discussam scires solidi nihil edere sensus.</l>
<l n="7">Palladiae primum toga te venerata Tolosae</l>
<l n="8">mox pepulit levitate pari. Narbso inde recepit,</l>
<l n="9">illic Dalmatio genitos, fatalia regum</l>
<l n="10">nomina, tum pueros, grandi mercede docendi </l>
<l n="11">formasti rhetor metam prope puberis aevi.</l>
<l n="12">Caesareum qui mox indepti nomen honorem</l>
<l n="13">praesidis Hispanumque tibi tribuere tribunal,</l>
<l n="14">decedens placidos mores tranquillaque vitae</l>
<l n="15">tempora praedives finisti sede Cadurca. </l>
<l n="16">sed patriae te iura vocant et origo parentum.</l>
<l n="17">Burdigalae ut rursum nomen de rhetore reddas.</l>
<pb id="v.1.p.126"/>
</div>

<div type="section" n="18"><head>MARCELLO MARCELLI FILIO GRAMMATICO NARBONENSI</head>
<l n="1">NEC te Marcello genitum, Marcelle, silebo,</l>
<l n="2">aspera quem genetrix urbe, domo pepulit:</l>
<l n="3">sed fortuna potens cito reddidit omnia et auxit:</l>
<l n="4">amissam primum Narbo dedit patriam,</l>
<l n="5">nobilis hic hospes Clarentius indole motus </l>
<l n="6">egregia natam coniugio adtribuit.</l>
<l n="7">mox schola et auditor multus praetextaque pubes</l>
<l n="8">grammatici nomen divitiasque dedit,</l>
<l n="9">sed numquam iugem cursum fortuna secundat,</l>
<l n="10">praesertim pravi nancta virum ingenii. </l>
<l n="11">verum oneranda mihi non sunt, memoranda recepi</l>
<l n="12">fata; sat est dictum cuncta perisse simul:</l>
<l n="13">non tamen et nomen, quo te non fraudo, receptum</l>
<l n="14">inter grammaticos praetenuis meriti.</l>

</div>

<div type="section" n="19"><head>SEDATUS RHETOR TOLOSANUS</head>
<l n="1">RELLIGIO est, tacitum si te, Sedate, relinquam,</l>
<l n="2">quamvis docendi munus indepte es foris,</l>
<l n="3">communis patria est tecum mihi: sorte potentis</l>
<l n="4">fati Tolosam nanctus es sedem scholae.</l>
<l n="5">illic coniugium natique opulensque senectus </l>
<l n="6">et fama, magno qualis est par rhetori.</l>
<l n="7">quamvis externa tamen a regione reducit</l>
<l n="8">te patria et civem morte obita repetit,</l>
   <pb id="v.1.p.128"/>
<l n="9">cumque vagantem operam divisae impenderis urbi,</l>
<l n="10">arbitrium de te sumit origo suum. </l>
<l n="11">et tua nunc suboles morem sectata parentis</l>
<l n="12">Narbonem ac Romam nobilitat studiis;</l>
<l n="13">sed <add>quid conquerimur? Longum post tempus et illos 1</add></l>
<l n="14">fama, velit nolit, Burdigalam referet.</l>

</div>

<div type="section" n="20"><head>STAPHYLIUS RHETOR CIVIS AUSCIUS</head>
<l n="1">HACTENUS observata mihi lex commemorandi</l>
<l n="2">cives, sive domi seu docuere foris,</l>
<l n="3">externum sed fas coniungere civibus unum</l>
<l n="4">te, Staphyli, genitum stirpe Novem populis,</l>
<l n="5">tu mihi, quod genitor, quod avunculus, unus utrumque, </l>
<l n="6">alter ut Ausonius, alter ut Arborius.</l>
<l n="7">grammatice ad Scaurum atque Probum, promptissime rhetor,</l>
<l n="8">historiam callens Livii et Herodoti.</l>
<l n="9">omnis doctrinae ratio tibi cognita, quantam</l>
<l n="10">condit sescentis Varro voluminibus. </l>
<l n="11">aurea mens, vox suada tibi, tum sermo quietus:</l>
<l n="12">nec cunctator erat, nec properator erat.</l>
<l n="13">pulchra senecta, nitens habitus, procul ira dolorque;</l>
<l n="14">et placidae vitae congrua meta fuit.</l>
<pb id="v.1.p.130"/>
</div>

<div type="section" n="21"><head>CRISPUS ET URBICUS GRAMMATICI LATINI ET GRAECI</head>
<l n="1">TU quoque in aevum, Crispe, futurum</l>
<l n="2">maesti venies commemoratus</l>
<l n="3">munere threni.</l>
<l n="4">qui primaevos fandique rudes</l>
<l n="5">elementorum prima docebas </l>
<l n="6">signa novorum:</l>
<l n="7">creditus olim fervere mero,</l>
<l n="8">ut Vergilii Flaccique locis 1</l>
<l n="9">aemula ferres.</l>
<l n="10">Et tibi Latiis posthabite orsis, </l>
<l n="11">Urbice, Grais celebris, carmen</l>
<l n="12">sic <foreign lang="greek">E)LELEI/SW</foreign>.</l>
<l n="13">nam tu Crispo coniuncte tuo</l>
<l n="14">prosa solebas et versa loqui</l>
<l n="15">impete eodem, </l>
<l n="16">priscos ut <add>mox</add> heroas olim</l>
<l n="17">carmine Homeri commemoratos</l>
<l n="18">fando referres:</l>
<l n="19">dulcem in paucis ut Plistheniden,</l>
<l n="20">et torrentis ceu Dulichii </l>
<l n="21">ninguida dicta,</l>
<l n="22">et mellitae nectare vocis</l>
<l n="23">dulcia fatu verba canentem</l>
<l n="24">Nestora regem.</l>
<l n="25">Ambo loqui faciles, ambo omnia carmina docti, </l>
<l n="26">callentes mython plasmata et historiam,</l>
<l n="27">liberti ambo genus, sed quos meruisse deceret</l>
<l n="28">nancisci, ut cluerent patribus ingenuis.</l>
<pb id="v.1.p.132"/>
</div>

<div type="section" n="22"><head>VICTORIO SUBDOCTORI SIVE PROSCHOLO</head>
<l n="1">VICTORI studiose, memor, celer, ignoratis</l>
<l n="2">adsidue in libris nec nisi operta legens,</l>
<l n="3">exesas tineis opicasque evolvere chartas</l>
<l n="4">maior quam promptis cura tibi in studiis,</l>
<l n="5">quod ius 1 pontificum, quae foedera, stemma quod olim</l>
<l n="6">ante Numam fuerit sacrifici Curibus: </l>
<l n="7">quid Castor cunctis de regibus ambiguis, quid</l>
<l n="8">coniugis e libris ediderit Rhodope:</l>
<l n="9">quod ius pontificum, veterum quae scita Quintum</l>
<l n="10">quae consulta patrum, quid Draco quidve Solon </l>
<l n="11">sanxerit et Locris dederit quae iura Zaleucus,</l>
<l n="12">sub Iove quae Minos, quae Themis ante Iovem,</l>
<l n="13">nota tibi potius, quam Tullius et Maro nostri</l>
<l n="14">et quidquid Latia conditur historia,</l>
<l n="15">fors istos etiam tibi lectio longa dedisset, </l>
<l n="16">supremum Lachesis ni celerasset iter.</l>
<l n="17">exili nostrae fucatus honore cathedrae,</l>
<l n="18">libato tenuis nomine grammatici:</l>
<l n="19">longinquis posthac Cumae defunctus in oris,</l>
<l n="20">ad quas de Siculo litore transieras. </l>
<l n="21">sed modo nobilium memoratus in agmine gaude,</l>
<l n="22">pervenit ad manes si pia cura tuos.</l>
<pb id="v.1.p.134"/>
</div>

<div type="section" n="23"><head>DYNAMIO BURDIGALENSI QUI IN HISPANIA DOCUIT ET OBIIT</head>
<l n="1">SET neque te maesta, Dynami, fraudabo querella,</l>
<l n="2">municipem patriae causidicumque meae,</l>
<l n="3">crimine adulterii quem saucia fama fugavit,</l>
<l n="4">parvula quem latebris fovit Hilerda suis,</l>
<l n="5">quem locupletavit coniunx Hispana latentem; </l>
<l n="6">namque ibi mutato nomine rhetor eras,</l>
<l n="7">rhetor Flavini cognomine dissimulatus,</l>
<l n="8">ne posset profugum prodere culpa suum.</l>
<l n="9">reddiderat quamvis patriae te sera voluntas,</l>
<l n="10">mox residem rursum traxit Hilerda domus. </l>
<l n="11">Qualiscumque tuae fuerit fuga famaque vitae,</l>
<l n="12">iungeris antiqua tu mihi amicitia,</l>
<l n="13">officiumque meum, sensus si manibus ullus,</l>
<l n="14">accipe iam serum morte obita, Dynami.</l>
<l n="15">diversis quamvis iaceas defunctus in oris, </l>
<l n="16">commemorat maestis te pia cura elegis.</l>

</div>

<div type="section" n="24"><head>ACILIO GLABRIONI GRAMMATICO IUN. BURDIGALENSI</head>
<l n="1">DOCTRINAE vitaeque pari brevitate caducum,</l>
<l n="2">Glabrio, te maestis commemorabo elegis,</l>
<l n="3">stemmate nobilium deductum nomen avorum,</l>
<l n="4">Glabrio Acilini, 1 Dardana progenies.</l>
<l n="5">tu quondam puero conpar mihi, discipulus mox, </l>
<l n="6">meque dehinc facto rhetore grammaticus,</l>
   <pb id="v.1.p.136"/>
<l n="7">inque foro tutela reis et cultor in agris,</l>
<l n="8">digne, diu partis qui fruerere bonis:</l>
<l n="9">commode, laete, benigne, abstemie, tam bone dandis</l>
<l n="10">semper consiliis, quam taciturne datis, </l>
<l n="11">tam decus omne tuis quam mox dolor, omnia acerbo</l>
<l n="12">funere praereptus, Glabrio, destituis:</l>
<l n="13">uxore et natis, genitore et matre relictis,</l>
<l n="14">eheu quam multis perdite nominibus!</l>
<l n="15">flete diu nobis, numquam satis, accipe acerbum, </l>
<l n="16">Glabrio, in aeternum commemorate, vale.</l>

</div>

<div type="section" n="25"><head>CORONIS</head>
<l n="1">QUOS legis a prima deductos menide libri,</l>
<l n="2">doctores patriae scito fuisse meae,</l>
<l n="3">grammatici in studio vel rhetoris aut in utroque,</l>
<l n="4">quos memorasse mihi morte obita satis est.</l>
<l n="5">viventum inlecebra est laudatio: nomina tantum </l>
<l n="6">voce ciere suis sufficiet tumulis,</l>
<l n="7">ergo, qui nostrae legis otia tristia chartae,</l>
<l n="8">eloquium ne tu quaere, set officium,</l>
<l n="9">quo claris doctisque viris pia cura parentat,</l>
<l n="10">dum decora egregiae commeminit patriae. </l>
<pb id="v.1.p.138"/>
</div>

<div type="section" n="26"><head>POETA</head>
<l n="1">VALETE, manes inclitorum rhetorum:</l>
<l n="2">valete, doctores probi,</l>
<l n="3">historia si quos vel poeticus stilus</l>
<l n="4">forumve fecit nobiles,</l>
<l n="5">medicae vel artis dogma vel Platonicum </l>
<l n="6">dedit perenni gloriae:</l>
<l n="7">et si qua functis cura viventum placet</l>
<l n="8">iuvatque honor superstitum:</l>
<l n="9">accipite maestum carminis cultum mei</l>
<l n="10">textum querella flebili. </l>
<l n="11">sedem sepulcri servet immotus cinis,</l>
<l n="12">memoria vivat nominum,</l>
<l n="13">dum remeat illud, iudicis dono dei,</l>
<l n="14">commune cunctis saeculum.</l>
<pb id="v.1.p.140"/>


</div>
        </body>
    </text>
</TEI.2>

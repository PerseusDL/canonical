<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
   <teiHeader>
      <fileDesc>
         <titleStmt>
            <title>de Bello Gothico</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 2</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="poem"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
         </langUsage>
      </profileDesc>
   </teiHeader>
   <text id="stoa0089.stoa003.perseus-lat1">
      <body>
         <pb id="v.2.p.124" TEIform="pb"/>                     
            <div1 type="poem" n="praef" org="uniform" sample="complete" part="N">
               
<l n="1">Post resides annos longo velut excita somno</l>
<l n="2">Romanis fruitur nostra Thalia choris.</l>
<l n="3">optatos renovant eadem mihi culmina coetus,</l>
<l n="4">personat et note Pythia vate domus :</l>
<l n="5">consulis hie fasces cecini Libyamque receptam, </l>
<l n="6">hic mihi prostratis bella canenda Getis.</l>
<l n="7">Sed prior effigiem tribuit successus aenam,</l>
<l n="8">oraque patricius nostra dicavit honos ;</l>
<l n="9">adnuit hic princeps titulum poscente senatu ;</l>
<l n="10">respice iudicium quam grave, Musa, subis ! </l>
<l n="11">ingenio minuit merces properata favorem :</l>
<l n="12">carminibus veniam praemia tanta negant ;</l>
<l n="13">et magis intento studium censore laborat,</l>
<l n="14">quod legimur medio conspicimurque foro.</l>
<l n="15">Materies tamen ipsa iuvat solitumque timorem </l>
<l n="16">dicturo magna sedula parte levat.</l>
<l n="17">nam mihi conciliat gratas impensius aures</l>
<l n="18">vel meritum belli vel Stilichonis amor.</l>
            </div1>
            <pb id="v.2.p.126"/>
            <div1 type="poem" id="poem.26" org="uniform" sample="complete" part="N" n="1">
               
<l n="1">Intacti cum claustra freti, coeuntibus aequor</l>
<l n="2">armatum scopulis, audax inrumperet Argo</l>
<l n="3">Aeetam Colchosque petens, propiore periclo</l>
<l n="4">omnibus attonitis, solus post numina Tiphys</l>
<l n="5">incolumem tenui damno servasse carinam </l>
<l n="6">fertur et ancipitem montis vitasse ruinam</l>
<l n="7">deceptoque vagae concursu rupis in altum</l>
<l n="8">victricem duxisse ratem ; stupuere superbae</l>
<l n="9">arte viri domitae Symplegades et nova passae</l>
<l n="10">iura soli cunctis faciles iam puppibus haerent, </l>
<l n="11">ut vinci didicere semel. quodsi ardua Tiphyn</l>
<l n="12">navis ob innocuae meritum sic gloria vexit,</l>
<l n="13">quae tibi pro tanti pulso discrimine regni</l>
<l n="14">sufficient laudes, Stilicho ? licet omnia vates</l>
<l n="15">in maius celebrata ferant ipsamque secandis </l>
<l n="16">Argois trabibus iactent sudasse Minervam</l>
<l n="17">nec nemoris muti iunxisse carentia sensu</l>
<l n="18">robora, sed caeso Tomari Iovis augure luco</l>
<l n="19">arbore praesaga tabulas animasse loquaces.</l>
<l n="20">plurima sed quamvis variis miracula monstris </l>
<l n="21">ingeminent, teneras victuri carmine mentes,</l>
<pb id="v.2.p.128"/>
<l n="22">Harpyiasque truces insopitisque refusum</l>
<l n="23">tractibus aurati custodem velleris anguem</l>
<l n="24">et iuga taurorum rapidis ambusta favillis</l>
<l n="25">et virides galeis sulcos fetasque novales </l>
<l n="26">Martis et in segetem crescentis semina belli :</l>
<l n="27">nil veris aequale dabunt. prohibere rapaces</l>
<l n="28">scilicet Harpyias unaque excludere mensa</l>
<l n="29">nobilior titulus, quam tot potuisse paratas</l>
<l n="30">in Latii praedam Geticas avertere fauces ? </l>
<l n="31">anne ego terrigenas potius mirabor in ipsis</l>
<l n="32">procubuisse satis, vitae quibus attulit idem</l>
<l n="33">principium finemque dies, quam caesa Getarum</l>
<l n="34">agmina, quos tantis aluit Bellona tropaeis</l>
<l n="35">totaque sub galeis Mavortia canuit aetas ? </l>
<l n="36">Per te namque unum mediis exuta tenebris</l>
<l n="37">imperio sua forma redit, claustrisque solutae</l>
<l n="38">tristibus exangues audent procedere leges,</l>
<l n="39">iamque potestates priscus discriminat ordo</l>
<l n="40">iustitiae, quas ante pares effecerat una </l>
<l n="41">nube timor. tua nos urgenti dextera leto</l>
<l n="42">eripuit, tectisque suis redduntur et agris</l>
<l n="43">damnati fato populi, virtute renati.</l>
<l n="44">iam non in pecorum morem formidine clausi</l>
<l n="45">prospicimus saevos campis ardentibus ignes </l>
<l n="46">alta nec incertis metimur flumina votis</l>
<l n="47">excidio latura moram nec poscimus amnes</l>
<pb id="v.2.p.130"/>
<l n="48">undosam servare fidem nubesque fugaces</l>
<l n="49">aut coniuratum querimur splendere serenum.</l>
<l n="50">Ipsa quoque internis furiis exercita plebis  </l>
<l n="51">securas iam Roma leva tranquillior arces ;</l>
<l n="52">surge, precor, veneranda parens, et certa secundis</l>
<l n="53">fide deis, humilemque metum depone senectae.</l>
<l n="54">urbs aequaeva polo, tum demum ferrea sumet</l>
<l n="55">ius in te Lachesis, cum sic mutaverit axem </l>
<l n="56">foederibus natura novis, ut flumine verso</l>
<l n="57">inriget Aegyptum Tanais, Maeotida Nilus,</l>
<l n="58">Eurus ab occasu, Zephyrus se promat ab Indis</l>
<l n="59">Caucasiisque iugis calido nigrantibus Austro</l>
<l n="60">Gaetulas Aquilo glacie constringat harenas. </l>
<l n="61">Fatales hucusque manus, crebrisque notatae</l>
<l n="62">prodigiis abiere minae. nec sidera pacem</l>
<l n="63">semper habent, ipsumque Iovem turbante Typhoeo,</l>
<l n="64">si fas est, tremuisse ferunt, cum brachia centum</l>
<l n="65">montibus armaret totidem spiramque retorquens </l>
<l n="66">lamberet attonitas erectis anguibus Arctos.</l>
<l n="67">quid mirum, si regna labor mortalia vexat,</l>
<l n="68">cum gemini fratres, genuit quos asper Aloeus,</l>
<l n="69">Martem subdiderint vinclis et in astra negatas</l>
<l n="70">temptarint munire vias steteritque revulsis </l>
<l n="71">paene tribus scopulis caelesti machina bello ?</l>
<l n="72">sed caret eventu nimius furor ; improba numquam</l>
<l n="73">spes laetata diu, nec pervenere iuventae</l>
<l n="74">robur Aloidae, dum vellere Pelion Otus</l>
<l n="75">nititur, occubuit Phoebo, moriensque Ephialtes </l>
<l n="76">in latus obliquam proiecit languidus Ossam.</l>
<pb id="v.2.p.132"/>
<l n="77">Adspice, Roma, tuum iam vertice celsior hostem,</l>
<l n="78">adspice quam rarum referens inglorius agmen</l>
<l n="79">Italia detrusus eat quantumque priori</l>
<l n="80">dissimilis, qui cuncta sibi cessura ruenti </l>
<l n="81">pollicitus patrii numen iuraverat Histri</l>
<l n="82">non nisi calcatis loricam ponere rostris.</l>
<l n="83">o rerum fatique vices ! qui foeda parabat</l>
<l n="84">Romanas ad stupra nurus, sua pignora vidit</l>
<l n="85">coniugibus permixta trahi ; qui mente profundas </l>
<l n="86">hauserat urbis opes, ultro victoribus ipse</l>
<l n="87">praeda fuit ; nostri quondam qui militis auro</l>
<l n="88">adgressus temptare fidem, desertus ab omni</l>
<l n="89">gente sua manibusque redit truncatus et armis.</l>
<l n="90">Hoc quoque, quod veniam leti valuere mereri, </l>
<l n="91">si positis pendas odiis, ignoscere pulchrum</l>
<l n="92">iam misero poenaeque genus vidisse precantem.</l>
<l n="93">quae vindicta prior quam cum formido superbos</l>
<l n="94">flectit et adsuetum spoliis adfligit egestas ?</l>
<l n="95">sed magis ex aliis fluxit dementia causis, </l>
<l n="96">consulitur dum, Roma, tibi. tua cura coegit</l>
<l n="97">inclusis aperire fugam, ne peior in arto</l>
<l n="98">saeviret rabies venturae conscia mortis ;</l>
<l n="99">nec tanti nomen stirpemque abolere Getarum,</l>
<l n="100">ut propius peterere, fuit. procul arceat altus </l>
<l n="101">luppiter, ut delubra Numae sedesque Quirini</l>
<l n="102">barbaries oculis saltem temerare profanis</l>
<l n="103">possit et arcanum tanti deprendere regni.</l>
<pb id="v.2.p.134"/>
<l n="104">Quamquam, si veterum certamina rite recorder,</l>
<l n="105">tunc etiam, pulchra cum libertate vigerent </l>
<l n="106">et proprio late florerent milite patres,</l>
<l n="107">semper ab his famae petiere insignia bellis,</l>
<l n="108">quae diversa procul tuto trans aequora vires</l>
<l n="109">exercere dabant : currus regumque catenae</l>
<l n="110">inter abundantis fati ludibria ductae. </l>
<l n="111">at vero Italiam quotiens circumstetit atrox</l>
<l n="112">tempestas ipsumque caput laesura pependit,</l>
<l n="113">non illis vani ratio ventosa furoris,</l>
<l n="114">sed graviter spectata salus ductorque placebat,</l>
<l n="115">non qui praecipiti traheret semel omnia casu, </l>
<l n="116">sed qui mature vel laeta vel aspera rerum</l>
<l n="117">consilio momenta regens, nec tristibus impar</l>
<l n="118">nec pro successu nimius, spatiumque morandi</l>
<l n="119">vincendique modum mutatis nosset habenis.</l>
<l n="120">cautius ingentes morbos et proxima cordi 120</l>
<l n="121">ulcera Paeoniae tractat sollertia curae</l>
<l n="122">parcendoque secat, ferro ne largius acto</l>
<l n="123">inrevocandus eat sectis vitalibus error.</l>
<l n="124">Sublimi certe Curium canit ore vetustas,</l>
<l n="125">Aeaciden Italo pepulit qui litore Pyrrhum, </l>
<l n="126">nec magis insignis Pauli Mariique triumphus,</l>
<l n="127">qui captos niveis reges egere quadrigis ;</l>
<l n="128">plus fuga laudatur Pyrrhi quam vincla Iugurthae ;</l>
<l n="129">et, quamvis gemina fessum iam clade fugavit,</l>
<l n="130">post Decii lituos et nulli pervia culpae </l>
<l n="131">pectora Fabricii, donis invicta vel armis,</l>
<pb id="v.2.p.136"/>
<l n="132">plena datur Curio pulsi victoria Pyrrhi.</l>
<l n="133">quanto maius opus solo Stilichone peractum</l>
<l n="134">cernimus ! hic validam gentem, quam dura nivosis</l>
<l n="135">educat Ursa plagis, non Chaonas atque Molossos, </l>
<l n="136">quos Epirus alit, nec Dodonaea subegit</l>
<l n="137">agmina fatidicam frustra iaetantia quercum.</l>
<l n="138">Primus fulmineum lento luctamine Poenum</l>
<l n="139">compressit Fabius, campo post ausus aperto</l>
<l n="140">Marcellus vinci docuit, sed tertia virtus </l>
<l n="141">Scipiadae Latiis tandem deterruit oris,</l>
<l n="142">unus in hoc Stilicho diversis artibus hoste</l>
<l n="143">tris potuit complere duces fregitque furentem</l>
<l n="144">cunctando vicitque manu victumque relegat.</l>
<l n="145">Atque haec tanta brevi. miscentem incendia Pyrrhum</l>
<l n="146">sustinuit toto maerens Oenotria lustro, </l>
<l n="147">et prope ter senas Itali per graminis herbas</l>
<l n="148">Massylus Poeno sonipes vastante cucurrit</l>
<l n="149">Hannibalemque senem vix ad sua reppulit arva</l>
<l n="150">vindex sera patrum post bellum nata iuventus. </l>
<l n="151">hic celer effecit, bruma ne longior una</l>
<l n="152">esset hiems rerum, primis sed mensibus aestas</l>
<l n="153">temperiem caelo pariter patriaeque 1 referret.</l>
<l n="154">Sed quid ego Hannibalem contra Pyrrhumque tot annis</l>
<l n="155">certatum memorem, vilis cum Spartacus omne </l>
<l n="156">per latus Italiae ferro bacchatus et igni</l>
<l n="157">consulibusque palam totiens congressus inertes</l>
<l n="158">exuerit castris dominos et strage pudenda</l>
<pb id="v.2.p.138"/>
<l n="159">fuderit imbelles aquilas servilibus armis ?</l>
<l n="160">nos terrorum expers et luxu mollior aetas </l>
<l n="161">deficimus queruli, si bos abductus aratro,</l>
<l n="162">si libata seges. non hanc ergastula nobis</l>
<l n="163">inmisere manum nec coniurantis harenae</l>
<l n="164">turba fuit ; qualem Stilicho deiecerit hostem,</l>
<l n="165">Thraces et Haemonii poterunt Moesique fateri. </l>
<l n="166">Frigida ter decies nudatum frondibus Haemum</l>
<l n="167">tendit hiems vestire gelu totiensque solutis</l>
<l n="168">ver nivibus viridem monti reparavit amictum,</l>
<l n="169">ex quo iam patrios gens haec oblita Triones</l>
<l n="170">atque Histrum transvecta semel vestigia fixit </l>
<l n="171">Threicio funesta solo, seu fata vocabant</l>
<l n="172">seu gravis ira deum, seriem meditata ruinis,</l>
<l n="173">ex illo, quocumque vagos impegit Erinys,</l>
<l n="174">grandinis aut morbi ritu per devia rerum,</l>
<l n="175">praecipites per clausa ruunt, nec contigit ullis </l>
<l n="176">amnibus aut scopulis proprias defendere terras,</l>
<l n="177">nil Rhodope, nil vastus Athos, nil profuit Hebrus</l>
<l n="178">Odrysiis ; facili contemptum Strymona saltu</l>
<l n="179">et frustra rapidum damnant Haliacmona Bessi.</l>
<l n="180">nubibus intactum Macedo miratur Olympum </l>
<l n="181">more pererratum campi ; gemit inrita Tempe</l>
<l n="182">Thessalus et domitis inrisam cautibus Oeten.</l>
<l n="183">Sperchiusque et virginibus dilectus Enipeus</l>
<l n="184">barbaricas lavere comas, non obice Pindi</l>
<l n="185">servati Dryopes nec nubifer Actia texit </l>
<l n="186">litora Leucates ; ipsae, quae durius olim</l>
<l n="187">restiterant Medis, primo conamine ruptae</l>
<pb id="v.2.p.140"/>
<l n="188">Thermopylae ; vallata mari Scironia rupes</l>
<l n="189">et duo continuo conectens aequora muro</l>
<l n="190">Isthmos et angusti patuerunt claustra Lechaei : </l>
<l n="191">nec tibi Parrhasios licuit munire colonos</l>
<l n="192">frondosis, Erymanthe, iugis, equitataque summi</l>
<l n="193">culmina Taygeti trepidae vidistis Amyclae.</l>
<l n="194">Tandem supplicium cunctis pro montibus Alpes</l>
<l n="195">exegere Getas ; tandem tot flumina victor </l>
<l n="196">vindicat Eridanus. docuit nunc exitus alte</l>
<l n="197">fatorum secreta regi. quisquamne reclusis</l>
<l n="198">Alpibus ulterius Latii fore credidit umbram ?</l>
<l n="199">nonne velut capta rumor miserabilis urbe</l>
<l n="200">trans freta, trans Gallos Pyrenaeumque cucurrit ? </l>
<l n="201">Famaque nigrantes succincta pavoribus alas</l>
<l n="202">secum cuncta trahens a Gadibus usque Britannum</l>
<l n="203">terruit Oceanum et nostro procul axe remotam</l>
<l n="204">insolito belli tremefecit murmure Thylen ?</l>
<l n="205">Mandemusne Noti flabris quoscumque timores </l>
<l n="206">pertulimus, festae doleant ne tristibus aures ?</l>
<l n="207">an potius meminisse iuvat semperque vicissim</l>
<l n="208">gaudia praemissi cumulant inopina dolores ?</l>
<l n="209">utque sub occidua iactatis Pleiade nautis</l>
<l n="210">commendat placidum maris inclementia portum, </l>
<l n="211">sic mihi tunc maior Stilicho, cum laeta periclis</l>
<l n="212">metior atque illi redeunt in corda tumultus.</l>
<l n="213">Nonne videbantur, quamvis adamante rigentes,</l>
<l n="214">turribus invalidis fragiles procumbere muri</l>
<l n="215">ferrataeque Getis ultro se pandere portae ? </l>
<pb id="v.2.p.142"/>
<l n="216">nec vallum densaeque sudes arcere volantes</l>
<l n="217">cornipedum saltus ? iamiam conscendere puppes</l>
<l n="218">Sardoniosque habitare sinus et inhospita Cyrni</l>
<l n="219">saxa parant vitamque freto spumante tueri.</l>
<l n="220">ipsa etiam diffisa brevi Trinacria ponto, </l>
<l n="221">si rerum natura sinat, discedere longe</l>
<l n="222">optat et Ionium refugo laxare Peloro.</l>
<l n="223">fultaque despiciens auro laquearia dives</l>
<l n="224">tutior Aeoliis mallet vixisse cavernis ;</l>
<l n="225">iamque oneri creduntur opes tandemque libido </l>
<l n="226">haesit avaritiae gravioribus obruta curis.</l>
<l n="227">utque est ingenioque loquax et plurima fingi</l>
<l n="228">permittens credique timor, tunc somnia vulgo</l>
<l n="229">narrari, tunc monstra deum monitusque sinistri :</l>
<l n="230">quid meditentur aves, quid cum mortalibus aether</l>
<l n="231">fulmineo velit igne loqui, quid carmine poscat </l>
<l n="232">fatidico custos Romani carbasus aevi.</l>
<l n="233">territat adsiduus lunae labor atraque Phoebe</l>
<l n="234">noctibus aerisonas crebris ululata per urbes.</l>
<l n="235">nec credunt vetito fraudatam Sole sororem </l>
<l n="236">telluris subeunte globo, sed castra secutas</l>
<l n="237">barbara Thessalidas patriis lunare venenis</l>
<l n="238">incestare iubar. tunc anni signa prioris</l>
<l n="239">et si quod fortasse quies neglexerat omen,</l>
<l n="240">addit cura novis : lapidosos grandinis ictus </l>
<l n="241">molitasque examen apes passimque crematas</l>
<pb id="v.2.p.144"/>
<l n="242">perbacchata domos nullis incendia causis</l>
<l n="243">et numquam caelo spectatum impunc cometem,</l>
<l n="244">qui primum roseo Phoebi prolatus ab ortu,</l>
<l n="245">qua micat astrigera senior cum coniuge Cepheus; </l>
<l n="246">inde Lycaoniam paulatim expulsus ad Arcton</l>
<l n="247">crine vago Getici foedavit sidera Plaustri,</l>
<l n="248">donec in exiguum moriens vanesceret ignem.</l>
<l n="249">Sed gravius mentes caesorum ostenta luporum</l>
<l n="250">horrificant. duo quippe lupi sub principis ora, </l>
<l n="251">dum campis exercet equos, violenter adorti</l>
<l n="252">agmen et excepti telis inmane relatu</l>
<l n="253">prodigium miramque notam duxere futuri.</l>
<l n="254">nam simul humano geminas de corpore palmas</l>
<l n="255">utraque perfossis emisit belua costis : </l>
<l n="256">illo laeva tremens, hoc dextera ventre latebat</l>
<l n="257">intentis ambae digitis et sanguine vivo,</l>
<l n="258">scrutari si vera velis, fera nuntia Martis</l>
<l n="259">ora sub Augusti casurum prodidit hostem,</l>
<l n="260">utque manus utero virides patuere retecto, </l>
<l n="261">Romula post ruptas virtus sic emicat Alpes.</l>
<l n="262">sed malus interpres rerum metus omne trahebat</l>
<l n="263">augurium peiore via, truncataque membra</l>
<l n="264">nutricemque lupam Romae regnoque minari.</l>
<l n="265">tunc reputant annos interceptoque volatu </l>
<l n="266">vulturis incidunt properatis saecula metis.</l>
<l n="267">Solus erat Stilicho, qui desperantibus augur</l>
<l n="268">sponderet meliora manu, dubiaeque salutis</l>
<pb id="v.2.p.146"/>
<l n="269">dux idem vatesque fuit. <q direct="unspecified">durate parumper </q></l>
<l n="270">inquit &ldquo;et excussis muliebribus ore querellis </l>
<l n="271">fatorum toleremus onus, nil nautica prosunt</l>
<l n="272">turbatae lamenta rati nec segnibus undae</l>
<l n="273">planctibus aut vanis mitescunt flamina votis.</l>
<l n="274">nunc instare manu, toto nunc robore niti</l>
<l n="275">communi pro luce decet : succurrere velis, </l>
<l n="276">exhaurire fretum, varios aptare rudentes</l>
<l n="277">omnibus et docti iussis parere magistri.</l>
<l n="278">non, si perfidia nacti penetrabile tempus</l>
<l n="279">inrupere Getae, nostras dum Raetia vires</l>
<l n="280">occupat atque alio desudant Marte cohortes, </l>
<l n="281">idcirco spes omnis abit. mirabile posset</l>
<l n="282">esse mihi, si fraude nova vel calle reperto</l>
<l n="283">barbarus ignotas invaderet inscius Alpes ;</l>
<l n="284">nunc vero geminis clades repetita tyrannis</l>
<l n="285">famosum vulgavit iter nec nota fefellit </l>
<l n="286">semita praestructum bellis civilibus hostem.</l>
<l n="287">per solitas venere vias, aditusque sequendos</l>
<l n="288">barbarico Romana dedit discordia bello.</l>
<l n="289">Sed nec praeteritis haec res incognita saeclis :</l>
<l n="290">saepe lacessitam, sed non impune, fatemur </l>
<l n="291">Ausoniam. haec Senonum restinxit sanguine flammas,</l>
<l n="292">haec et Teutonico quondam patefacta furori</l>
<l n="293">colla catenati vidit squalentia Cimbri.</l>
<l n="294">vile decus, quod non erexit praevius horror ;</l>
<l n="295">ingentes generant discrimina magna triumphos.</l>
<l n="296">Quid turpes iam mente fugas, quid Gallica rura</l>
<pb id="v.2.p.148"/>
<l n="297">respicitis Latioque libet post terga relicto</l>
<l n="298">longinquum profugis Ararim praecingere castris ?</l>
<l n="299">scilicet Arctois concessa gentibus urbe</l>
<l n="300">considet regnum Rhodano capitique superstes </l>
<l n="301">truncus erit ? vestros stimulant si pignora sensus,</l>
<l n="302">me quoque non impar naturae cura remordet,</l>
<l n="303">nec ferro sic corda rigent ut nosse recusem</l>
<l n="304">quam sanctum soceri nomen, quam dulce mariti,</l>
<l n="305">quantus prolis amor, sed numquam oblita decoris</l>
<l n="306">obscaenam latebram pietas ignava requiret. </l>
<l n="307">nec vobis fortis monitor, mihi cautior uni :</l>
<l n="308">hic coniunx, hic progenies, hic carior omni</l>
<l n="309">luce gener ; pars nulla mei subducta procellae.</l>
<l n="310">accipe tu nostrae, tellus Oenotria, mentis </l>
<l n="311">vincula communes tecum subeuntia casus,</l>
<l n="312">exiguamque moram muris impende tuendis,</l>
<l n="313">dum redeo lectum referens in classica robur.&rdquo;</l>
<l n="314">His dictis pavidi firmavit inertia vulgi</l>
<l n="315">pectora migrantisque fugam compescuit aulae ; </l>
<l n="316">ausaque tum primum tenebris emergere pulsis</l>
<l n="317">Hesperia, ut secum iunxisse pericula vidit</l>
<l n="318">Augustum, tantoque sui stetit obside fati.</l>
<l n="319">protinus, umbrosa vestit qua litus oliva</l>
<l n="320">Larius et dulci mentitur Nerea fluctu, </l>
<l n="321">parva puppe lacum praetervolat ; ocius inde</l>
<l n="322">scandit inaccessos brumali sidere montes</l>
<l n="323">nil hiemis caelive memor. sic ille relinquens</l>
<l n="324">ieiunos antro catulos inmanior exit</l>
<pb id="v.2.p.150"/>
<l n="325">hiberna sub nocte leo tacitusque per altas </l>
<l n="326">incedit furiale nives ; stant colla pruinis</l>
<l n="327">aspera ; flaventes adstringit stiria saetas ;</l>
<l n="328">nec meminit leti nimbosve aut frigora curat,</l>
<l n="329">dum natis alimenta parat. Sublimis in Arcton</l>
<l n="330">prominet Hercyniae confinis Raetia silvae, </l>
<l n="331">quae se Danuvii iactat Rhenique parentem</l>
<l n="332">utraque Romuleo praetendens flumina regno :</l>
<l n="333">primo fonte breves, alto mox gurgite regnant</l>
<l n="334">et fluvios cogunt unda coeunte minores</l>
<l n="335">in nomen transire suum. te Cimbrica Tethys </l>
<l n="336">divisum bifido consumit, Rhene, meatu ;</l>
<l n="337">Thracia quinque vadis Histrum vorat Amphitrite :</l>
<l n="338">ambo habiles remis, ambo glacialia secti</l>
<l n="339">tergo rotis, ambo Boreae Martique sodales.</l>
<l n="340">sed latus, Hesperiae quo Raetia iungitur orae, </l>
<l n="341">praeruptis ferit astra iugis panditque tremendam</l>
<l n="342">vix aestate viam. multi ceu Gorgone visa</l>
<l n="343">obriguere gelu ; multos hausere profundae</l>
<l n="344">vasta mole nives, cumque ipsis saepe iuvencis</l>
<l n="345">naufraga candenti merguntur plaustra barathro. </l>
<l n="346">interdum subitam glacie labente ruinam</l>
<l n="347">mons dedit et tepidis fundamina subruit astris</l>
<l n="348">pendenti male fida solo. Per talia tendit</l>
<l n="349">frigoribus mediis Stilicho loca. nulla Lyaei</l>
<l n="350">pocula ; rara Ceres ; raptos contentus in armis </l>
<l n="351">delibasse cibos madidoque oneratus amictu</l>
<pb id="v.2.p.152"/>
<l n="352">algentem pulsabat equum. nec mollia fesso</l>
<l n="353">strata dedere torum ; tenebris si caeca repressit</l>
<l n="354">nox iter, aut spelaea subit metuenda ferarum</l>
<l n="355">aut pastorali iacuit sub culmine fultus </l>
<l n="356">cervicem clipeo. stat pallidas hospite magno</l>
<l n="357">pastor et ignoto praeclarum nomine vultum</l>
<l n="358">rustica sordenti genetrix ostendit alumno.</l>
<l n="359">illa sub horrendis praedura cubilia silvis,</l>
<l n="360">illi sub nivibus somni curaeque laborque </l>
<l n="361">pervigil hanc requiem terris, haec otia rebus</l>
<l n="362">insperata dabant ; illae tibi, Roma, salutem</l>
<l n="363">Alpinae peperere casae. Iam foedera gentes</l>
<l n="364">exuerant Latiique audita clade feroces</l>
<l n="365">Vindelicos saltus et Norica rura tenebant. </l>
<l n="366">ac veluti famuli, mendax quos mortis erilis</l>
<l n="367">nuntius in luxum falso rumore resolvit,</l>
<l n="368">dum marcent epulis atque inter vina chorosque</l>
<l n="369">persultat vacuis effrena licentia tectis,</l>
<l n="370">si reducem dominum sors improvisa revexit, </l>
<l n="371">haerent attoniti libertatemque perosus</l>
<l n="372">conscia servilis praecordia concutit horror :</l>
<l n="373">sic ducis adspectu cuncti stupuere rebelles,</l>
<l n="374">inque uno princeps Latiumque et tota refulsit</l>
<l n="375">Roma viro. frons laeta parum, non tristior aequo,</l>
<l n="376">non deiecta malis, mixta sed nobilis ira : </l>
<l n="377">qualis in Herculeo, quotiens infanda iubebat</l>
<l n="378">Eurystheus, fuit ore dolor vel qualis in atram</l>
<l n="379">sollicitus nubem maesto Iove cogitur aether.</l>
<l n="380"><q direct="unspecified">Tantane vos</q> inquit &ldquo;Getici fiducia belli </l>
<l n="381">erigit ? hinc animo frustra tumuistis inani ?</l>
<l n="382">non ita Romanum fati violentia nomen</l>
<pb id="v.2.p.154"/>
<l n="383">opprimit, ut vestros nequeat punire tumultus</l>
<l n="384">parte sui. ne vos longe sermone petito</l>
<l n="385">demorer, exemplum veteris cognoscite facti : </l>
<l n="386">cum ferus Ausonias perfringeret Hannibal arces</l>
<l n="387">et Trebiam saevo geminassent funere Cannae,</l>
<l n="388">nequiquam Emathium pepulit spes vana Philippum,</l>
<l n="389">ut velut adflictos ferro temptaret inerti.</l>
<l n="390">Romanos commovit atrox iniuria patres, </l>
<l n="391">urgerent maiora licet, graviterque tulere,</l>
<l n="392">urbibus inter se claris de culmine rerum</l>
<l n="393">congressis, aliquid gentes audere minores.</l>
<l n="394">nec poenam differre placet, sed bella gerenti</l>
<l n="395">Punica Laevino regis quoque proelia mandant. </l>
<l n="396">paruit imperiis consul, fususque Philippus,</l>
<l n="397">vilia dum gravibus populis interserit arma,</l>
<l n="398">praetereunte manu didicit non esse potentum</l>
<l n="399">temptandas, mediis quamvis in luctibus, iras.&rdquo;</l>
<l n="400">Hoc monitu pariter nascentia bella repressit </l>
<l n="401">et belle quaesivit opes legitque precantes</l>
<l n="402">auxilio mensus numerum, qui congruus esset</l>
<l n="403">nec gravis Italiae formidandusve regenti.</l>
<l n="404">Nee minus accepto nostrae rumore cohortes</l>
<l n="405">(sic ducis urget amor) properantibus undique signis</l>
<l n="406">conveniunt, visoque animi Stilichone recepti </l>
<l n="407">singultus varios lacrimosaque gaudia miscent :</l>
<l n="408">sic armenta boum, vastis quae turbida silvis</l>
<l n="409">sparsit hiems, cantus ac sibila nota magistri</l>
<pb id="v.2.p.156"/>
<l n="410">certatim repetunt et avitae pascua vallis </l>
<l n="411">inque vicem se voce regunt gaudentque fideles</l>
<l n="412">reddere mugitus et, qua sonus attigit aurem,</l>
<l n="413">rara per obscuras adparent cornua frondes.</l>
<l n="414">adcurrit vicina manus, quam Raetia nuper</l>
<l n="415">Vandalicis auctam spoliis defensa probavit ; </l>
<l n="416">venit et extremis legio praetenta Britannis,</l>
<l n="417">quae Scotto dat frena truci ferroque notatas</l>
<l n="418">perlegit examines Picto moriente figuras ;</l>
<l n="419">agmina quin etiam flavis obiecta Sygambris</l>
<l n="420">quaeque domant Chattos inmansuetosque Cheruscos,</l>
<l n="421">huc omnes vertere minas tutumque remotis </l>
<l n="422">excubiis Rhenum solo terrore relinquunt.</l>
<l n="423">ullane posteritas credet ? Germania quondam</l>
<l n="424">ilia ferox populis, quae vix instantibus olim</l>
<l n="425">principibus tota poterat cum mole teneri, </l>
<l n="426">iam sese placidam praebet Stilichonis habenis,</l>
<l n="427">ut nec praesidiis nudato limite temptet</l>
<l n="428">expositum calcare solum nec transeat amnem,</l>
<l n="429">incustoditam metuens attingere ripam.</l>
<l n="430">Celsior o cunctis unique aequande Camillo ! </l>
<l n="431">vestris namque armis Alarici fracta quievit</l>
<l n="432">ac Brenni rabies ; confusis rebus uterque</l>
<l n="433">divinam tribuistis opem, sed tardior ille</l>
<l n="434">iam captae vindex patriae, tu sospitis ultor.</l>
<l n="435">o quantum mutata tuo fortuna regressu ! </l>
<l n="436">ut sese pariter diffudit in omnia regni</l>
<l n="437">membra vigor vivusque redit color urbibus aegris !</l>
<pb id="v.2.p.158"/>
<l n="438">creditur Herculeis lucem renovasse lacertis</l>
<l n="439">femina dilecti fatis impensa mariti ;</l>
<l n="440">et iuvenem spretae laniatum fraude novercae </l>
<l n="441">non sine Circaeis Latonia reddidit herbis.</l>
<l n="442">Cretaque, si verax narratur fabula, vidit</l>
<l n="443">Minoum rupto puerum prodire sepulchrο,</l>
<l n="444">quem senior vates avium clangore repertum</l>
<l n="445">gramine restituit : mirae nam munere sortis </l>
<l n="446">dulcia mella necem, vitam dedit horridus anguis.</l>
<l n="447">at tuus adventus non unum corpus ab umbris,</l>
<l n="448">sed tot communi populos sub morte iacentes</l>
<l n="449">totaque Tartareis e faucibus oppida traxit.</l>
<l n="450">Ipso Roma die (nec adhuc ostenditur auctor) </l>
<l n="451">personuit venisse ducem, laetisque Quirites</l>
<l n="452">vocibus auspicium certi plausere triumphi,</l>
<l n="453">muniti Stilichone suo. quis gaudia vero</l>
<l n="454">principis, amplexus alacris quis disserat aulae ?</l>
<l n="455">pulveris ambiguam nubem speculamur ab altis </l>
<l n="456">turribus, incerti socios adportet an hostes</l>
<l n="457">ille globus, mentem suspensa silentia librant,</l>
<l n="458">donec pulvereo sub turbine sideris instar</l>
<l n="459">emicuit Stilichonis apex et cognita fulsit</l>
<l n="460">canities, gavisa repens per moenia clamor </l>
<l n="461">tollitur <q direct="unspecified">ipse venit.</q> portas secura per omnes</l>
<l n="462">turba salutatis effunditur obvia signis.</l>
<l n="463">non iam dilectus miseri nec falce per agros</l>
<pb id="v.2.p.160"/>
<l n="464">deposita iaculum vibrans ignobile messor</l>
<l n="465">nec temptat 1 clipeum proiectis sumere rastris </l>
<l n="466">Bellona ridente Ceres humilisque novorum</l>
<l n="467">seditio clamosa ducum : sed vera iuventus,</l>
<l n="468">verus ductor adest et vivida Martis imago.</l>
<l n="469">Prospera sed quantum nostrae spes addita menti,</l>
<l n="470">tantum exempta Getis, qui vertice proximus astris</l>
<l n="471">post Alpes iam cuncta sibi promisit apertas </l>
<l n="472">nil superesse ratus, postquam tot lumina pubis,</l>
<l n="473">tot subitos pedites, equitum tot conspicit alas</l>
<l n="474">cinctaque fluminibus crebris ac moenibus arva</l>
<l n="475">seque velut clausum laqueis, sub pectore furtim </l>
<l n="476">aestuat et nimium prono fervore petitae</l>
<l n="477">iam piget Italiae, sperataque Roma teneri</l>
<l n="478">visa procul. magni subeunt iam taedia coepti.</l>
<l n="479">occultat tamen ore metum primosque suorum</l>
<l n="480">consultare iubet bellis annisque verendos. </l>
<l n="481">crinigeri sedere patres, pellita Getarum</l>
<l n="482">curia, quos plagis decorat numerosa cicatrix</l>
<l n="483">et tremulos regit hasta gradus et nititur altis</l>
<l n="484">pro baculo contis non exarmata senectus.</l>
<l n="485">hic aliquis gravior natu, cui plurima dictis </l>
<l n="486">consiliisque fides, defixus lumina terrae</l>
<l n="487">concutiensque comam capuloque adclinis eburno :</l>
<l n="488"><q direct="unspecified">Si numero non fallor</q> ait &ldquo;tricesima currit</l>
<l n="489">bruma fere, rapidum postquam transnavimus Histrum,</l>
<l n="490">Romanamque manum tantis eludimus annis. </l>
<l n="491">sed numquam Mavors adeo constrinxit in artum</l>
<pb id="v.2.p.162"/>
<l n="492">res, Alarice, tuas. per tot certamina docto</l>
<l n="493">crede seni, qui te tenero vice patris ab aevo</l>
<l n="494">gestatum parva solitus donare pharetra</l>
<l n="495">atque aptare breves umeris puerilibus arcus : </l>
<l n="496">saepe quidem frustra monui, servator ut icti</l>
<l n="497">foederis Emathia tutus tellure maneres ;</l>
<l n="498">sed quoniam calidae rapuit te flamma iuventae,</l>
<l n="499">nunc saltem, si cura tibi manet ulla tuorum,</l>
<l n="500">his claustris evade, precor, dumque agmina longe,</l>
<l n="501">dum licet, Hesperiis praeceps elabere terris, </l>
<l n="502">ne nova praedari cupiens et parta reponas</l>
<l n="503">pastorique lupus scelerum delicta priorum</l>
<l n="504">intra saepta luas. quid palmitis uber Etrusci,</l>
<l n="505">quid mihi nescioquam proprio cum Thy bride Romam</l>
<l n="506">semper in ore geris ? referunt si vera parentes, </l>
<l n="507">hanc urbem insano nullus qui Marte petivit</l>
<l n="508">laetatus violasse redit ; nec numina sedem</l>
<l n="509">destituunt : iactata procul dicuntur in hostem</l>
<l n="510">fulmina divinique volant pro moenibus ignes, </l>
<l n="511">seu caelum seu Roma tonat. si temnis Olympum,</l>
<l n="512">a magno Stilichone cave, qui semper iniquos</l>
<l n="513">Fortuna famulante premit. scis ipse, per oras</l>
<l n="514">Arcadiae quam densa rogis cumulaverit ossa,</l>
<l n="515">sanguine quam largo Graios calefecerit amnes ; </l>
<l n="516">extinctusque fores, ni te sub nomine legum</l>
<l n="517">proditio regnique favor texisset Eoi.&rdquo;</l>
<l n="518">Talia grandaevum flammata fronte loquentem</l>
<pb id="v.2.p.164"/>
<l n="519">obliquisque tuens oculis non pertulit ultra,</l>
<l n="520">sed rupit rabidas accensa superbia voces : </l>
<l n="521">&ldquo;Si non mentis inops fraudataque sensibus aetas</l>
<l n="522">praeberet veniam, numquam haec opprobria linguae</l>
<l n="523">turpia Danuvius me sospite ferret inultus.</l>
<l n="524">anne, tot Augustos Hebro qui teste fugavi,</l>
<l n="525">te patiar suadente fugam, cum cesserit omnis </l>
<l n="526">obsequiis natura meis ? subsidere nostris</l>
<l n="527">sub pedibus montes, arescere vidimus amnes.</l>
<l n="528">non ita di Getici faxint manesque parentum,</l>
<l n="529">ut mea converso relegam vestigia cursu.</l>
<l n="530">hanc ego vel victor regno vel morte tenebo </l>
<l n="531">victus humum. per tot populos urbesque cucurri,</l>
<l n="532">fregi Alpes galeisque Padum victricibus hausi :</l>
<l n="533">quid restat nisi Roma mihi ? gens robore nostra</l>
<l n="534">tum quoque pollebat, nullis cum fideret armis.</l>
<l n="535">at nunc lllyrici postquam mihi tradita iura </l>
<l n="536">meque suum fecere ducem, tot tela, tot enses,</l>
<l n="537">tot galeas multo Thracum sudore paravi</l>
<l n="538">inque meos usus vectigal vertere ferri</l>
<l n="539">oppida legitime iussu Romana coegi.</l>
<l n="540">sic me fata fovent ; ipsi, quos omnibus annis </l>
<l n="541">vastabam, servire dati : nocitura gementes</l>
<l n="542">arma dabant flammisque diu mollitus et arte</l>
<l n="543">in sua damna chalybs fabro lugente rubebat.</l>
<l n="544">hortantes his adde deos. non somnia nobis</l>
<l n="545">nec volucres, sed clara palam vox edita luco : </l>
<l n="546">&ldquo;rumpe omnes, Alarice, moras ; hoc impiger anno</l>
<l n="547">Alpibus Italiae ruptis penetrabis ad urbem.&rdquo;</l>
                     <pb id="v.2.p.166"/>
<l n="548">huc iter usque datur. quis iam post talia segnis</l>
<l n="549">ambigat aut caelo dubitet parere vocanti ? &rdquo;</l>
<l n="550">Sic ait hortatusque suos belloque viaeque </l>
<l n="551">instruit. attollunt vanos oracula fastus.</l>
<l n="552">o semper tacita sortes ambage malignae</l>
<l n="553">eventuque patens et nescia vatibus ipsis</l>
<l n="554">veri sera fides ! Ligurum regione suprema</l>
<l n="555">pervenit ad fluvium miri cognominis <q direct="unspecified">Urbem,</q></l>
<l n="556">atque illic domitus vix tandem interprete casu</l>
<l n="557">agnovit dubiis inlusa vocabula fatis.</l>
<l n="558">Nee non et Stilicho pugnam poscentia movit</l>
<l n="559">pleno castra gradu dictisque instigat euntes :</l>
<l n="560">&ldquo;nunc nunc, o socii, temeratae sumite tandem </l>
<l n="561">Italiae poenas, obsessi principis armis</l>
<l n="562">excusate nefas deploratumque Timavo</l>
<l n="563">vulnus et Alpinum gladiis abolete pudorem.</l>
<l n="564">hic est, quem totiens campis fudistis Achivis,</l>
<l n="565">quem discors odiisque anceps civilibus orbis, </l>
<l n="566">non sua vis tutata diu, dum foedera fallax</l>
<l n="567">ludit et alternae periuria venditat aulae.</l>
<l n="568">credite nunc omnes, quas dira Britannia gentes,</l>
<l n="569">quas Hister, quas Rhenus alit, pendere paratas</l>
<l n="570">in speculis : uno tot proelia vincite bello. </l>
<l n="571">Romanum reparate decus molemque labantis</l>
<l n="572">imperii fulcite umeris ; hic omnia campus</l>
<pb id="v.2.p.168"/>
<l n="573">vindicat, haec mundo pacem victoria sancit.</l>
<l n="574">non in Threiciis Haemi decemimus oris</l>
<l n="575">nec super Alpheas umbrantia Maenala ripas </l>
<l n="576">constitimus ; non hic Tegean Argosque tuemur :</l>
<l n="577">visceribus mediis ipsoque in corde videtis</l>
<l n="578">bella geri. patrem clipeis defendite Thybrim.&rdquo;</l>
<l n="579">talia nunc pediti, turmae nunc mixtus equestri</l>
<l n="580">dicta dabat. Simul externis praecepta ferebat </l>
<l n="581">auxiliis. ibat patiens dicionis Alanus,</l>
<l n="582">qua nostrae iussere tubae, mortemque petendam</l>
<l n="583">pro Latio docuit gentis praefectus Alanae,</l>
<l n="584">cui natura breves animis ingentibus artus</l>
<l n="585">finxerat inmanique oculos infecerat ira ; </l>
<l n="586">vulneribus pars nulla vacat rescissaque contis</l>
<l n="587">gloria foedati splendet iactantior oris,</l>
<l n="588">ille tamen mandante procul Stilichone citatis</l>
<l n="589">acceleravit equis Italamque momordit harenam.</l>
<l n="590">felix Elysiisque plagis et carmine dignus, </l>
<l n="591">qui male suspectam nobis impensius arsit</l>
<l n="592">vel leto purgare fidem ; qui iudice ferro</l>
<l n="593">diluit inmeritum laudato sanguine crimen !</l>
<l n="594">morte viri turbatus eques flectebat habenas</l>
<l n="595">totaque praeciso nutassent agmina cornu, </l>
<l n="596">ni celer instructa Stilicho legione secutus</l>
<l n="597">subsidiis peditum pugnam instaurasset equestrem.</l>
<l n="598">Quis Musis ipsoque licet Paeane recepto</l>
<l n="599">enarrare queat, quantum Gradivus in ilia</l>
<l n="600">luce suae dederit fundator originis urbi ? </l>
<l n="601">altius haud umquam toto descendimus ense</l>
<l n="602">in iugulum Scythiae, tanta nec clade superbum</l>
<pb id="v.2.p.170"/>
<l n="603">contudimus Tanain vel cornua fregimus Histri.</l>
<l n="604">invisum miles sitiens haurire cruorem</l>
<l n="605">per varias vestes onerataque plaustra metallo </l>
<l n="606">transit et argenti cumulos et caedis avarus</l>
<l n="607">contemptas proculcat opes ; pretiosior auro</l>
<l n="608">sanguis erat ; passim neglecti prodiga lucri</l>
<l n="609">turba furens strictis odium mucronibus explet.</l>
<l n="610">purpureos cultus absumptique igne Valentis </l>
<l n="611">exuvias miserisque graves crateras ab Argis</l>
<l n="612">raptaque flagranti spirantia signa Corintho</l>
<l n="613">callidus ante pedes venientibus obicit hostis</l>
<l n="614">incassum ; neque enim feralis praeda moratur,</l>
<l n="615">sed iustos praebent stimulos monumenta doloris </l>
<l n="616">Adseritur ferro captivum vulgus, et omnes</l>
<l n="617">diversae vocis populi, quos traxerat hostis</l>
<l n="618">servitio, tandem dominorum strage redempti</l>
<l n="619">blanda cruentatis adfigunt oscula dextris</l>
<l n="620">desertosque lares et pignora laeta revisunt. </l>
<l n="621">miratur sua quemque domus cladesque renarrant</l>
<l n="622">ordine ; tum grati referunt miracula belli.</l>
<l n="623">Quis tibi tunc, Alarice, dolor, cum Marte perirent</l>
<l n="624">divitiae spoliisque diu quaesita supellex</l>
<l n="625">pulsaretque tuas ululatus coniugis aures, </l>
<l n="626">coniugis invicto dudum quae freta marito</l>
<l n="627">demens Ausonidum gemmata monilia matrum</l>
<l n="628">Romanasque alta famulas cervice petebat !</l>
<pb id="v.2.p.172"/>
<l n="629">scilicet Argolicas Ephyreiadasque puellas</l>
<l n="630">coeperat et pulchras iam fastidire Lacaenas. </l>
<l n="631">sed dea quae nimiis obstat Rhamnusia votis</l>
<l n="632">ingemuit flexitque rotam : domat aspera victos</l>
<l n="633">pauperies, unoque die Romana rependit</l>
<l n="634">quidquid ter denis acies amisimus annis.</l>
<l n="635">O celebranda mihi cunctis Pollentia saeclis ! </l>
<l n="636">o meritum nomen ! felicibus apta triumphis !</l>
<l n="637">virtutis fatale solum, memorabile bustum</l>
<l n="638">barbariae ! nam saepe locis ac finibus illis</l>
<l n="639">plena lacessito rediit vindicta Quirino.</l>
<l n="640">illic Oceani stagnis excita supremis </l>
<l n="641">Cimbrica tempestas alias emissa per Alpes</l>
<l n="642">isdem procubuit campis. iam protinus aetas</l>
<l n="643">adveniens geminae gentis permisceat ossa</l>
<l n="644">et duplices signet titulos commune tropaeum :</l>
<l n="645">&ldquo;hic Gimbros fortesque Getas, Stilichone peremptos</l>
<l n="646">et Mario claris ducibus, tegit Itala tellus. </l>
<l n="647">discite vesanae Romam non temnere gentes.&rdquo;</l>
               
            </div1>
         
      </body>
   </text>
</TEI.2>

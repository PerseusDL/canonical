<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
   <teiHeader>
      <fileDesc>
         <titleStmt>
            <title>In Eutropium</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 1</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="book" delim="."/>
            <state unit="poem"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
            <language id="greek">Greek</language>
         </langUsage>
      </profileDesc>
   </teiHeader>
   <text id="stoa0089.stoa008.perseus-lat1">
      <body>
         <pb id="v.1.p.138" TEIform="pb"/>       
            <div1 type="book" n="1" org="uniform" sample="complete" part="N">
               
<l n="1">Semiferos partus metuendaque pignora matri</l>
<l n="2">moenibus et mediis audi tum nocte luporum</l>
<l n="3">murmur et attonito pecudes pastore locutas</l>
<l n="4">et lapidum duras hiemes nimboque minacem</l>
<l n="5">sanguineo rubuisse Iovem puteosque cruore </l>
<l n="6">mutatos visasque polo concurrere lunas</l>
<l n="7">et geminos soles mirari desinat orbis:</l>
<l n="8">omnia cesserunt eunucho consule monstra.</l>
<l n="9">heu terrae caelique pudor! trabeata per urbes</l>
<l n="10">ostentatur anus titulumque effeminat anni. </l>
<l n="11">pandite pontifices Cumanae carmina vatis,</l>
<l n="12">fulmineos sollers Etruria consulat ignes</l>
<l n="13">inmersumque nefas fibris exploret haruspex,</l>
<l n="14">quae nova portendant superi. Nilusne meatu</l>
<l n="15">devius et nostri temptat iam transfuga mundi </l>
<l n="16">se Rubro miscere mari? ruptone Niphate</l>
<l n="17">rursum barbaricis Oriens vastabitur armis?</l>
<l n="18">an morbi ventura lues? an nulla colono</l>
<l n="19">responsura seges? quae tantas expiet iras</l>
<l n="20">victima? quo diras iugulo placabimus aras? </l>
<pb id="v.1.p.140"/>
<l n="21">consule lustrandi fasces ipsoque litandum</l>
<l n="22">prodigio; quodcumque parant hoc omine fata,</l>
<l n="23">Eutropius cervice luat sic omnia nobis.1</l>
<l n="24">Hoc regni, Fortuna, tenes? quaenam ista iocandi</l>
<l n="25">saevitia? humanis quantum bacchabere rebus? </l>
<l n="26">si tibi servili placuit foedare curules</l>
<l n="27">crimine, procedat laxata compede consul,</l>
<l n="28">rupta Quirinales sumant ergastula cinctus;</l>
<l n="29">da saltem quemcumque virum. discrimina quaedam</l>
<l n="30">sunt famulis splendorque suus, maculamque minorem</l>
<l n="31">condicionis habet, domino qui vixerit uno. </l>
<l n="32">si pelagi fluctus, Libyae si discis harenas,</l>
<l n="33">Eutropii numerabis eros. quot iura, quot ille</l>
<l n="34">mutavit tabulas vel quanta vocabula vertit!</l>
<l n="35">nudatus quotiens, medicum dum consulit emptor, </l>
<l n="36">ne qua per occultum lateat iactura dolorem!</l>
<l n="37">omnes paenituit pretii venumque redibat,</l>
<l n="38">dum vendi potuit. postquam deforme cadaver</l>
<l n="39">mansit et in rugas totus defluxit aniles,</l>
<l n="40">iam specie doni certatim limine pellunt </l>
<l n="41">et foedum ignaris properant obtrudere munus.</l>
<l n="42">tot translata iugis summisit colla, vetustum</l>
<l n="43">servitium semperque novum, nec destitit umquam,</l>
<l n="44">saepe tamen coepit. Cunabula prima cruentis</l>
<l n="45">debet suppliciis; rapitur castrandus ab ipso </l>
<pb id="v.1.p.142"/>
<l n="46">ubere; suscipiunt matris post viscera poenae.</l>
<l n="47">advolat Armenius certo mucrone recisos</l>
<l n="48">edoctus mollire mares damnoque nefandum</l>
<l n="49">aucturus pretium; fecundum corporis imbrem 1</l>
<l n="50">sedibus exhaurit geminis unoque sub ictu </l>
<l n="51">eripit officium patris nomenque mariti.</l>
<l n="52">ambiguus vitae iacuit, penitusque supremum</l>
<l n="53">in cerebrum secti traxerunt frigora nervi.</l>
<l n="54">Laudemusne manum, quae vires abstulit hosti,</l>
<l n="55">an potius fato causam tribuisse queramur? </l>
<l n="56">profuerat mansisse virum; felicior extat</l>
<l n="57">opprobrio; serviret adhuc, si fortior esset.</l>
<l n="58">Inde per Assyriae trahitur commercia ripae;</l>
<l n="59">hinc fora venalis Galata ductore frequentat</l>
<l n="60">permutatque domos varias; quis nomina possit </l>
<l n="61">tanta sequi? miles stabuli Ptolomaeus in illis</l>
<l n="62">notior: hic longo lassatus paelicis usu</l>
<l n="63">donat Arinthaeo; neque enim iam dignus haberi</l>
<l n="64">nec maturus emi. cum fastiditus abiret,</l>
<l n="65">quam gemuit, quanto planxit divortia luctu! </l>
<l n="66">&ldquo;haec erat, heu, Ptolomaee, fides? hoc profuit aetas</l>
<l n="67">in gremio consumpta tuo lectusque iugalis</l>
<l n="68">et ducti totiens inter praesaepia somni?</l>
<l n="69">libertas promissa perit? viduumne relinquis</l>
<l n="70">Eutropium tantasque premunt oblivia noctes, </l>
<l n="71">crudelis? generis pro sors durissima nostri!</l>
<l n="72">femina, cum senuit, retinet conubia partu,</l>

<pb id="v.1.p.144"/>
<l n="73">uxorisque decus matris reverentia pensat.</l>
<l n="74">nos Lucina fugit, nec pignore nitimur ullo.</l>
<l n="75">cum forma dilapsus amor; defloruit oris </l>
<l n="76">gratia: qua miseri scapulas tutabimur arte?</l>
<l n="77">qua placeam ratione senex?&rdquo; Sic fatus acutum</l>
<l n="78">adgreditur lenonis opus, nec segnis ad artem</l>
<l n="79">mens erat officiique capax omnesque pudoris</l>
<l n="80">hauserat insidias. custodia nulla tuendo </l>
<l n="81">fida toro; nulli poterant excludere vectes:</l>
<l n="82">ille vel aerata Danaen in turre latentem</l>
<l n="83">eliceret. fletus domini fingebat amantis,</l>
<l n="84">Indomitasque mora, pretio lenibat avaras</l>
<l n="85">lascivasque iocis; non blandior ullus euntis </l>
<l n="86">ancillae tetigisse latus leviterque reductis</l>
<l n="87">vestibus occulto crimen mandasse susurro</l>
<l n="88">nec furtis quaesisse locum nec fraude reperta</l>
<l n="89">cautior elusi fremitus vitare mariti.</l>
<l n="90">haud aliter iuvenum flammis Ephyreia Lais </l>
<l n="91">e gemino ditata mari; cum serta refudit</l>
<l n="92">canities, iam turba procax noctisque recedit</l>
<l n="93">ambitus et raro pulsatur ianua tactu,</l>
<l n="94">seque reformidat speculo damnante senectus;</l>
<l n="95">Stat tamen atque alias succingit lena ministras </l>
<l n="96">dilectumque diu quamvis longaeva lupanar</l>
<l n="97">circuit et retinent mores, quod perdidit aetas.</l>
<pb id="v.1.p.146"/>
<l n="98">Hinc honor Eutropio; cumque omnibus unica virtus</l>
<l n="99">esset in eunuchis thalamos servare pudicos,</l>
<l n="100">solus adulteriis crevit. nec verbera tergo </l>
<l n="101">cessavere tamen, quotiens decepta libido</l>
<l n="102">irati caluisset eri, frustraque rogantem</l>
<l n="103">iactantemque suos tot iam per lustra labores</l>
<l n="104">dotalem genero nutritoremque puellae</l>
<l n="105">tradidit. Eous rector consulque futurus </l>
<l n="106">pectebat dominae crines et saepe lavanti</l>
<l n="107">nudus in argento lympham gestabat alumnae,</l>
<l n="108">et cum se rapido fessam proiecerat aestu,</l>
<l n="109">patricius roseis pavonum ventilat alis.</l>
<l n="110">Iamque aevo laxata cutis, sulcisque genarum </l>
<l n="111">corruerat passa facies rugosior uva:</l>
<l n="112">flava minus presso finduntur vomere rura,</l>
<l n="113">nec vento sic vela tremunt. miserabile turpes</l>
<l n="114">exedere caput tineae; deserta patebant</l>
<l n="115">inter valla comae: qualis sitientibus arvis </l>
<l n="116">arida ieiunae seges interlucet aristae</l>
<l n="117">vel qualis gelidis pluma labente pruinis</l>
<l n="118">arboris inmoritur trunco brumalis hirundo.</l>
<l n="119">scilicet ut trabeis iniuria cresceret olim,</l>
<l n="120">has in fronte notas, hoc dedecus addidit oris </l>
<l n="121">luxuriae Fortuna suae: cum pallida nudis</l>
<l n="122">ossibus horrorem dominis praeberet imago</l>
<l n="123">decolor et macies occursu laederet omnes,</l>
<pb id="v.1.p.148"/>
<l n="124">aut pueris latura metus aut taedia mensis</l>
<l n="125">aut crimen famulis aut procedentibus omen, </l>
<l n="126">et nihil exhausto caperent in stipite lucri:</l>
<l n="127">(sternere quippe toros vel caedere ligna culinae</l>
<l n="128">membra negant; aurum, vestes, arcana tueri</l>
<l n="129">mens infida vetat; quis enim committere vellet</l>
<l n="130">lenoni thalamum?): tandem ceu funus acerbum </l>
<l n="131">infaustamque suis trusere penatibus umbram.</l>
<l n="132">contemptu iam liber erat: sic pastor obesum</l>
<l n="133">lacte canem ferroque ligat pascitque revinctum,</l>
<l n="134">dum validus servare gregem vigilique rapaces</l>
<l n="135">latratu terrere lupos; cum tardior idem </l>
<l n="136">iam scabie laceras deiecit sordidus aures,</l>
<l n="137">solvit et exuto lucratur vincula collo.</l>
<l n="138">Est ubi despectus nimius iuvat. undique pulso</l>
<l n="139">per cunctas licuit fraudes impune vagari</l>
<l n="140">et fatis aperire viam. pro quisquis Olympi </l>
<l n="141">summa tenes, tanto libuit mortalia risu</l>
<l n="142">vertere? qui servi non est admissus in usum,</l>
<l n="143">suscipitur regnis, et quem privata ministrum</l>
<l n="144">dedignata domus, moderantem sustinet aula,</l>
<l n="145">ut primum vetulam texere palatia vulpem, </l>
<l n="146">quis non ingemuit? quis non inrepere sacris</l>
<l n="147">obsequiis doluit totiens venale cadaver?</l>
<l n="148">ipsi quin etiam tali consorte fremebant</l>
<l n="149">regales famuli, quibus est inlustrior ordo</l>
<l n="150">servitii, sociumque diu sprevere superbi. </l>
<pb id="v.1.p.150"/>
<l n="151">Cernite, quem Latiis poscant adnectere fastis:</l>
<l n="152">cuius et eunuchos puduit! sed vilior ante</l>
<l n="153">obscurae latuit pars ignotissima turbae,</l>
<l n="154">donec Abundanti furiis  —  qui rebus Eois</l>
<l n="155">exitium primumque sibi produxit  —  ab imis </l>
<l n="156">evectus thalamis summos invasit honores.</l>
<l n="157">quam bene dispositum terris, ut dignus iniqui</l>
<l n="158">fructus consilii primis auctoribus instet.</l>
<l n="159">sic multos fluvio vates arente per annos</l>
<l n="160">hospite qui caeso monuit placare Tonantem, </l>
<l n="161">inventas primus Busiridis imbuit aras</l>
<l n="162">et cecidit saevi, quod dixerat, hostia sacri.</l>
<l n="163">sic opifex tauri tormentorumque repertor,</l>
<l n="164">qui funesta novo fabricaverat aera dolori,</l>
<l n="165">primus inexpertum Siculo cogente tyranno </l>
<l n="166">sensit opus docuitque suum mugire iuvencum.</l>
<l n="167">nullius Eutropius, quam qui se protulit, ante</l>
<l n="168">direptas possedit opes nullumque priorem</l>
<l n="169">perculit exilio solumque hoc rite peregit,</l>
<l n="170">auctorem damnare suum. Postquam obsitus aevo </l>
<l n="171">semivir excelsam rerum sublatus in arcem,</l>
<l n="172">quod nec vota pati nec fingere somnia possunt,</l>
<l n="173">vidit sub pedibus leges subiectaque colla</l>
<l n="174">nobilium tantumque sibi permittere fata,</l>
<l n="175">qui nihil optasset plus libertate mereri, </l>
<pb id="v.1.p.152"/>
<l n="176">iamiam dissimulat dominos alteque tumescunt</l>
<l n="177">serviles animi. procerum squalor e repletus</l>
<l n="178">carcer et exulibus Meroe campique gemescunt</l>
<l n="179">Aethiopum; poenis hominum plaga personat ardens;</l>
<l n="180">Marmaricus claris violatur caedibus Hammon. </l>
<l n="181">Asperius nihil est humili cum surgit in altum:</l>
<l n="182">cuncta ferit dum cuncta timet, desaevit in omnes</l>
<l n="183">ut se posse putent, nec belua taetrior ulla</l>
<l n="184">quam servi rabies in libera terga furentis;</l>
<l n="185">agnoscit gemitus et poenae parcere nescit, </l>
<l n="186">quam subiit, dominique memor, quem verberat, odit.</l>
<l n="187">adde, quod eunuchus nulla pietate movetur</l>
<l n="188">nec generi natisve cavet. dementia cunctis</l>
<l n="189">in similes, animosque ligant consortia damni;</l>
<l n="190">iste nec eunuchis placidus. Sed peius in aurum </l>
<l n="191">aestuat; hoc uno fruitur succisa libido,</l>
<l n="192">quid nervos secuisse iuvat? vis nulla cruentam</l>
<l n="193">castrat avaritiam. parvis exercita furtis</l>
<l n="194">quae vastare penum neglectaque sueverat arcae</l>
<l n="195">claustra remoliri, nunc uberiore rapina </l>
<l n="196">peccat in orbe manus. quidquid se Tigris ab Haemo</l>
<l n="197">dividit, hoc certa proponit merce locandum</l>
<l n="198">institor imperii, caupo famosus honorum.</l>
<l n="199">hic Asiam villa pactus regit; ille redemit</l>
<l n="200">coniugis ornatu Syriam; dolet ille paterna </l>
<l n="201">Bithynos mutasse dome, subfixa patenti</l>
<l n="202">vestibulo pretiis distinguit regula gentes:</l>
<pb id="v.1.p.154"/>
<l n="203">tot Galatae, tot Pontus eat, tot Lydia nummis;</l>
<l n="204">si Lyciam tenuisse velis, tot millia ponas,</l>
<l n="205">si Phrygas, adde; parum! propriae solacia sorti </l>
<l n="206">communes vult esse notas et venditus ipse</l>
<l n="207">vendere cuncta cupit. certantum saepe duorum</l>
<l n="208">diversum suspendit onus; cum pondere iudex</l>
<l n="209">vergit, et in geminas nutat provincia lances.</l>
<l n="210">Non pudet heu, superi, populos venire sub hasta?</l>
<l n="211">vendentis certe pudeat, quod iure sepultum </l>
<l n="212">mancipium tot regna tenet, tot distrahit urbes.</l>
<l n="213">pollentem solio Croesum victoria Cyri</l>
<l n="214">fregit, ut eunucho flueret Pactolus et Hermus?</l>
<l n="215">Attalus heredem voluit te, Roma, relinqui, </l>
<l n="216">restitit Antiochus praescripto margine Tauri,</l>
<l n="217">indomitos curru Servilius egit Isauros</l>
<l n="218">et Pharos Augusto iacuit vel Creta Metello,</l>
<l n="219">ne non Eutropio quaestus numerosior esset?</l>
<l n="220">in mercem veniunt Cilices, Iudaea, Sophene </l>
<l n="221">Romanusque labor Pompeianique triumphi.</l>
<l n="222">Quo struis hos auri cumulos? quae pignora tantis</l>
<l n="223">succedent opibus? nubas ducasve licebit:</l>
<l n="224">numquam mater eris, numquam pater; hoc tibi ferrum,</l>
<l n="225">hoc natura negat. te grandibus India gemmis, </l>
<l n="226">te foliis Arabes ditent, te vellere Seres:</l>
<l n="227">nullus inops adeo, nullum sic urget egestas,</l>
<l n="228">ut velit Eutropii fortunam et membra pacisci.</l>
<l n="229">Iamque oblita sui nec sobria divitiis mens</l>
<pb id="v.1.p.156"/>
<l n="230">in miseras leges hominumque negotia ludit. </l>
<l n="231">iudicat eunuchus; quid iam de consule miror?</l>
<l n="232">prodigium, quodcumque gerit. quae pagina lites</l>
<l n="233">sic actas meminit? quibus umquam saecula terris</l>
<l n="234">eunuchi videre forum? sed ne qua vacaret</l>
<l n="235">pars ignominia neu quid restaret inausum, </l>
<l n="236">arma etiam violare parat portentaque monstris</l>
<l n="237">aggerat et secum petulans amentia certat.</l>
<l n="238">erubuit Mavors aversaque risit Enyo</l>
<l n="239">dedecus Eoum, quotiens intenta sagittis</l>
<l n="240">et pharetra fulgens anus exercetur Amazon </l>
<l n="241">arbiter aut quotiens belli pacisque recurrit</l>
<l n="242">adloquiturque Getas. gaudet cum viderit hostis</l>
<l n="243">et sentit iam deesse viros. incendia fumant,</l>
<l n="244">muris nulla fides, squalent populatibus agri</l>
<l n="245">et medio spes sola mari. trans Phasin aguntur </l>
<l n="246">Cappadocum matres, stabulisque abducta paternis</l>
<l n="247">Caucasias captiva bibunt armenta pruinas</l>
<l n="248">et Scythicis mutant Argaei pabula silvis.</l>
<l n="249">extra Cimmerias, Taurorum claustra, paludes</l>
<l n="250">flos Syriae servit. spoliis nec sufficit atrox </l>
<l n="251">barbarus: in caedem vertunt fastidia praedae.</l>
<l n="252">Ille tamen (quid enim servum mollemque pudebit?</l>
<l n="253">aut quid in hoc poterit vultu flagrare ruboris?)</l>
<l n="254">pro victore redit: peditum vexilla sequuntur</l>
<l n="255">et turmae similes eunuchorumque manipli, </l>
<l n="256">Hellespontiacis legio dignissima signis.</l>
<l n="257">obvius ire cliens defensoremque reversum</l>
<l n="258">complecti. placet ipse sibi laxasque laborat</l>
<pb id="v.1.p.158"/>
<l n="259">distendisse genas fictumque inflatus anhelat,</l>
<l n="260">pulvere respersus tineas et solibus ora </l>
<l n="261">pallidior, verbisque sonat plorabile quiddam</l>
<l n="262">ultra nequitiam fractis et proelia narrat:</l>
<l n="263">perque suam tremula testatur voce sororem,</l>
<l n="264">defecisse vagas ad publica commoda vires;</l>
<l n="265">cedere livori nec sustentare procellas </l>
<l n="266">invidiae; mergique fretis spumantibus orat.</l>
<l n="267">exoretque utinam! dum talia fatur ineptas</l>
<l n="268">deterget lacrimas atque inter singula dicta</l>
<l n="269">flebile suspirat: qualis venit arida socrus</l>
<l n="270">longinquam visura nurum; vix lassa resedit </l>
<l n="271">et iam vina petit. Quid te, turpissime, bellis</l>
<l n="272">inseris aut saevi pertemptas Pallada campi?</l>
<l n="273">tu potes alterius studiis haerere Minervae</l>
<l n="274">et telas, non tela pati, tu stamina nosse,</l>
<l n="275">tu segnes operum sollers urgere puellas </l>
<l n="276">et niveam dominae pensis involvere lanam.</l>
<l n="277">vel, si sacra placent, habeas pro Marte Cybeben;</l>
<l n="278">rauca Celaenaeos ad tympana disce furores,</l>
<l n="279">cymbala ferre licet pectusque inlidere pinu</l>
<l n="280">inguinis et reliquum Phrygiis abscidere cultris. </l>
<l n="281">arma relinque viris. geminam quid dividis aulam</l>
<l n="282">conarisque pios odiis committere fratres?</l>
<l n="283">te magis, ah demens, veterem si respicis artem,</l>
<l n="284">conciliare decet. Gestis pro talibus annum</l>
<pb id="v.1.p.160"/>
<l n="285">flagitet Eutropius, ne quid non polluat unus, </l>
<l n="286">dux acies, iudex praetoria, tempora consul!</l>
<l n="287">Nil adeo foedum, quod non exacta vetustas</l>
<l n="288">ediderit longique labor commiserit aevi.</l>
<l n="289">Oedipodes matrem, natam duxisse Thyestes</l>
<l n="290">cantatur, peperit fratres Iocasta marito </l>
<l n="291">et Pelopea sibi. Thebas ac funera Troiae</l>
<l n="292">tristis Erechthei deplorat scaena theatri.</l>
<l n="293">in volucrem Tereus, Cadmus se vertit in anguem.</l>
<l n="294">Scylla novos mirata canes, hunc arbore figit,</l>
<l n="295">elevat hunc pluma, squamis hunc fabula vestit, </l>
<l n="296">hunc solvit fluvio. numquam spado consul in orbe</l>
<l n="297">nec iudex ductorve fuit! quodcumque virorum</l>
<l n="298">est decus, eunuchi scelus est. exempla creantur</l>
<l n="299">quae socci superent risus luctusque cothurni.</l>
<l n="300">Quam pulcher conspectus erat, cum tenderet artus</l>
<l n="301">exangues onerante toga cinctuque gravatus </l>
<l n="302">indutoque senex obscaenior iret in auro:</l>
<l n="303">humani qualis simulator simius oris,</l>
<l n="304">quem puer adridens pretioso stamine Serum</l>
<l n="305">velavit nudasque nates ac terga reliquit, </l>
<l n="306">ludibrium mensis; erecto pectore dives</l>
<l n="307">ambulat et claro sese deformat amictu.</l>
<l n="308">candida pollutos comitatur curia fasces,</l>
<l n="309">forsitan et dominus. praebet miracula lictor</l>
<pb id="v.1.p.162"/>
<l n="310">consule nobilior libertatemque daturus, </l>
<l n="311">quam necdum meruit, scandit sublime tribunal</l>
<l n="312">atque inter proprias laudes Aegyptia iactat</l>
<l n="313">somnia prostratosque canit se vate tyrannos.</l>
<l n="314">scilicet in dubio vindex Bellona pependit,</l>
<l n="315">dum spado Tiresias enervatusque Melampus </l>
<l n="316">reptat ab extreme referens oracula Nilo.</l>
<l n="317">Obstrepuere avium voces, exhorruit annus</l>
<l n="318">nomen, et insanum gemino proclamat ab ore</l>
<l n="319">eunuchumque vetat fastis accedere Ianus;</l>
<l n="320">sumeret inlicitos etenim si femina fasces, </l>
<l n="321">esset turpe minus. Medis levibusque Sabaeis</l>
<l n="322">imperat hic sexus, reginarumque sub armis</l>
<l n="323">barbariae pars magna iacet; gens nulla probatur,</l>
<l n="324">eunuchi quae sceptra ferat. Tritonia, Phoebe,</l>
<l n="325">Terra, Ceres, Cybele, Iuno, Latona coluntur: </l>
<l n="326">eunuchi quae templa dei, quas vidimus aras?</l>
<l n="327">inde sacerdotes; haec intrat pectora Phoebus;</l>
<l n="328">inde canunt Delphi; Troianam sola Minervam</l>
<l n="329">virginitas Vestalis adit flammasque tuetur:</l>
<l n="330">hi nullas meriti vittas semperque profani. </l>
<l n="331">nascitur ad fructum mulier prolemque futuram:</l>
<l n="332">hoc genus inventum est ut serviat. Herculis arcu</l>
<l n="333">concidit Hippolyte; Danai fugere bipennem,</l>
<l n="334">Penthesilea, tuam; claras Carthaginis arces</l>
<l n="335">creditur et centum portis Babylona superbam </l>
<l n="336">femineus struxisse labor, quid nobile gessit</l>
<pb id="v.1.p.164"/>
<l n="337">eunuchus? quae bella tulit? quas condidit urbes?</l>
<l n="338">illas praeterea rerum natura creavit,</l>
<l n="339">hos fecere manus: seu prima Semiramis astu</l>
<l n="340">Assyriis mentita virum, ne vocis acutae </l>
<l n="341">mollities levesve genae se prodere possent,</l>
<l n="342">hos sibi coniunxit similes; seu Parthica ferro</l>
<l n="343">luxuries vetuit nasci lanuginis umbram</l>
<l n="344">servatoque diu puerili flore coegit</l>
<l n="345">arte retardatam Veneri servire iuventam. </l>
<l n="346">Fama prius falso similis vanoque videri</l>
<l n="347">ficta ioco; levior volitare per oppida rumor</l>
<l n="348">riderique nefas: veluti nigrantibus alis</l>
<l n="349">audiretur olor, corvo certante ligustris.</l>
<l n="350">atque aliquis gravior morum: &ldquo;si talibus, inquit, </l>
<l n="351">creditur et nimiis turgent mendacia monstris,</l>
<l n="352">iam testudo volat, profert iam cornua vultur;</l>
<l n="353">prona petunt retro fluvii iuga; Gadibus ortum</l>
<l n="354">Carmani texere diem; iam frugibus aptum</l>
<l n="355">aequor et adsuetum silvis delphina videbo; </l>
<l n="356">iam cochleis homines iunctos et quidquid inane</l>
<l n="357">nutrit Iudaicis quae pingitur India velis.&rdquo;</l>
<l n="358">Subicit et mixtis salibus lascivior alter:</l>
<l n="359">&ldquo;miraris? nihil est, quod non in pectore magnum</l>
<l n="360">concipit Eutropius. semper nova, grandia semper</l>
<l n="361">diligit et celeri degustat singula sensu. </l>
<l n="362">nil timet a tergo; vigilantibus undique curis</l>
<l n="363">nocte dieque patet; lenis facilisque moveri</l>
<l n="364">supplicibus mediaque tamen mollissimus ira</l>
<l n="365">nil negat et sese vel non poscentibus offert; </l>

<pb id="v.1.p.166"/>
<l n="366">quod libet ingenio, subigit traditque fruendum;</l>
<l n="367">quidquid amas, dabit ilia manus; communiter omni</l>
<l n="368">fungitur officio gaudetque potentia flecti.</l>
<l n="369">hoc quoque conciliis peperit meritoque laborum,</l>
<l n="370">accipit et trabeas argutae praemia dextrae.&rdquo;</l>
<l n="371">Postquam vera fides facinus vulgavit Eoum</l>
<l n="372">gentibus et Romae iam certius impulit aures,</l>
<l n="373">&ldquo;Eutropiumne etiam nostra dignabimur ira?</l>
<l n="374">hic quoque Romani meruit pars esse doloris?&rdquo;</l>
<l n="375">sic effata rapit caeli per inania cursum </l>
<l n="376">diva potens unoque Padum translapsa volatu</l>
<l n="377">castra sui rectoris adit, tum forte decorus</l>
<l n="378">cum Stilichone gener pacem implorantibus ultro</l>
<l n="379">Germanis responsa dabat, legesque Caucis</l>
<l n="380">arduus et flavis signabat iura Suebis. </l>
<l n="381">his tribuit reges, his obside foedera sancit</l>
<l n="382">indicto; bellorum alios transcribit in usus,</l>
<l n="383">militet ut nostris detonsa Sygambria signis.</l>
<l n="384">laeta subit Romam pietas et gaudia paene</l>
<l n="385">moverunt lacrimas tantoque exultat alumno: </l>
<l n="386">sic armenta suo iam defensante iuvenco</l>
<l n="387">Celsius adsurgunt erectae cornua matri,</l>
<l n="388">sic iam terribilem stabulis dominumque ferarum</l>
<l n="389">crescere miratur genetrix Massyla leonem.</l>
<l n="390">dimovit nebulam iuvenique adparuit ingens. </l>
<l n="391">tum sic orsa loqui: &ldquo;Quantum te principe possim,</l>
<pb id="v.1.p.168"/>
<l n="392">non longinqua docent, domito quod Saxone Tethys</l>
<l n="393">mitior aut fracto secura Britannia Picto;</l>
<l n="394">ante pedes humili Franco tristique Suebo</l>
<l n="395">perfruor et nostrum video, Germanice, Rhenum. </l>
<l n="396">sed quid agam? discors Oriens felicibus actis</l>
<l n="397">invidet atque alio Phoebi de cardine surgunt</l>
<l n="398">crimina, ne toto conspiret corpore regnum.</l>
<l n="399">Gildonis taceo magna cum laude receptam</l>
<l n="400">perfidiam et fretos Eoo robore Mauros. </l>
<l n="401">quae suscepta fames, quantum discriminis urbi,</l>
<l n="402">ni tua vel soceri numquam non provida virtus</l>
<l n="403">australem Arctois pensasset frugibus annum!</l>
<l n="404">invectae Rhodani Tiberina per ostia classes</l>
<l n="405">Cinyphiisque ferax Araris successit aristis. </l>
<l n="406">Teutonicus vomer Pyrenaeique iuvenci</l>
<l n="407">sudavere mihi; segetes mirantur Hiberas</l>
<l n="408">horrea; nec Libyae senserunt damna rebellis</l>
<l n="409">iam transalpina contenti messe Quirites.</l>
<l n="410">ille quidem solvit meritas (scit Tabraca) poenas, </l>
<l n="411">ut pereat quicumque tuis conflixerit armis.</l>
<l n="412">Ecce repens isdem clades a partibus exit</l>
<l n="413">terrorisque minus, sed plus habitura pudoris</l>
<l n="414">Eutropius consul, pridem tolerare fatemur</l>
<l n="415">hoc genus, Arsacio postquam se regia fastu </l>
<l n="416">sustulit et nostros corrupit Parthia mores,</l>
<l n="417">praefecti sed adhuc gemmis vestique dabantur</l>
<l n="418">custodes sacroque adhibere silentia somno;</l>
<pb id="v.1.p.170"/>
<l n="419">militia eunuchi numquam progressa cubili,</l>
<l n="420">non vita spondente fidem, sed inertia tutum </l>
<l n="421">mentis pignus erat. secreta monilia servent,</l>
<l n="422">ornatus curent Tyrios: a fronte recedant</l>
<l n="423">imperii, tenero tractari pectore nescit</l>
<l n="424">publica maiestas. numquam vel in aequore puppim</l>
<l n="425">vidimus eunuchi clavo parere magistri. </l>
<l n="426">nos adeo sperni faciles? orbisque carina</l>
<l n="427">vilior? auroram sane, quae talia ferre</l>
<l n="428">gaudet, et adsuetas sceptris muliebribus urbes</l>
<l n="429">possideant; quid belliferam communibus urunt</l>
<l n="430">Italiam maculis nocituraque probra severis </l>
<l n="431">ammiscent populis? peregrina piacula forti</l>
<l n="432">pellantur longe Latio nec transeat Alpes</l>
<l n="433">dedecus; in solis, quibus extitit, haereat arvis.</l>
<l n="434">scribat Halys, scribat famae contemptor Orontes:</l>
<l n="435">per te perque tuos obtestor Roma triumphos, </l>
<l n="436">nesciat hoc Thybris, numquam poscentibus olim</l>
<l n="437">qui dare Dentatis annos Fabiisque solebat.</l>
<l n="438">Martius eunuchi repetet sutfragia campus?</l>
<l n="439">Aemilios inter servatoresque Camillos</l>
<l n="440">Eutropius? iam Chrysogonis tua, Brute, potestas </l>
<l n="441">Narcissisque datur? natos hoc dedere poenae</l>
<l n="442">profuit et misero civem praeponere patri?</l>
<l n="443">hoc mihi laniculo positis Etruria castris</l>
<l n="444">quaesiit et tantum fluvio Porsenna remotus?</l>
<l n="445">hoc meruit vel ponte Cocles vel Mucius igne? </l>
<l n="446">visceribus frustra castum Lucretia ferrum</l>
<pb id="v.1.p.172"/>
<l n="447">mersit et attonitum tranavit Cloelia Thybrim?</l>
<l n="448">Eutropio fasces adservabantur adempti</l>
<l n="449">Tarquiniis? quemcumque meae vexere curules,</l>
<l n="450">laxato veniat socium aversatus Averno. </l>
<l n="451">impensi sacris Decii prorumpite bustis</l>
<l n="452">Torquatique truces animosaque pauperis umbra</l>
<l n="453">Fabricii tuque o, si forte inferna piorum</l>
<l n="454">iugera et Elysias scindis, Serrane, novales.</l>
<l n="455">Poeno Scipiadae, Poeno praeclare Lutati, </l>
<l n="456">Sicania Marcelle ferox, gens Claudia surgas 1</l>
<l n="457">et Curii veteres; et, qui sub iure negasti</l>
<l n="458">vivere Caesareo, parvo procede sepulcro</l>
<l n="459">Eutropium passure Cato; remeate tenebris,</l>
<l n="460">agmina Brutorum Corvinorumque catervae. </l>
<l n="461">eunuchi vestros habitus, insignia sumunt</l>
<l n="462">ambigui Romana mares; rapuere tremendas</l>
<l n="463">Hannibali Pyrrhoque togas; flabella perosi</l>
<l n="464">adspirant trabeis; iam non umbracula gestant</l>
<l n="465">virginibus, Latias ausi vibrare secures!</l>
<l n="466">Linquite femineas infelix turba latebras,</l>
<l n="467">alter quos pepulit sexus nec suscipit alter,</l>
<l n="468">execti Veneris stimulos et vulnere casti</l>
<l n="469">(mixta duplex aetas; inter puerumque senemque</l>
<l n="470">nil medium): falsi complete sedilia patres; </l>
<l n="471">ite novi proceres infecundoque senatu</l>
<l n="472">Eutropium stipate ducem; celebrate tribunal</l>
<l n="473">pro thalamis, verso iam discite more curules,</l>
<l n="474">non matrum pilenta sequi. Ne prisca revolvam</l>
<pb id="v.1.p.174"/>
<l n="475">neu numerem, quantis iniuria mille per annos </l>
<l n="476">sit retro ducibus, quanti foedabitur aevi</l>
<l n="477">canities, unam subeant quot saecula culpam:</l>
<l n="478">inter Arinthaei fastos et nomen erile</l>
<l n="479">servus erit dominoque suos aequalis honores</l>
<l n="480">inseret! heu semper Ptolomaei noxia mundo </l>
<l n="481">mancipia! en alio laedor graviore Pothino</l>
<l n="482">et patior maius Phario scelus. ille cruorem</l>
<l n="483">consulis unius Pellaeis ensibus hausit;</l>
<l n="484">inquinat hic omnes. Si nil privata movebunt,</l>
<l n="485">at tu principibus, vestrae tu prospice causae </l>
<l n="486">regalesque averte notas. hunc accipit unum</l>
<l n="487">aula magistratum: vobis patribusque recurrit</l>
<l n="488">hic alternus honos. in crimen euntibus annis</l>
<l n="489">parce, quater consul! contagia fascibus, oro,</l>
<l n="490">defendas ignava tuis neu tradita libris </l>
<l n="491">omina vestitusque meos, quibus omne, quod ambit</l>
<l n="492">oceanus, domui, tanta caligine mergi</l>
<l n="493">calcarique sinas. nam quae iam bella geramus</l>
<l n="494">mollibus auspiciis? quae iam conubia prolem</l>
<l n="495">vel frugem latura seges? quid fertile terris, </l>
<l n="496">quid plenum sterili possit sub consule nasci?</l>
<l n="497">eunuchi si iura dabunt legesque tenebunt,</l>
<l n="498">ducant pensa viri mutatoque ordine rerum</l>
<l n="499">vivat Amazonio confusa licentia ritu. <pb id="v.1.p.176"/></l>
<l n="500">Quid trahor ulterius? Stilicho, quid vincere differs,</l>
<l n="501">dum certare pudet? nescis quod turpior hostis </l>
<l n="502">laetitia maiore cadit? piratica Magnum</l>
<l n="503">erigit, inlustrat servilis laurea Crassum.</l>
<l n="504">adnuis. agnosco fremitum, quo palluit Eurus,</l>
<l n="505">quo Mauri Gildoque ruit. quid Martia signa </l>
<l n="506">sollicitas? non est iaculis hastisve petendus:</l>
<l n="507">conscia succumbent audito verbere terga,</l>
<l n="508">ut Scytha post multos rediens exercitus annos,</l>
<l n="509">cum sibi servilis pro finibus obvia pubes</l>
<l n="510">iret et arceret dominos tellure reversos, </l>
<l n="511">armatam ostensis aciem fudere flagellis:</l>
<l n="512">notus ab inceptis ignobile reppulit horror</l>
<l n="513">vulgus et addictus sub verbere torpuit ensis.&rdquo;</l>
            </div1>
            <pb id="v.1.p.178"/>
            <div1 type="book" n="2" org="uniform" sample="complete" part="N">
               <div2 type="poem" n="praef19" org="uniform" sample="complete" part="N">
                  
<l n="1">Qui modo sublimes rerum flectebat habenas</l>
<l n="2">patricius, rursum verbera nota timet</l>
<l n="3">et solitos tardae passurus compedis orbes</l>
<l n="4">in dominos vanas luget abisse minas.</l>
<l n="5">culmine deiectum vitae Fortuna priori </l>
<l n="6">reddidit, insano iam satiata ioco.</l>
<l n="7">scindere nunc alia meditatur ligna securi</l>
<l n="8">fascibus et tandem vapulat ipse suis,</l>
<l n="9">ille citas consul poenas se consule solvit:</l>
<l n="10">annus qui trabeas hic dedit exilium. </l>
<l n="11">infaustum populis in se quoque vertitur omen;</l>
<l n="12">saevit in auctorem prodigiosus honos.</l>
<l n="13">abluto penitus respirant nomine fasti</l>
<l n="14">maturamque luem sanior aula vomit,</l>
<l n="15">dissimulant socii coniuratique recedunt, </l>
<l n="16">procumbit pariter cum duce tota cohors;</l>
<l n="17">non acie victi, non seditione coacti;</l>
<l n="18">nec pereunt ritu quo periere viri.</l>
<l n="19">concidit exiguae dementia vulnere chartae;</l>
<l n="20">confecit saevum littera Martis opus. </l>
<pb id="v.1.p.180"/>
<l n="21">Mollis feminea detruditur arce tyrannus</l>
<l n="22">et thalamo pulsus perdidit imperium:</l>
<l n="23">sic iuvenis nutante fide veterique reducta</l>
<l n="24">paelice defletam linquit amica domum.</l>
<l n="25">canitiem raram largo iam pulvere turpat </l>
<l n="26">et lacrimis rugas implet anile gemens</l>
<l n="27">suppliciterque pias humilis prostratus ad aras</l>
<l n="28">mitigat iratas voce tremente nurus.</l>
<l n="29">innumeri glomerantur eri sibi quisque petentes</l>
<l n="30">mancipium solis utile suppliciis. </l>
<l n="31">quamvis foedus enim mentemque obscaenior ore,</l>
<l n="32">ira dabit pretium; poena meretur emi.</l>
<l n="33">Quas, spado, nunc terras aut quem transibis in axem?</l>
<l n="34">cingeris hinc odiis, inde recessit amor,</l>
<l n="35">utraque te gemino sub sidere regia damnat: </l>
<l n="36">Hesperius numquam, iam nec Eous eris.</l>
<l n="37">miror cur, aliis qui pandere fata solebas,</l>
<l n="38">ad propriam cladem caeca Sibylla taces.</l>
<l n="39">iam tibi nulla videt fallax insomnia Nilus;</l>
<l n="40">pervigilant vates iam, miserande, tui. </l>
<l n="41">quid soror? audebit tecum conscendere puppim</l>
<l n="42">et veniet longum per mare fida comes?</l>
<l n="43">an fortasse toros eunuchi pauperis odit</l>
<l n="44">et te nunc inopem dives amare negat?</l>
<l n="45">eunuchi iugulum primus secuisse fateris; </l>
<l n="46">sed tamen exemplo non feriere tuo.</l>
<l n="47">vive pudor fatis. en quem tremuere tot urbes,</l>
<l n="48">en cuius populi sustinuere iugum!</l>
<pb id="v.1.p.182"/>
<l n="49">direptas quid plangis opes, quas natus habebit?</l>
<l n="50">non aliter poteras principis esse pater. </l>
<l n="51">improbe, quid pulsas muliebribus astra querellis,</l>
<l n="52">quod tibi sub Cypri litore parta quies?</l>
<l n="53">omnia barbarico per te concussa tumultu.</l>
<l n="54">crede mihi, terra tutius aequor erit.</l>
<l n="55">Iam non Armenios iaculis terrebis et arcu, </l>
<l n="56">per campos volucrem non agitabis equum;</l>
<l n="57">dilecto caruit Byzantius ore senatus;</l>
<l n="58">curia consiliis aestuat orba tuis:</l>
<l n="59">emeritam suspende togam, suspende pharetram;</l>
<l n="60">ad Veneris partes ingeniumque redi. </l>
<l n="61">non bene Gradivo lenonia dextera servit.</l>
<l n="62">suscipiet famulum te Cytherea libens.</l>
<l n="63">insula laeta choris, blandorum mater Amorum:</l>
<l n="64">nulla pudicitiae cura placere potest,</l>
<l n="65">prospectant Paphiae celsa de rupe puellae </l>
<l n="66">sollicitae, salvam dum ferat unda ratem.</l>
<l n="67">sed vereor, teneant ne te Tritones in alto</l>
<l n="68">lascivas doctum fallere Nereidas,</l>
<l n="69">aut idem cupiant pelago te mergere venti,</l>
<l n="70">Gildonis nuper qui tenuere fugam. </l>
<l n="71">inclita captivo memoratur Tabraca Mauro,</l>
<l n="72">naufragio Cyprus sit memoranda tuo.</l>
<l n="73">vecturum moriens frustra delphina vocabis;</l>
<l n="74">ad terram solos devehit ille viros.</l>
<l n="75">quisquis adhuc similes eunuchus tendit in actus, </l>
<l n="76">respiciens Cyprum desinat esse ferox.</l>
               </div2>
               <pb id="v.1.p.184"/>
               <div2 type="poem" n="20" org="uniform" sample="complete" part="N">
                  
<l n="1">Mygdonii cineres et si quid restat Eoi,</l>
<l n="2">quod pereat, regni: certe non augure falso</l>
<l n="3">prodigii patuere minae, frustraque peracto</l>
<l n="4">vulnere monstriferi praesagia discitis anni.</l>
<l n="5">cautior ante tamen violentum navita Caurum </l>
<l n="6">prospicit et tumidae subducit vela procellae.</l>
<l n="7">quid iuvat errorem mersa iam puppe fateri?</l>
<l n="8">quid lacrimae delicta levant? stant omina vestri</l>
<l n="9">consulis: inmotis haesere piacula fatis.</l>
<l n="10">tunc decuit sentire nefas, tunc ire recentes </l>
<l n="11">detersum maculas. veteri post obruta morbo</l>
<l n="12">corpora Paeonias nequiquam admoveris herbas.</l>
<l n="13">ulcera possessis alte suffusa medullis</l>
<l n="14">non leviore manu, ferro sanantur et igni,</l>
<l n="15">ne noceat frustra mox eruptura cicatrix. </l>
<l n="16">ad vivum penetrant flammae, quo funditus umor</l>
<l n="17">defluat et vacuis corrupto sanguine venis</l>
<pb id="v.1.p.186"/>
<l n="18">arescat fons ipse mali; truncatur et artus,</l>
<l n="19">ut liceat reliquis securum degere membris.</l>
<l n="20">at vos egregie purgatam creditis aulam, </l>
<l n="21">Eutropium si Cyprus habet? vindictaque mundi</l>
<l n="22">semivir exul erit? qui vos lustrare valebit</l>
<l n="23">oceanus? tantum facinus quae diluet aetas?</l>
<l n="24">Induerat necdum trabeas: mugitus ab axe</l>
<l n="25">redditus inferno, rabies arcana cavernas </l>
<l n="26">vibrat et alterno confligunt culmina lapsu.</l>
<l n="27">bacchatus per operta tremor Calchedona movit</l>
<l n="28">pronus et in geminas nutavit Bosphorus urbes.</l>
<l n="29">concurrere freti fauces, radice revulsa</l>
<l n="30">vitant instabilem rursum Symplegada nautae. </l>
<l n="31">scilicet haec Stygiae praemittunt signa sorores</l>
<l n="32">et sibi iam tradi populos hoc consule gaudent.</l>
<l n="33">mox oritur diversa lues: hinc Mulciber ignes</l>
<l n="34">sparserat, hinc victa proruperat obice Nereus;</l>
<l n="35">haec flagrant, haec tecta natant. quam, numina, poenam </l>
<l n="36">servatis sceleri, cuius tot cladibus omen</l>
<l n="37">constitit? incumbas utinam, Neptune, tridenti</l>
<l n="38">pollutumque solum toto cum crimine mergas.</l>
<l n="39">unam pro mundo Furiis concedimus urbem. </l>
<l n="40">Utque semel patuit monstris iter, omnia tempus</l>
<l n="41">nacta suum properant: nasci tum decolor imber</l>
<l n="42">infantumque novi vultus et dissona partu</l>
<l n="43">semina, tum lapidum fletus armentaque vulgo</l>
<l n="44">ausa loqui mediisque ferae se credere muris;</l>
<l n="45">tum vates sine more rapi lymphataque passim </l>
<pb id="v.1.p.188"/>
<l n="46">pectora terrifici stimulis ignescere Phoebi.</l>
<l n="47">fac nullos cecinisse deos: adeone retusi</l>
<l n="48">quisquam cordis erit, dubitet qui partibus illis</l>
<l n="49">adfore fatalem castrati consulis annum?</l>
<l n="50">sed quam caecus inest vitiis amor! omne futurum </l>
<l n="51">despicitur suadentque brevem praesentia fructum</l>
<l n="52">et ruit in vetitum damni secura libido,</l>
<l n="53">dum mora supplicii lucro serumque quod instat</l>
<l n="54">creditur. haud equidem contra tot signa Camillo</l>
<l n="55">detulerim fasces, nedum (pro sexus!) inerti </l>
<l n="56">mancipio, cui, cuncta licet responsa iuberent</l>
<l n="57">hortantesque licet sponderent prospera divi,</l>
<l n="58">turpe fuit cessisse viros. Exquirite retro</l>
<l n="59">crimina continui lectis annalibus aevi,</l>
<l n="60">prisca recensitis evolvite saecula fastis: </l>
<l n="61">quid senis infandi Capreae, quid scaena Neronis</l>
<l n="62">tale ferunt? spado Romuleo succinctus amictu</l>
<l n="63">sedit in Augustis laribus. vulgata patebat</l>
<l n="64">aula salutantum studiis; huc plebe senatus</l>
<l n="65">permixta trepidique duces omnisque potestas </l>
<l n="66">confluit. advolvi genibus, contingere dextram</l>
<l n="67">ambitus et votum deformibus oscula rugis</l>
<l n="68">figere. praesidium legum genitorque vocatur</l>
<l n="69">principis et famulum dignatur regia patrem.</l>
<l n="70">posteritas, admitte fidem: monumenta petuntur </l>
<l n="71">dedecoris multisque gemunt incudibus aera</l>
<l n="72">formatura nefas. haec iudicis, ilia togati,</l>
<pb id="v.1.p.190"/>
<l n="73">haec nitet armati species; numerosus ubique</l>
<l n="74">fulget eques: praefert eunuchi curia vultus.</l>
<l n="75">ac veluti caveant ne quo consistere virtus </l>
<l n="76">possit pura loco, cunctas hoc ore laborant</l>
<l n="77">incestare vias. maneant inmota precamur</l>
<l n="78">certaque perpetui sint argumenta pudoris.</l>
<l n="79">subter adulantes tituli nimiaeque leguntur</l>
<l n="80">vel maribus laudes: claro quod nobilis ortu </l>
<l n="81">(cum vivant domini!), quod maxima proelia solus</l>
<l n="82">impleat (et patitur miles!), quod tertius urbis</l>
<l n="83">conditor (hoc Byzas Constantinusque videbant!).</l>
<l n="84">inter quae tumidus leno producere cenas</l>
<l n="85">in lucem, foetere mero, dispergere plausum </l>
<l n="86">empturas in vulgus opes, totosque theatris</l>
<l n="87">indulgere dies, alieni prodigus auri.</l>
<l n="88">at soror et, si quid portentis creditur, uxor</l>
<l n="89">mulcebat matres epulis et more pudicae</l>
<l n="90">coniugis eunuchi celebrabat vota mariti. </l>
<l n="91">hanc amat, hanc summa de re vel pace vel armis</l>
<l n="92">consulit, huic curas et clausa palatia mandat</l>
<l n="93">ceu stabulum vacuamque domum. sic magna tueri</l>
<l n="94">regna nihil, patiensque iugi deluditur orbis?</l>
<l n="95">Mitior alternum Zephyri iam bruma teporem </l>
<l n="96">senserat et primi laxabant germina flores,</l>
<l n="97">iamque iter in gremio pacis sollemne parabant</l>
<l n="98">ad muros, Ancyra, tuos, auctore repertum</l>
<l n="99">Eutropio, pelagi ne taedia longa subirent,</l>
<pb id="v.1.p.192"/>
<l n="100">sed vaga lascivis flueret discursibus aestas: </l>
<l n="101">unde tamen tanta sublimes mole redibant,</l>
<l n="102">ceu vinctos traherent Medos Indumque bibissent.</l>
<l n="103">ecce autem flavis Gradivus ab usque Gelonis</l>
<l n="104">arva cruentato repetebat Thracia curru:</l>
<l n="105">subsidunt Pangaea rotis altaeque sonoro </l>
<l n="106">stridunt axe nives. ut vertice constitit Haemi</l>
<l n="107">femineasque togas pressis conspexit habenis,</l>
<l n="108">subrisit crudele pater cristisque micantem</l>
<l n="109">quassavit galeam; tunc implacabile numen</l>
<l n="110">Bellonam adloquitur, quae sanguine sordida vestem</l>
<l n="111">Illyricis pingues pectebat stragibus hydros:</l>
<l n="112">&ldquo;Necdum mollitiae, necdum, germana, mederi</l>
<l n="113">possumus Eoae? numquam corrupta rigescent</l>
<l n="114">saecula? Cappadocum tepidis Argaeus acervis</l>
<l n="115">aestuat; infelix etiamnum pallet Orontes. </l>
<l n="116">dum pereunt, meminere mali; si corda parumper</l>
<l n="117">respirare sinas, nullo tot funera sensu</l>
<l n="118">praetereunt: antiqua levis iactura cruoris!</l>
<l n="119">Adspicis obscaenum facinus? quid crinibus ora</l>
<l n="120">protegis? en quales sese diffudit in actus </l>
<l n="121">parva quies, quantum nocuerunt otia ferri!</l>
<l n="122">qui caruit bellis, eunucho traditur annus,</l>
<l n="123">actum de trabeis esset, si partibus una</l>
<l n="124">mens foret Hesperiis; rueret derisa vetustas</l>
<l n="125">nullaque calcati starent vestigia iuris, </l>
<l n="126">ni memor imperii Stilicho morumque priorum</l>
<l n="127">turpe relegasset defenso Thybride nomen</l>
<pb id="v.1.p.194"/>
<l n="128">intactamque novo servasset crimine Romam.</l>
<l n="129">ille dedit portum, quo se pulsata referret</l>
<l n="130">maiestas Latii deformataeque secures; </l>
<l n="131">ille dedit fastos, ad quos Oriente relicto</l>
<l n="132">confugeret sparsura maculis servilibus aevum.</l>
<l n="133">Quam similes haec aula viros! ad moenia visus</l>
<l n="134">dirige: num saltem tacita formidine mussant?</l>
<l n="135">num damnant animo? plaudentem cerne senatum </l>
<l n="136">et Byzantinos proceres Graiosque Quirites.</l>
<l n="137">o patribus plebes, o digni consule patres!</l>
<l n="138">quid? quod et armati cessant et nulla virilis</l>
<l n="139">inter tot gladios sexum reminiscitur ira?</l>
<l n="140">hucine nostrorum cinctus abiere nepotum? </l>
<l n="141">sic Bruti despectus honos? Ignosce parenti,</l>
<l n="142">Romule, quod serus temeratis fascibus ultor</l>
<l n="143">advenio: iamiam largis haec gaudia faxo</l>
<l n="144">compensent lacrimis. quid dudum inflare moraris</l>
<l n="145">Tartarean!, Bellona, tubam, quid stringere falcem, </l>
<l n="146">qua populos a stirpe metis? molire tumultus,</l>
<l n="147">excute delicias. Thracum Macetumque ruinae</l>
<l n="148">taedet et in gentes iterum saevire sepultas.</l>
<l n="149">damna minus consueta move; trans aequora saevas</l>
<l n="150">verte faces; aliis exordia sume rapinis. </l>
<l n="151">non tibi Riphaeis hostis quaerendus ab oris,</l>
<l n="152">non per Caucasias accito turbine valles</l>
<l n="153">est opus. Ostrogothis colitur mixtisque Gruthungis</l>
<l n="154">Phryx ager; hos parvae poterunt impellere causae</l>
<pb id="v.1.p.196"/>
<l n="155">in scelus; ad mores facilis natura reverti. </l>
<l n="156">sic eat: in nostro quando iam milite robur</l>
<l n="157">torpuit et molli didicit parere magistro,</l>
<l n="158">vindicet Arctous violatas advena leges;</l>
<l n="159">barbara Romano succurrant arma pudori.&rdquo;</l>
<l n="160">Sic fatus clipeo, quantum vix ipse deorum </l>
<l n="161">arbiter infesto cum percutit aegida nimbo;</l>
<l n="162">intonuit. responsat Athos Haemusque remugit;</l>
<l n="163">ingeminat raucum Rhodope concussa fragorem.</l>
<l n="164">cornua cana gelu mirantibus extulit undis</l>
<l n="165">Hebrus et exanguem glacie timor adligat Histrum. </l>
<l n="166">tunc, adamante gravem nodisque rigentibus hastam,</l>
<l n="167">telum ingens nullique deo iaculabile, torsit.</l>
<l n="168">fit late ruptis via nubibus; ilia per auras</l>
<l n="169">tot freta, tot montes uno contenta volatu</l>
<l n="170">transilit et Phrygiae mediis adfigitur arvis. </l>
<l n="171">sensit humus; gemuit Nysaeo palmite felix</l>
<l n="172">Hermus et aurata Pactolus inhorruit urna</l>
<l n="173">totaque summissis fleverunt Dindyma silvis.</l>
<l n="174">Nec dea praemissae stridorem segnius hastae</l>
<l n="175">consequitur, centumque vias meditata nocendi </l>
<l n="176">tandem Tarbigilum (Geticae dux improbus alae 1</l>
<l n="177">hic erat) adgreditur. viso tum forte redibat</l>
<l n="178">Eutropio vacuus donis, feritasque dolore</l>
<l n="179">creverat et, teneris etiam quae crimina suadet</l>

<pb id="v.1.p.198"/>
<l n="180">ingeniis, Scythicum pectus flammabat egestas. </l>
<l n="181">huic sese vultu simulatae coniugis offert</l>
<l n="182">mentitoque ferox incedit barbara gressu,</l>
<l n="183">carbaseos induta sinus: post terga reductas</l>
<l n="184">uberibus propior mordebat fibula vestes,</l>
<l n="185">inque orbem tereti mitra retinente capillum </l>
<l n="186">strinxerat et virides flavescere iusserat angues.</l>
<l n="187">advolat ac niveis reducem complectitur ulnis</l>
<l n="188">infunditque animo furiale per oscula virus,</l>
<l n="189">principe quam largo veniat, quas inde reportet</l>
<l n="190">divitias, astu rabiem motura requirit. </l>
<l n="191">ille iter ingratum, vanos deflere labores,</l>
<l n="192">quos super eunuchi fastus, quae probra tulisset.</l>
<l n="193">continue secat ungue genas et tempore pandit</l>
<l n="194">adrepto gemitus: &ldquo;I nunc, devotus aratris</l>
<l n="195">scinde solum positoque tuos mucrone sodales </l>
<l n="196">ad rastros sudare doce. bene rura Gruthungus</l>
<l n="197">excolet et certo disponet sidere vites.</l>
<l n="198">felices aliae, quas debellata maritis</l>
<l n="199">oppida, quas magnis quaesitae viribus ornant</l>
<l n="200">exuviae, quibus Argivae pulchraeque ministrant </l>
<l n="201">Thessalides, famulas et quae meruere Lacaenas.</l>
<l n="202">me nimium timido, nimium iunxere remisso</l>
<l n="203">fata viro, totum qui degener exuit Histrum,</l>
<l n="204">qui refugit patriae ritus, quem detinet aequi</l>
<l n="205">gloria concessoque cupit vixisse colonus </l>
<l n="206">quam dominus rapto. quid pulchra vocabula pigris</l>
<pb id="v.1.p.200"/>
<l n="207">praetentas vitiis? probitatis inertia nomen,</l>
<l n="208">iustitiae formido subit. tolerabis iniquam</l>
<l n="209">pauperiem, cum tela geras? et flebis inultus,</l>
<l n="210">cum pateant tantae nullis custodibus urbes?</l>
<l n="211">Quippe metus poenae. pridem mos ille vigebat,</l>
<l n="212">ut meritos colerent impacatisque rebelles</l>
<l n="213">urgerent odiis; at nunc, qui foedera rumpit,</l>
<l n="214">ditatur; qui servat, eget. vastator Achivae</l>
<l n="215">gentis et Epirum nuper populatus inultam </l>
<l n="216">praesidet Illyrico; iam, quos obsedit, amicos</l>
<l n="217">ingreditur muros illis responsa daturus,</l>
<l n="218">quorum coniugibus potitur natosque peremit.</l>
<l n="219">sic hostes punire solent, haec praemia solvunt</l>
<l n="220">excidiis. cunctaris adhuc numerumque tuorum </l>
<l n="221">respicis exiguamque manum? tu rumpe quietem;</l>
<l n="222">bella dabunt socios. nec te tam prona monerem,</l>
<l n="223">si contra paterere viros: nunc alter in armis</l>
<l n="224">sexus et eunuchis se defensoribus orbis</l>
<l n="225">credidit; hos aquilae Romanaque signa sequuntur.</l>
<l n="226">incipe barbaricae tandem te reddere vitae, </l>
<l n="227">te quoque iam timeant admirenturque nocentem,</l>
<l n="228">quem sprevere pium. spoliis praedaque repletus</l>
<l n="229">cum libeat Romanus eris.&rdquo;Sic fata repente</l>
<l n="230">in diram se vertit avem rostroque recurvo </l>
<l n="231">turpis et infernis tenebris obscurior alas</l>
<l n="232">auspicium veteri sedit ferale sepulcro.</l>
<l n="233">Ille, pavor postquam resoluto corde quievit</l>
<pb id="v.1.p.202"/>
<l n="234">et rigidae sedere comae, non distulit atrox</l>
<l n="235">iussa deae; sociis, quae viderat, ordine pandit </l>
<l n="236">inritatque sequi. Coniurat barbara pubes</l>
<l n="237">nacta ducem Latiisque palam descivit ab armis.</l>
<l n="238">Pars Phrygiae, Scythicis quaecumque Trionibus alget</l>
<l n="239">proxima, Bithynos, solem quae condit, Ionas,</l>
<l n="240">quae levat, attingit Galatas. utrimque propinqui </l>
<l n="241">finibus obliquis Lydi Pisidaeque feroces</l>
<l n="242">continuant australe latus. gens una fuere</l>
<l n="243">tot quondam populi, priscum cognomen et unum</l>
<l n="244">appellata Phryges; sed (quid non longa valebit</l>
<l n="245">permutare dies?) dicti post Maeona regem </l>
<l n="246">Maeones. Aegaeos insedit Graecia portus;</l>
<l n="247">Thyni Thraces arant quae nunc Bithynia fertur;</l>
<l n="248">nuper ab Oceano Gallorum exercitus ingens</l>
<l n="249">illis ante vagus tandem regionibus haesit</l>
<l n="250">gaesaque deposuit, Graio iam mitis amictu, </l>
<l n="251">pro Rheno poturus Halyn. dat cuncta vetustas</l>
<l n="252">principium Phrygibus; nec rex Aegyptius ultra</l>
<l n="253">restitit, humani postquam puer uberis expers</l>
<l n="254">in Phrygiam primum laxavit murmura vocem.</l>
<l n="255">Hic cecidit Libycis iactata paludibus olim <note n="Marg" place="unspecified" anchored="yes">255</note></l>
<l n="256">tibia, foedatam cum reddidit umbra Minervam,</l>
<l n="257">hic et Apollinea victus testudine pastor</l>
<l n="258">suspensa memores inlustrat pelle Celaenas.</l>
<pb id="v.1.p.204"/>
<l n="259">quattuor hinc magnis procedunt fontibus amnes</l>
<l n="260">auriferi; nec miror aquas radiare metallo, </l>
<l n="261">quae totiens lavere Midan. diversus ad Austrum</l>
<l n="262">cursus et Arctoum fluviis mare. Dindyma fundunt</l>
<l n="263">Sangarium, vitrei puro qui gurgite Galli</l>
<l n="264">auctus Amazonii defertur ad ostia Ponti.</l>
<l n="265">Icarium pelagus Mycalaeaque litora iuncti </l>
<l n="266">Marsya Maeanderque petunt; sed Marsya velox,</l>
<l n="267">dum suus est, flexuque carens iam flumine mixtus</l>
<l n="268">mollitur, Maeandre, tuo; contraria passus,</l>
<l n="269">quam Rhodano stimulatus Arar: quos inter aprica</l>
<l n="270">planities Cererique favet densisque ligatur </l>
<l n="271">vitibus et glaucae fructus attollit olivae,</l>
<l n="272">dives equis, felix pecori pretiosaque picto</l>
<l n="273">marmore purpureis, caedit quod Synnada, venis.</l>
<l n="274">Talem tum Phrygiam Geticis populatibus uri</l>
<l n="275">permisere dei. securas barbarus urbes </l>
<l n="276">inrupit facilesque capi. spes nulla salutis,</l>
<l n="277">nulla fugae: putribus iam propugnacula saxis</l>
<l n="278">longo corruerant aevo pacisque senecta.</l>
<l n="279">Interea gelidae secretis rupibus Idae</l>
<l n="280">dum sedet et thiasos spectat de more Cybebe </l>
<l n="281">Curetumque alacres ad tympana suscitat enses,</l>
<l n="282">aurea sanctarum decus inmortale comarum</l>
<l n="283">defluxit capiti turris summoque volutus</l>
<l n="284">vertice crinalis violatur pulvere murus.</l>
<l n="285">obstipuere truces omen Corybantes et uno </l>
<l n="286">fixa metu tacitas presserunt orgia buxos.</l>
<l n="287">indoluit genetrix, tum sic commota profatur:</l>
<pb id="v.1.p.206"/>
<l n="288">&ldquo;Hoc mihi iam pridem Lachesis grandaeva canebat</l>
<l n="289">augurium: Phrygiae casus venisse supremos</l>
<l n="290">delapsus testatur apex, heu sanguine qualis </l>
<l n="291">ibit Sangarius quantasque cadavera lenti</l>
<l n="292">Maeandri passura moras! inmobilis haeret</l>
<l n="293">terminus, haec dudum nato placuere Tonanti.</l>
<l n="294">par et finitimis luctus, frustraque Lyaei</l>
<l n="295">non defensuros implorat Lydia thyrsos. </l>
<l n="296">iamque vale Phrygiae tellus perituraque flammis</l>
<l n="297">moenia, conspicuas quae nunc attollitis arces,</l>
<l n="298">mox campi nudumque solum! dilecta valete</l>
<l n="299">flumina! non vestris ultra bacchabor in antris</l>
<l n="300">nec iuga sulcabit noster Berecynthia currus.&rdquo;</l>
<l n="301">dixit et ad tristes convertit tympana planctus.</l>
<l n="302">labentem patriam sacris ululatibus Attis</l>
<l n="303">personat et torvi lacrimis maduere leones.</l>
<l n="304">Eutropius, nequeat quamvis metuenda taceri</l>
<l n="305">clades et trepidus vulgaverit omnia rumor, </l>
<l n="306">ignorare tamen fingit regnique ruinas</l>
<l n="307">dissimulat: parvam latronum errare catervam,</l>
<l n="308">ad sontes tormenta magis quam tela parari</l>
<l n="309">nec duce frangendas iactat, sed iudice vires:</l>
<l n="310">vasta velut Libyae venantum vocibus ales </l>
<l n="311">cum premitur calidas cursu transmittit harenas</l>
<l n="312">inque modum veli sinuatis flamine pennis</l>
<l n="313">pulverulenta volat; si iam vestigia retro</l>
<l n="314">clara sonent, oblita fugae stat lumine clauso</l>
<l n="315">(ridendum!) revoluta caput creditque latere, </l>
<l n="316">quem non ipsa videt. furtim tamen ardua mittit</l>
<pb id="v.1.p.208"/>
<l n="317">cum donis promissa no vis, si forte rogatus</l>
<l n="318">desinat. ille semel nota dulcedine praedae</l>
<l n="319">se famulo servire negat, nec grata timentum</l>
<l n="320">munera; militiam nullam nec prima superbus </l>
<l n="321">cingula dignari; nam quis non consule tali</l>
<l n="322">vilis honos? Postquam precibus mitescere nullis,</l>
<l n="323">non auro cessisse videt creberque recurrit</l>
<l n="324">nuntius incassum nec spes iam foederis extat:</l>
<l n="325">tandem consilium belli confessus agendi </l>
<l n="326">ad sua tecta vocat. iuvenes venere protervi</l>
<l n="327">lascivique senes, quibus est insignis edendi</l>
<l n="328">gloria corruptasque dapes variasse decorum,</l>
<l n="329">qui ventrem invitant pretio traduntque palato</l>
<l n="330">sidereas Iunonis aves et si qua loquendi </l>
<l n="331">gnara coloratis viridis defertur ab Indis,</l>
<l n="332">quaesitos trans regna cibos, quorumque profundam</l>
<l n="333">ingluviem non Aegaeus, non alta Propontis,</l>
<l n="334">non freta longinquis Maeotia piscibus explent.</l>
<l n="335">vestis odoratae studium; laus maxima risum </l>
<l n="336">per vanos movisse sales minimeque viriles</l>
<l n="337">munditiae; compti vultus; onerique vel ipsa</l>
<l n="338">serica. si Chunus feriat, si Sarmata portas,</l>
<l n="339">solliciti scaenae; Romam contemnere sueti</l>
<l n="340">mirarique suas, quas Bosphorus obruat! aedes; </l>
<l n="341">saltandi dociles aurigarumque periti.</l>
<l n="342">Pars humili de plebe duces; pars compede suras</l>
<pb id="v.1.p.210"/>
<l n="343">cruraque signati nigro liventia ferro</l>
<l n="344">iura regunt, facies quamvis inscripta repugnet</l>
<l n="345">seque suo prodat titulo. sed prima potestas </l>
<l n="346">Eutropium praefert Hosio subnixa secundo.</l>
<l n="347">dulcior hic sane cunctis prudensque movendi</l>
<l n="348">iuris et admoto qui temperet omnia fumo,</l>
<l n="349">fervidus, accensam sed qui bene decoquat iram.</l>
<l n="350">considunt apices gemini dicionis Eoae, </l>
<l n="351">hic cocus, hic leno, defossi verbere terga,</l>
<l n="352">servitio, non arte pares, hic saepius emptus,</l>
<l n="353">alter ad Hispanos nutritus verna penates.</l>
<l n="354">Ergo ubi collecti proceres, qui rebus in artis</l>
<l n="355">consulerent tantisque darent solacia morbis, </l>
<l n="356">obliti subito Phrygiae bellisque relictis</l>
<l n="357">ad solitos coepere iocos et iurgia circi</l>
<l n="358">tendere. nequiquam magna confligitur ira,</l>
<l n="359">quis melius vibrata puer vertigine molli</l>
<l n="360">membra rotet, verrat quis marmora crine supino? </l>
<l n="361">quis magis enodes laterum detorqueat arcus,1</l>
<l n="362">quis voci digitos, oculos quis moribus aptet?</l>
<l n="363">hi tragicos meminere modos; his fabula Tereus,</l>
<l n="364">his necdum commissa choro cantatur Agave.</l>
<l n="365">Increpat Eutropius: non haec spectacula tempus</l>
<l n="366">poscere; nunc alias armorum incumbere curas; </l>
<l n="367">se satis Armenio fessum pro limite cingi</l>

<pb id="v.1.p.212"/>
<l n="368">nec tantis unum subsistere posse periclis;</l>
<l n="369">ignoscant senio, iuvenes ad proelia mittant;  — </l>
<l n="370">qualis pauperibus nutrix invisa puellis </l>
<l n="371">adsidet et tela communem quaerere victum</l>
<l n="372">rauca monet; festis illae lusisse diebus</l>
<l n="373">orant et positis aequaevas visere pensis,</l>
<l n="374">irataeque operi iam lasso pollice fila</l>
<l n="375">turbant et teneros detergent stamine fletus. </l>
<l n="376">Emicat extemplo cunctis trepidantibus audax</l>
<l n="377">crassa mole Leo, quem vix Cyclopia solum</l>
<l n="378">aequatura fames, quem non ieiuna Celaeno</l>
<l n="379">vinceret; hinc nomen fertur meruisse Leonis.</l>
<l n="380">acer in absentes linguae iactator, abundans </l>
<l n="381">corporis exiguusque animi, doctissimus artis</l>
<l n="382">quondam lanificae, moderator pectinis unci,</l>
<l n="383">non alius lanam purgatis sordibus aeque</l>
<l n="384">praebuerit calathis, similis nec pinguia quisquam</l>
<l n="385">vellera per tenues ferri producere rimas. </l>
<l n="386">tunc Aiax erat Eutropii lateque fremebat,</l>
<l n="387">non septem vasto quatiens umbone iuvencos,</l>
<l n="388">sed, quam perpetuis dapibus pigroque sedili</l>
<l n="389">inter anus interque colos oneraverat, alvum.</l>
<l n="390">adsurgit tandem vocemque expromit anhelam: </l>
<l n="391">&ldquo;Quis novus hic torpor, socii? quonam usque sedemus</l>
<l n="392">femineis clausi thalamis patimurque periclum</l>
<l n="393">gliscere desidia? graviorum turba malorum</l>
<l n="394">texitur, ignavis trahimus dum tempora votis.</l>
<l n="395">me petit hie sudor, numquam mea dextera segnis</l>
<l n="396">ad ferrum. faveat tantum Tritonia coeptis, </l>
<pb id="v.1.p.214"/>
<l n="397">inceptum peragetur opus, iam cuncta furorem</l>
<l n="398">qui gravat, efficiam leviorem pondere lanae</l>
<l n="399">Tarbigilum tumidum, desertoresque Gruthungos</l>
<l n="400">ut miseras populabor oves et pace relata </l>
<l n="401">pristina restituam Phrygias ad stamina matres.&rdquo;</l>
<l n="402">His dictis iterum sedit; fit plausus et ingens</l>
<l n="403">concilii clamor, qualis resonantibus olim</l>
<l n="404">exoritur caveis, quotiens crinitus ephebus</l>
<l n="405">aut rigidam Nioben aut flentem Troada fingit. </l>
<l n="406">protinus excitis iter inremeabile signis</l>
<l n="407">adripit infaustoque iubet bubone moveri</l>
<l n="408">agmina Mygdonias mox impletura volucres.</l>
<l n="409">Pulcher et urbanae cupiens exercitus umbrae,</l>
<l n="410">adsiduus ludis, avidus splendere lavacris </l>
<l n="411">nec soles imbresve pati, multumque priori</l>
<l n="412">dispar, sub clipeo Thracum qui ferre pruinas,</l>
<l n="413">dum Stilicho regeret, nudoque hiemare sub axe</l>
<l n="414">sueverat et duris haurire bipennibus Hebrum.</l>
<l n="415">cum duce mutatae vires. Byzantia robur </l>
<l n="416">fregit luxuries Ancyranique triumphi.</l>
<l n="417">non peditem praecedit eques; non commoda castris</l>
<l n="418">eligitur regio; vicibus custodia nullis</l>
<l n="419">advigilat vallo; non explorantur eundae</l>
<l n="420">vitandaeque viae; nullo se cornua flectunt </l>
<l n="421">ordine: confusi passim per opaca vagantur</l>
<l n="422">lustra, per ignotas angusto tramite valles.</l>
<pb id="v.1.p.216"/>
<l n="423">sic vacui rectoris equi, sic orba magistro</l>
<l n="424">fertur in abruptum casu, non sidere, puppis;</l>
<l n="425">sic ruit in rupes amisso pisce sodali </l>
<l n="426">belua, sulcandas qui praevius edocet undas</l>
<l n="427">inmensumque pecus parvae moderamine caudae</l>
<l n="428">temperat et tanto coniungit foedera monstro;</l>
<l n="429">ilia natat rationis inops et caeca profundi;</l>
<l n="430">iam brevibus deprensa vadis ignara reverti </l>
<l n="431">palpitat et vanos scopulis inlidit hiatus.</l>
<l n="432">Tarbigilus simulare fugam flatusque Leonis</l>
<l n="433">spe nutrire leves improvisusque repente,</l>
<l n="434">dum gravibus marcent epulis hostique catenas</l>
<l n="435">inter vina crepant, largo sopita Lyaeo </l>
<l n="436">castra subit. pereunt alii, dum membra cubili</l>
<l n="437">tarda levant; alii leto iunxere soporem;</l>
<l n="438">ast alios vicina palus sine more ruentes</l>
<l n="439">excipit et cumulis inmanibus aggerat undas.</l>
<l n="440">ipse Leo damma cervoque fugacior ibat </l>
<l n="441">sudanti tremebundus equo: qui pondere postquam</l>
<l n="442">decidit, implicitus limo cunctantia pronus</l>
<l n="443">per vada reptabat. caeno subnixa tenaci</l>
<l n="444">mergitur et pingui suspirat corpore moles</l>
<l n="445">more suis, dapibus quae iam devota futuris </l>
<l n="446">turpe gemit, quotiens Hosius mucrone corusco</l>
<l n="447">armatur cingitque sinus secumque volutat,</l>
<l n="448">quas figat verubus partes, quae frusta calenti</l>
<pb id="v.1.p.218"/>
<l n="449">mandet aquae quantoque cutem distendat echino.</l>
<l n="450">flagrat opus; crebro pulsatus perstrepit ictu; 1 </l>
<l n="451">contexit varius penetrans Calchedona nidor.</l>
<l n="452">Ecce levis frondes a tergo concutit aura:</l>
<l n="453">credit tela Leo; valuit pro vulnere terror</l>
<l n="454">implevitque vicem iaculi, vitamque nocentem</l>
<l n="455">integer et sola formidine saucius efflat. </l>
<l n="456">quis tibi tractandos pro pectine, degener, enses,</l>
<l n="457">quis solio campum praeponere suasit avito?</l>
<l n="458">quam bene texentum laudabas carmina tutus</l>
<l n="459">et matutinis pellebas frigora mensis!</l>
<l n="460">hic miserande iaces; hic, dum tua vellera vitas, </l>
<l n="461">tandem fila tibi neverunt ultima Parcae.</l>
<l n="462">Iam vaga pallentem densis terroribus aulam</l>
<l n="463">fama quatit; stratas acies, deleta canebat</l>
<l n="464">agmina, Maeonios foedari caedibus agros,</l>
<l n="465">Pamphylos Pisidasque rapi. metuendus ab omni </l>
<l n="466">Tarbigilus regione tonat; modo tendere cursum</l>
<l n="467">in Galatas, modo Bithynis incumbere fertur.</l>
<l n="468">sunt qui per Cilicas rupto descendere Tauro,</l>
<l n="469">sunt qui correptis ratibus terraque marique</l>
<l n="470">adventare ferant; geminantur vera pavoris </l>
<l n="471">ingenio: longe spectari puppibus urbes</l>
<l n="472">accensas, lucere fretum ventoque citatas</l>
<l n="473">omnibus in pelago velis haerere favillas.</l>
<l n="474">Hos inter strepitus funestior advolat alter</l>
<pb id="v.1.p.220"/>
<l n="475">nuntius: armatam rursus Babylona minari </l>
<l n="476">rege novo; resides Parthos ignava perosos</l>
<l n="477">otia Romanae finem iam quaerere paci.</l>
<l n="478">rarus apud Medos regum cruor; unaque cuncto</l>
<l n="479">poena manet generi: quamvis crudelibus aeque</l>
<l n="480">paretur dominis. sed quid non audeat annus </l>
<l n="481">Eutropii? socium nobis fidumque Saporem</l>
<l n="482">perculit et Persas in regia vulnera movit</l>
<l n="483">rupturasque fidem, leto pars ne qua vacaret,</l>
<l n="484">Eumenidum taedas trans flumina Tigridis egit.</l>
<l n="485">Tum vero cecidere animi tantisque procellis </l>
<l n="486">deficiunt. saepti latrantibus undique bellis</l>
<l n="487">infensos tandem superos et consulis omen</l>
<l n="488">agnovere sui, nec iam revocabile damnum</l>
<l n="489">eventu stolido serum didicere magistro.</l>
<l n="490">namque ferunt geminos uno de semine fratres </l>
<l n="491">Iapetionidas generis primordia nostri</l>
<l n="492">dissimili finxisse manu: quoscumque Prometheus</l>
<l n="493">excoluit multumque innexuit aethera limo,</l>
<l n="494">hi longe ventura notant dubiisque parati</l>
<l n="495">casibus occurrunt fabro meliore politi. </l>
<l n="496">deteriore luto pravus quos edidit auctor,</l>
<l n="497">quem merito Grai perhibent Epimethea vates,</l>
<l n="498">et nihil aetherii sparsit per membra vigoris,</l>
<l n="499">hi pecudum ritu non impendentia vitant</l>
<l n="500">nec res ante vident; accepta clade queruntur </l>
<l n="501">et seri transacta gemunt. Iam sola renidet</l>
<pb id="v.1.p.222"/>
<l n="502">in Stilichone salus, et cuius semper acerbum</l>
<l n="503">ingratumque sibi factorum conscius horror</l>
<l n="504">credidit adventum, quem si procedere tantum</l>
<l n="505">Alpibus audissent, mortem poenasque tremebant,</l>
<l n="506">iam cuncti venisse volunt, scelerumque priorum </l>
<l n="507">paenitet; hoc tantis bellorum sidus in undis</l>
<l n="508">sperant, hoc pariter iusti sontesque precantur:</l>
<l n="509">ceu pueri, quibus alta pater trans aequora merces</l>
<l n="510">devehit, intenti ludo studiisque soluti </l>
<l n="511">latius amoto passim custode vagantur;</l>
<l n="512">si gravis auxilio vacuas invaserit aedes</l>
<l n="513">vicinus laribusque suis proturbet inultos,</l>
<l n="514">tum demum patrem implorant et nomen inani</l>
<l n="515">voce cient frustraque oculos ad litora tendunt. </l>
<l n="516">Omnes supplicio dignos letoque fatentur,</l>
<l n="517">qui se tradiderint famulis Stilichone relicto.</l>
<l n="518">mutati stupuere diu sensuque reducto</l>
<l n="519">paulatim proprii mirantur monstra furoris</l>
<l n="520">avertuntque oculos: proiectis fascibus horret </l>
<l n="521">lictor et infames labuntur sponte secures:</l>
<l n="522">quales Aonio Thebas de monte reversae</l>
<l n="523">Maenades infectis Pentheo sanguine thyrsis,</l>
<l n="524">cum patuit venatus atrox matrique rotatum</l>
<l n="525">conspexere caput, gressus caligine figunt </l>
<l n="526">et rabiem desisse dolent. quin protinus ipsa</l>
<l n="527">tendit ad Italiam supplex Aurora potentem</l>
<pb id="v.1.p.224"/>
<l n="528">non radiis redimita comam, non flammea vultu</l>
<l n="529">nec croceum vestita diem; stat livida luctu,</l>
<l n="530">qualis erat Phrygio tegeret cum Memnona busto.</l>
<l n="531">quam simul agnovit Stilicho nec causa latebat, </l>
<l n="532">restitit; ilia manum victricem amplexa moratur</l>
<l n="533">altaque vix lacrimans inter suspiria fatur:</l>
<l n="534">&ldquo;Tantane te nostri ceperunt taedia mundi?</l>
<l n="535">sic me ludibrium famulis risumque relinquis </l>
<l n="536">dux quondam rectorque meus? solamque tueris</l>
<l n="537">Hesperiam? domiti nec te post bella tyranni</l>
<l n="538">cernere iam licuit? sic te victoria nobis</l>
<l n="539">eripuit Gallisque dedit? Rufinus origo</l>
<l n="540">prima mali: geminas inter discordia partes </l>
<l n="541">hoc auctore fuit. sed iam maiora moventi</l>
<l n="542">occurrit iusta rediens exercitus ira,</l>
<l n="543">fortis adhuc ferrique memor. brevis inde reluxit</l>
<l n="544">falsaque libertas; rursum Stilichonis habenis</l>
<l n="545">sperabam me posse regi. pro caeca futuri </l>
<l n="546">gaudia! fraterno coniungi coeperat orbis</l>
<l n="547">imperio (quis enim tanto terrore recentis</l>
<l n="548">exempli paribus sese committeret ausis?),</l>
<l n="549">cum subito (monstrosa mihi turpisque relatu</l>
<l n="550">fabula) Rufini castratus prosilit heres, </l>
<l n="551">et similes iterum luctus Fortuna reduxit,</l>
<l n="552">ut solum domini sexum mutasse viderer.</l>
<l n="553">Hic primum thalami claustris delicta tegebat</l>
<l n="554">clam timideque iubens; erat invidiosa potestas,</l>
<l n="555">sed tamen eunuchi, necdum sibi publica iura </l>
<pb id="v.1.p.226"/>
<l n="556">sumere nec totas audebat vertere leges.</l>
<l n="557">at postquam pulsisque bonis et faece retenta</l>
<l n="558">peiores legit socios dignusque satelles</l>
<l n="559">hinc Hosius stetit, inde Leo, fiducia crevit</l>
<l n="560">regnandique palam flagravit aperta libido. </l>
<l n="561">patricius, consul maculat quos vendit honores,</l>
<l n="562">plus maculat quos ipse gerit. iam signa tubaeque</l>
<l n="563">mollescunt, ipsos ignavia fluxit in enses.</l>
<l n="564">exultant merito gentes facilisque volenti</l>
<l n="565">praeda sumus. iam Bistoniis Haemoque nivali </l>
<l n="566">vastior expulsis Oriens squalescit aratris.</l>
<l n="567">ei mihi, quas urbes et quanto tempore Martis</l>
<l n="568">ignaras uno rapuerunt proelia cursu!</l>
<l n="569">nuper ab extremo veniens equitatus Araxe</l>
<l n="570">terruit Antiochi muros, ipsumque decorae </l>
<l n="571">paene caput Syriae flammis hostilibus arsit.</l>
<l n="572">utque gravis spoliis nulloque obstante profunda</l>
<l n="573">laetus caede redit, sequitur mucrone secundo</l>
<l n="574">continuum vulnus; nec iam mihi Caucasus hostes</l>
<l n="575">nec mittit gelidus Phasis; nascuntur in ipso </l>
<l n="576">bella sinu. legio pridem Romana Gruthungi,</l>
<l n="577">iura quibus victis dedimus, quibus arva domusque</l>
<l n="578">praebuimus, Lydos Asiaeque uberrima vastant</l>
<l n="579">ignibus et si quid tempestas prima reliquit.</l>
<l n="580">nec vi nec numero freti; sed inertia nutrit </l>
<l n="581">proditioque ducum, quorum per crimina miles</l>
<pb id="v.1.p.228"/>
<l n="582">captivis dat terga suis, quos teste subegit</l>
<l n="583">Danuvio partemque timet qui reppulit omnes.</l>
<l n="584">Aula choris epulisque vacat nec perdita curat,</l>
<l n="585">dum superest aliquid. ne quid tamen orbe reciso</l>
<l n="586">venditor amittat, provincia quaeque superstes </l>
<l n="587">dividitur geminumque duplex passura tribunal</l>
<l n="588">cogitur alterius pretium sarcire peremptae.</l>
<l n="589">sic mihi restituunt populos; hac arte reperta</l>
<l n="590">rectorum numerum terris pereuntibus augent.</l>
<l n="591">In te iam spes una mihi. pro fronde Minervae</l>
<l n="592">has tibi protendo lacrimas: succurre ruenti,</l>
<l n="593">eripe me tandem, servilibus eripe regnis.</l>
<l n="594">neve adeo cunctos paucorum crimine damnes</l>
<l n="595">nec nova tot meritis offensa prioribus obstet. </l>
<l n="596">iamiam flecte animum. suprema pericula semper</l>
<l n="597">dant veniam culpae. quamvis iratus et exul</l>
<l n="598">pro patriae flammis non distulit arma Camillus.</l>
<l n="599">nec te subtrahimus Latio; defensor utrique</l>
<l n="600">sufficis. armorum liceat splendore tuorum </l>
<l n="601">in commune frui; clipeus nos protegat idem</l>
<l n="602">unaque pro gemino desudet cardine virtus.&rdquo;</l>
               </div2>
            </div1>
      </body>
   </text>
</TEI.2>

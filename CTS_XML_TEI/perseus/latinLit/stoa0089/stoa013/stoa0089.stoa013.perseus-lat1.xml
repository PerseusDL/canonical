<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
   <teiHeader>
      <fileDesc>
         <titleStmt>
            <title>Panegyricus dictus Manlio Theodoro consuli</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 1</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="poem"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
         </langUsage>
      </profileDesc>
   </teiHeader>
   <text id="stoa0089.stoa013.perseus-lat1">
      <body>
         <pb id="v.1.p.336" TEIform="pb"/>
            <div1 type="poem" n="praef" org="uniform" sample="complete" part="N">
               <head>Praefatio</head>
               
<l n="1">Audebisne, precor, tantae subiecta catervae,</l>
<l n="2">inter tot proceres, nostra Thalia, loqui?</l>
<l n="3">nec te fama vetat, vero quam Celsius auctam</l>
<l n="4">vel servasse labor vel minuisse pudor?</l>
<l n="5">an tibi continuis crevit fiducia castris </l>
<l n="6">totaque iam vatis pectora miles habet?</l>
<l n="7">culmina Romani maiestatemque senatus</l>
<l n="8">et, quibus exultat Gallia, cerne viros.</l>
<l n="9">omnibus audimur terris mundique per aures</l>
<l n="10">ibimus. ah nimius consulis urget amor! </l>
<l n="11">Iuppiter, ut perhibent, spatium cum discere vellet</l>
<l n="12">naturae regni nescius ipse sui,</l>
<l n="13">armigeros utrimque duos aequalibus alis</l>
<l n="14">misit ab Eois Occiduisque plagis.</l>
<l n="15">Parnasus geminos fertur iunxisse volatus; </l>
<l n="16">contulit alternas Pythius axis aves.</l>
<l n="17">Princeps non aquilis terras cognoscere curat;</l>
<l n="18">certius in vobis aestimat imperium.</l>
<l n="19">hoc ego concilio collectum metior orbem;</l>
<l n="20">hoc video coetu quidquid ubique micat. </l>
            </div1>
            <pb id="v.1.p.338"/>
            <div1 type="poem" n="1" id="poem.17" org="uniform" sample="complete" part="N">
               
<l n="1">Ipsa quidem Virtus pretium sibi, solaque late</l>
<l n="2">Fortunae secura nitet nec fascibus ullis</l>
<l n="3">erigitur plausuve petit clarescere vulgi.</l>
<l n="4">nil opis externae cupiens, nil indiga laudis,</l>
<l n="5">divitiis animosa suis inmotaque cunctis </l>
<l n="6">casibus ex alta mortalia despicit arce.</l>
<l n="7">attamen invitam blande vestigat et ultro</l>
<l n="8">ambit honor: docuit totiens a rure profectus</l>
<l n="9">lictor et in mediis consul quaesitus aratris.</l>
<l n="10">te quoque naturae sacris mundique vacantem, </l>
<l n="11">emeritum pridem desudatisque remotum</l>
<l n="12">iudiciis eadem rursum complexa potestas</l>
<l n="13">evehit et reducem notis imponit habenis.</l>
<l n="14">accedunt trabeae: nil iam, Theodore, relictum,</l>
<l n="15">quo virtus animo crescat vel splendor honori.1 </l>
<l n="16">culmen utrumque tenes: talem te protinus anni</l>
<l n="17">formavere rudes, et dignum vita curuli</l>
<l n="18">traxit iter primaeque senes cessere iuventae.</l>
<l n="19">iam tum canities animi, iam dulce loquendi</l>
<pb id="v.1.p.340"/>
<l n="20">pondus et attonitas sermo qui duceret aures, </l>
<l n="21">mox undare foro victrix opulentia linguae</l>
<l n="22">tutarique reos. ipsa haec amplissima sedes</l>
<l n="23">orantem stupuit, bis laudatura regentem.</l>
<l n="24">hinc te pars Libyae moderantem iura probavit,</l>
<l n="25">quae nunc tota probat; longi sed pignus amoris </l>
<l n="26">exiguae peperere morae populumque clientem</l>
<l n="27">publica mansuris testantur vocibus aera.</l>
<l n="28">inde tibi Macetum tellus et credita Pellae</l>
<l n="29">moenia, quae famulus quondam ditavit Hydaspes;</l>
<l n="30">tantaque commissae revocasti gaudia genti </l>
<l n="31">mitibus arbitriis, quantum bellante Philippo</l>
<l n="32">floruit aut nigri cecidit cum regia Pori.</l>
<l n="33">Sed non ulterius te praebuit urbibus aula:</l>
<l n="34">maluit esse suum; terris edicta daturus,</l>
<l n="35">supplicibus responsa venis. oracula regis </l>
<l n="36">eloquio crevere tuo, nec dignius umquam</l>
<l n="37">maiestas meminit sese Romana locutam.</l>
<l n="38">hinc sacrae mandantur opes orbisque tributa</l>
<l n="39">possessi, quidquid fluviis evolvitur auri,</l>
<l n="40">quidquid luce procul venas rimata sequaces </l>
<l n="41">abdita pallentis fodit sollertia Bessi.</l>
<l n="42">Ac velut expertus 1 lentandis navita tonsis</l>
<l n="43">praeficitur lateri custos; hinc ardua prorae</l>
<l n="44">temperat et fluctus tempestatesque futuras</l>
<l n="45">edocet; adsiduo cum Dorida vicerit usu, </l>
<l n="46">iam clavum totamque subit torquere carinam:</l>
<pb id="v.1.p.342"/>
<l n="47">sic cum clara diu mentis documenta dedisses,</l>
<l n="48">non te parte sui, sed in omni corpore sumpsit</l>
<l n="49">imperium cunctaque dedit tellure regendos</l>
<l n="50">rectores. Hispana tibi Germanaque Tethys </l>
<l n="51">paruit et nostro diducta Britannia mundo,</l>
<l n="52">diversoque tuas coluerunt gurgite voces</l>
<l n="53">lentus Arar Rhodanusque ferox et dives Hiberus.</l>
<l n="54">o quotiens doluit Rhenus, qua barbarus ibat,</l>
<l n="55">quod te non geminis frueretur iudice ripis! </l>
<l n="56">unius fit cura viri, quodcumque rubescit</l>
<l n="57">occasu, quodcumque dies devexior ambit.</l>
<l n="58">Tam celer adsiduos explevit cursus honores;</l>
<l n="59">una potestatum spatiis interfuit aetas</l>
<l n="60">totque gradus fati iuvenilibus intulit annis. </l>
<l n="61">Postquam parta quies et summum nacta cacumen</l>
<l n="62">iam secura petit privatum gloria portum,</l>
<l n="63">ingenii redeunt fructus aliique labores,</l>
<l n="64">et vitae pars nulla perit: quodcumque recedit</l>
<l n="65">litibus, incumbit studiis, animusque vicissim </l>
<l n="66">aut curam imponit populis aut otia Musis.</l>
<l n="67">omnia Cecropiae relegis secreta senectae</l>
<l n="68">discutiens, quid quisque novum mandaverit aevo</l>
<l n="69">quantaque diversae producant agmina sectae.</l>
<l n="70">Namque aliis princeps rerum disponitur aer; </l>
<l n="71">hic confidit aquis; hic procreat omnia flammis.</l>
<pb id="v.1.p.344"/>
<l n="72">alter in Aetnaeas casurus sponte favillas</l>
<l n="73">dispergit revocatque deum rursusque receptis</l>
<l n="74">nectit amicitiis quidquid discordia solvit.</l>
<l n="75">corporis hic damnat sensus verumque videri </l>
<l n="76">pernegat. hic semper lapsurae pondera terrae</l>
<l n="77">conatur rapido caeli fulcire rotatu</l>
<l n="78">accenditque diem praerupti turbine saxi.</l>
<l n="79">ille ferox unoque tegi non passus Olympo</l>
<l n="80">inmensum per inane volat finemque perosus </l>
<l n="81">parturit innumeros angusto pectore mundos.</l>
<l n="82">hi vaga collidunt caecis primordia plagis.</l>
<l n="83">numina constituunt alii casusque relegant.</l>
<l n="84">Graiorum obscuras Romanis floribus artes</l>
<l n="85">inradias, vicibus gratis formare loquentes </l>
<l n="86">suetus et alterno verum contexere nodo.</l>
<l n="87">quidquid Socratico manavit ab ordine, quidquid</l>
<l n="88">docta Cleantheae sonuerunt atria turbae,</l>
<l n="89">inventum quodcumque tuo, Chrysippe, recessu,</l>
<l n="90">quidquid Democritus risit dixitque tacendo </l>
<l n="91">Pythagoras, uno se pectore cuncta vetustas</l>
<l n="92">condidit et maior collectis viribus exit,</l>
<l n="93">ornantur veteres et nobiliore magistro</l>
<l n="94">in Latium spretis Academia migrat Athenis,</l>
<l n="95">ut tandem propius discat, quo fine beatum </l>
<l n="96">dirigitur, quae norma boni, qui limes honesti;</l>
<l n="97">quaenam membra sui virtus divisa domandis</l>
<l n="98">obiectet vitiis; quae pars iniusta recidat,</l>
<l n="99">quae vincat ratione metus, quae frenet amores;</l>
<l n="100">aut quotiens elementa doces semperque fluentis </l>
<pb id="v.1.p.346"/>
<l n="101">materiae causas: quae vis animaverit astra</l>
<l n="102">impuleritque choros; quo vivat machina motu;</l>
<l n="103">sidera cur septem retro nitantur in ortus</l>
<l n="104">obluctata polo; variisne meatibus idem</l>
<l n="105">arbiter an geminae convertant aethera mentes;</l>
<l n="106">sitne color proprius rerum, lucisne repulsu </l>
<l n="107">eludant aciem; tumidos quae luna recursus</l>
<l n="108">nutriat Oceani; quo fracta tonitrua vento,</l>
<l n="109">quis trahat imbriferas nubes, quo saxa creentur</l>
<l n="110">grandinis; unde rigor nivibus; quae flamma per auras </l>
<l n="111">excutiat rutilos tractus aut fulmina velox</l>
<l n="112">torqueat aut tristem figat crinita cometem.</l>
<l n="113">Iam tibi compositam fundaverat ancora puppim,</l>
<l n="114">telluris iam certus eras; fecunda placebant</l>
<l n="115">otia; nascentes ibant in saecula libri: </l>
<l n="116">cum subito liquida cessantem vidit ab aethra</l>
<l n="117">Iustitia et tanto viduatas iudice leges,</l>
<l n="118">continuo frontem limbo velata pudicam</l>
<l n="119">deserit Autumni portas, qua vergit in Austrum</l>
<l n="120">Signifer et noctis reparant dispendia Chelae. </l>
<l n="121">pax avibus, quacumque volat, rabiemque frementes</l>
<l n="122">deposuere ferae; laetatur terra reverso</l>
<l n="123">numine, quod prisci post tempora perdidit auri.</l>
<l n="124">ilia per occultum Ligurum se moenibus infert</l>
<l n="125">et castos levibus plantis ingressa penates </l>
<l n="126">invenit aetherios signantem pulvere cursus,</l>
<l n="127">quos pia sollicito deprendit pollice Memphis:</l>
<pb id="v.1.p.348"/>
<l n="128">quae moveant momenta polum, quam certus in astris</l>
<l n="129">error, quis tenebras solis causisque meantem</l>
<l n="130">defectum indicat numerus, quae linea Phoeben </l>
<l n="131">damnet et excluso pallentem fratre relinquat.</l>
<l n="132">ut procul adspexit fulgentia Virginis ora</l>
<l n="133">cognovitque deam, vultus veneratus amicos</l>
<l n="134">occurrit scriptaeque notas confundit harenae.</l>
<l n="135">Tum sic diva prior: &ldquo;Manli, sincera bonorum </l>
<l n="136">congeries, in quo veteris vestigia recti</l>
<l n="137">et ductos video mores meliore metallo:</l>
<l n="138">iam satis indultum studiis, Musaeque tot annos</l>
<l n="139">eripuere mihi. pridem te iura reposcunt:</l>
<l n="140">adgredere et nostro rursum te redde labori </l>
<l n="141">nec tibi sufficiat transmissae gloria vitae.</l>
<l n="142">humanum curare genus quis terminus umquam</l>
<l n="143">praescripsit? nullas recipit prudentia metas.</l>
<l n="144">adde quod haec multis potuit contingere sedes,</l>
<l n="145">sed meriti tantum redeunt actusque priores </l>
<l n="146">commendat repetitus honos, virtusque reducit</l>
<l n="147">quos fortuna legit.1 melius magnoque petendum</l>
<l n="148">credis in abstrusa rerum ratione morari?</l>
<l n="149">scilicet ilia tui patriam praecepta Platonis</l>
<l n="150">erexere magis, quam qui responsa secutus </l>
<l n="151">obruit Eoas classes urbemque carinis</l>
<l n="152">vexit et arsuras Medo subduxit Athenas?</l>
<l n="153">Spartanis potuit robur praestare Lycurgus</l>
<l n="154">matribus et sexum leges vicere severae</l>
<pb id="v.1.p.350"/>
<l n="155">civibus et vetitis ignavo credere muro </l>
<l n="156">tutius obiecit nudam Lacedaemona bellis:</l>
<l n="157">at non Pythagorae monitus annique silentes</l>
<l n="158">famosum Oebalii luxum pressere Tarenti.</l>
<l n="159">Quis vero insignem tanto sub principe curam</l>
<l n="160">respuat? aut quando meritis maiora patebunt </l>
<l n="161">praemia? quis demens adeo qui iungere sensus</l>
<l n="162">cum Stilichone neget? similem quae protulit aetas</l>
<l n="163">consilio vel Marte virum? nunc Brutus amaret</l>
<l n="164">vivere sub regno, tali succumberet aulae</l>
<l n="165">Fabricius, cuperent ipsi servire Catones. </l>
<l n="166">nonne vides, ut nostra soror Clementia tristes</l>
<l n="167">obtundat gladios fratresque amplexa serenos</l>
<l n="168">adsurgat Pietas, fractis ut lugeat armis</l>
<l n="169">Perfidia et laceris morientes crinibus hydri</l>
<l n="170">lambant invalido Furiarum vincla veneno? </l>
<l n="171">exultat cum Pace Fides, iam sidera cunctae</l>
<l n="172">liquimus et placidas inter discurrimus urbes.</l>
<l n="173">nobiscum, Theodore, redi.&rdquo;Subit ille loquentem</l>
<l n="174">talibus: &ldquo;agrestem dudum me, diva, reverti</l>
<l n="175">cogis et infectum longi rubigine ruris </l>
<l n="176">ad tua signa vocas. nam quae mihi cura tot annis</l>
<l n="177">altera quam duras sulcis mollire novales,</l>
<l n="178">nosse soli vires, nemori quae commoda rupes,</l>
<l n="179">quis felix oleae tractus, quae glaeba faveret</l>
<l n="180">frugibus et quales tegeret vindemia colles? </l>
<l n="181">terribiles rursum lituos veteranus adibo</l>
<l n="182">et desueta vetus temptabo caerula vector?</l>
<pb id="v.1.p.352"/>
<l n="183">collectamque diu et certis utcumque locatam</l>
<l n="184">sedibus in dubium patiar deponere famam?</l>
<l n="185">nec me, quid valeat natura fortior usus, </l>
<l n="186">praeterit aut quantum neglectae defluat arti.</l>
<l n="187">desidis aurigae non audit verbera currus,</l>
<l n="188">nec manus agnoscit quem non exercuit arcum.</l>
<l n="189">esse sed iniustum fateor quodcumque negatur</l>
<l n="190">iustitiae. tu prima hominem silvestribus antris </l>
<l n="191">elicis et foedo deterges saecula victu.</l>
<l n="192">te propter colimus leges animosque ferarum</l>
<l n="193">exuimus. nitidis quisquis te sensibus hausit,</l>
<l n="194">inruet intrepidus flammis, hiberna secabit</l>
<l n="195">aequora, confertos hostes superabit inermis. </l>
<l n="196">ille vel Aethiopum pluviis solabitur aestus;</l>
<l n="197">illum trans Scythiam vernus comitabitur aer.&rdquo;</l>
<l n="198">Sic fatus tradente dea suscepit habenas</l>
<l n="199">quattuor ingenti iuris temone refusas.</l>
<l n="200">prima Padum Thybrimque ligat crebrisque micantem</l>
<l n="201">urbibus Italiam; Numidas 1 Poenosque secunda </l>
<l n="202">temperat; Illyrico se tertia porrigit orbi;</l>
<l n="203">ultima Sardiniam, Cyrnum trifidamque retentat</l>
<l n="204">Sicaniam et quidquid Tyrrhena tunditur unda</l>
<l n="205">vel gemit Ionia, nec te tot lumina rerum </l>
<l n="206">aut tantum turbavit onus; sed ut altus Olympi</l>
<l n="207">vertex, qui spatio ventos hiemesque relinquit,</l>
<l n="208">perpetuum nulla temeratus nube serenum</l>
<l n="209">celsior exurgit pluviis auditque ruentes</l>
<pb id="v.1.p.354"/>
<l n="210">sub pedibus nimbos et rauca tonitrua calcat: </l>
<l n="211">sic patiens animus per tanta negotia liber</l>
<l n="212">emergit similisque sui, iustique tenorem</l>
<l n="213">flectere non odium cogit, non gratia suadet.</l>
<l n="214">nam spretas quis opes intactaque pectora lucro</l>
<l n="215">commemoret? fuerint aliis haec forte decora: </l>
<l n="216">nulla potest laus esse tibi, quae crimina purget.</l>
<l n="217">servat inoffensam divina modestia vocem:</l>
<l n="218">temperiem servant oculi; nec lumina fervor</l>
<l n="219">asperat aut rabidas suffundit sanguine venas,</l>
<l n="220">nullaque mutati tempestas proditur oris. </l>
<l n="221">quin etiam sontes expulsa corrigis ira</l>
<l n="222">et placidus delicta domas; nec dentibus umquam</l>
<l n="223">instrepis horrendum, fremitu nec verbera poscis.</l>
<l n="224">Qui fruitur poena, ferus est, legumque videtur</l>
<l n="225">vindictam praestare sibi; cum viscera felle </l>
<l n="226">canduerint, ardet stimulis ferturque nocendi</l>
<l n="227">prodigus, ignarus causae: dis proximus ille,</l>
<l n="228">quem ratio, non ira movet, qui facta rependens</l>
<l n="229">consilio punire potest, mucrone cruento</l>
<l n="230">se iactent alii, studeant feritate timeri </l>
<l n="231">addictoque hominum cumulent aeraria censu.</l>
<l n="232">lene fluit Nilus, sed cunctis amnibus extat</l>
<l n="233">utilior nullo confessus murmure vires;</l>
<l n="234">acrior ac rapidus tacitas praetermeat ingens</l>
<l n="235">Danuvius ripas; eadem dementia sani </l>
<l n="236">gurgitis inmensum deducit in ostia Gangen.</l>
<l n="237">torrentes inmane fremant lassisque minentur</l>
<pb id="v.1.p.356"/>
<l n="238">pontibus et volvant spumoso vertice silvas:</l>
<l n="239">pax maiora decet; peragit tranquilla potestas,</l>
<l n="240">quod violenta nequit, mandataque fortius urget </l>
<l n="241">imperiosa quies. Idem praedurus iniquas</l>
<l n="242">accepisse preces, rursus, quae digna petitu,</l>
<l n="243">largior et facilis; nec quae comitatur honores,</l>
<l n="244">ausa tuam leviter temptare superbia mentem.</l>
<l n="245">frons privata manet nec se meruisse fatetur, </l>
<l n="246">quae crevisse putat; rigidi sed plena pudoris</l>
<l n="247">elucet gravitas fastu iucunda remote,</l>
<l n="248">quae non seditio, quae non insania vulgi</l>
<l n="249">te viso lenita cadat? quae dissona ritu</l>
<l n="250">barbaries, medii quam non reverentia frangat? </l>
<l n="251">vel quis non sitiens sermonis mella politi</l>
<l n="252">deserat Orpheos blanda testudine cantus?</l>
<l n="253">qualem te legimus teneri primordia mundi</l>
<l n="254">scribentem aut partes animae, per singula talem</l>
<l n="255">cernimus et similes agnoscit pagina mores. </l>
<l n="256">Nec dilata tuis Augusto iudice merces</l>
<l n="257">officiis, illumque habitum, quo iungitur aulae</l>
<l n="258">curia, qui socio proceres cum principe nectit,</l>
<l n="259">quem quater ipse gerit, perfecto detulit anno</l>
<l n="260">deposuitque suas te succedente curules. </l>
<l n="261">crescant virtutes fecundaque floreat aetas.</l>
<l n="262">ingeniis patuit campus certusque merenti</l>
<l n="263">stat favor: ornatur propriis industria donis.</l>
<l n="264">surgite sopitae, quas obruit ambitus, artes.</l>
<l n="265">nil licet invidiae, Stilicho dum prospicit orbi </l>
<pb id="v.1.p.358"/>
<l n="266">sidereusque gener. non hic violata curulis,</l>
<l n="267">turpia non Latios incestant nomina fastos;</l>
<l n="268">fortibus haec concessa viris solisque gerenda</l>
<l n="269">patribus et Romae numquam latura pudorem.</l>
<l n="270">Nuntia votorum celeri iam Fama volatu </l>
<l n="271">moverat Aonios audito consule lucos.</l>
<l n="272">concinuit felix Helicon fluxitque Aganippe</l>
<l n="273">largior et docti riserunt floribus amnes.</l>
<l n="274">Uranie redimita comas, qua saepe magistra</l>
<l n="275">Manlius igniferos radio descripserat axes, </l>
<l n="276">sic alias hortata deas: &ldquo;patimurne, sorores,</l>
<l n="277">optato procul esse die nec limina nostri</l>
<l n="278">consulis et semper dilectas visimus aedes?</l>
<l n="279">notior est Helieone 1 domus. gestare curules</l>
<l n="280">et fasces subiisse libet. miracula plebi </l>
<l n="281">colligite et claris nomen celebrate theatris.</l>
<l n="282">Tu Iovis aequorei summersam fluctibus aulam</l>
<l n="283">oratum volucres, Erato, iam perge quadrigas,</l>
<l n="284">a quibus haud umquam palmam rapturus Arion.</l>
<l n="285">inlustret circum sonipes, quicumque superbo </l>
<l n="286">perstrepit hinnitu Baetin, qui splendida potat</l>
<l n="287">stagna Tagi madidoque iubas adspergitur auro.</l>
<l n="288">Calliope, liquidas Alciden posce palaestras:</l>
<l n="289">cuncta Palaemoniis manus explorata coronis</l>
<l n="290">adsit et Eleo pubes laudata Tonanti.</l>
<l n="291">Tu iuga Taygeti frondosaque Maenala, Clio,</l>
<l n="292">i Triviae supplex; non aspernata rogantem</l>
<l n="293">amphitheatrali faveat Latonia pompae.</l>
<pb id="v.1.p.360"/>
<l n="294">audaces legat ipsa viros, qui colla ferarum</l>
<l n="295">arte ligent certoque premant venabula nisu. </l>
<l n="296">ipsa truces fetus captivaque ducat ab antris</l>
<l n="297">prodigia et caedis sitientem differat arcum.</l>
<l n="298">conveniant ursi, magna quos mole ruentes</l>
<l n="299">torva Lycaoniis Helice miretur ab astris,</l>
<l n="300">perfossique rudant populo pallente leones, </l>
<l n="301">quales Mygdonio curru frenare Cybebe</l>
<l n="302">optet et Herculei mallent fregisse lacerti.</l>
<l n="303">obvia fulminei properent ad vulnera pardi</l>
<l n="304">semine permixto geniti, cum forte leaenae</l>
<l n="305">nobiliorem uterum viridis corrupit adulter; </l>
<l n="306">hi maculis patres referunt et robore matres.</l>
<l n="307">quidquid monstriferis nutrit Gaetulia campis,</l>
<l n="308">Alpina quidquid tegitur nive, Gallica siquid</l>
<l n="309">silva tenet, iaceat; largo ditescat harena</l>
<l n="310">sanguine; consumant totos spectacula montes.</l>
<l n="311">Nec molles egeant nostra dulcedine ludi:</l>
<l n="312">qui laetis risum salibus movisse facetus,</l>
<l n="313">qui nutu manibusque loquax, cui tibia flatu,</l>
<l n="314">cui plectro pulsanda chelys, qui pulpita socco</l>
<l n="315">personat aut alte graditur maiore cothurno, </l>
<l n="316">et qui magna levi detrudens murmura tactu</l>
<l n="317">innumeras voces segetis moderatus aenae</l>
<l n="318">intonet erranti digito penitusque trabali</l>
<l n="319">vecte laborantes in carmina concitet undas,</l>
<l n="320">vel qui more avium sese iaculentur in auras </l>
<pb id="v.1.p.362"/>
<l n="321">corporaque aedificent celeri crescentia nexu,</l>
<l n="322">quorum compositam puer amentatus in arcem</l>
<l n="323">emicet et vinctu plantae vel cruribus haerens</l>
<l n="324">pendula librato figat vestigia saltu.</l>
<l n="325">mobile ponderibus descendat pegma reductis </l>
<l n="326">inque chori speciem spargentes ardua flammas</l>
<l n="327">scaena rotet varios et fingat Mulciber orbis</l>
<l n="328">per tabulas impune vagus pictaeque citato</l>
<l n="329">ludant igne trabes et non permissa morari</l>
<l n="330">fida per innocuas errent incendia turres. </l>
<l n="331">lascivi subito confligant aequore lembi</l>
<l n="332">stagnaque remigibus spument inmissa canoris.</l>
<l n="333">Consul per populos idemque gravissimus auctor</l>
<l n="334">eloquii, duplici vita subnixus in aevum</l>
<l n="335">procedat pariter libris fastisque legendus. </l>
<l n="336">accipiat patris exemplum tribuatque nepoti</l>
<l n="337">filius et coeptis ne desit fascibus heres.</l>
<l n="338">decurrat trabeata domus tradatque secures</l>
<l n="339">mutua posteritas servatoque ordine fati</l>
<l n="340">Manlia continuo numeretur consule proles.&rdquo;</l>
            </div1>
      </body>
   </text>
</TEI.2>

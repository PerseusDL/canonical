<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
   <teiHeader>
      <fileDesc>
         <titleStmt>
                              <title>In Rufinum</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 1</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="book" delim="."/>                             
            <state unit="poem"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
            <language id="greek">Greek</language>
         </langUsage>
      </profileDesc>
   </teiHeader>
   <text id="stoa0089.stoa009.perseus-lat1">
      <body>
         <pb id="v.1.p.24" TEIform="pb"/>    
            <div1 type="book" n="1" org="uniform" sample="complete" part="N">
               <div2 type="poem" n="praef" org="uniform" sample="complete" part="N">
                  
<l n="1">Phoebeo domitus Python cum decidit arcu</l>
<l n="2">membraque Cirrhaeo fudit anhela iugo,</l>
<l n="3">qui spiris tegeret montes, hauriret hiatu</l>
<l n="4">flumina, sanguineis tangeret astra iubis:</l>
<l n="5">iam liber Parnasus erat nexuque soluto </l>
<l n="6">coeperat erecta surgere fronde nemus</l>
<l n="7">concussaeque diu spatiosis tractibus orni</l>
<l n="8">securas ventis explicuere comas</l>
<l n="9">et qui vipereo spumavit saepe veneno</l>
<l n="10">Cephisos nitidis purior ibat aquis. </l>
<l n="11">omnis " io Paean " regie sonat; omnia Phoebum</l>
<l n="12">rura canunt; tripodas plenior aura rotat,</l>
<l n="13">auditoque procul Musarum carmine dulci</l>
<l n="14">ad Themidis coeunt antra severa dei.</l>
<l n="15">Nunc alio domini telis Pythone perempto </l>
<l n="16">convenit ad nostram sacra caterva lyram,</l>
<l n="17">qui stabilem servans Augustis fratribus orbem</l>
<l n="18">iustitia pacem, viribus arma regit.</l>
               </div2>
               <pb id="v.1.p.26"/>
               <div2 type="poem" id="poem.3" org="uniform" sample="complete" part="N">
                  
<l n="1">Saepe mihi dubiam traxit sententia mentem,</l>
<l n="2">curarent superi terras an nullus inesset</l>
<l n="3">rector et incerto fluerent mortalia casu.</l>
<l n="4">nam cum dispositi quaesissem foedera mundi</l>
<l n="5">praescriptosque mari fines annisque meatus </l>
<l n="6">et lucis noctisque vices: tunc omnia rebar</l>
<l n="7">consilio firmata dei, qui lege moveri</l>
<l n="8">sidera, qui fruges diverso tempore nasci,</l>
<l n="9">qui variam Phoeben alieno iusserit igni</l>
<l n="10">compleri Solemque suo, porrexerit undis </l>
<l n="11">litora, tellurem medio libraverit axe.</l>
<l n="12">sed cum res hominum tanta caligine volvi</l>
<l n="13">adspicerem laetosque diu florere nocentes</l>
<l n="14">vexarique pios, rursus labefacta cadebat</l>
<l n="15">relligio causaeque viam non sponte sequebar </l>
<l n="16">alterius, vacuo quae currere semina motu</l>
<l n="17">adfirmat magnumque novas per inane figuras</l>
<l n="18">fortuna non arte regi, quae numina sensu</l>
<l n="19">ambiguo vel nulla putat vel nescia nostri.</l>
<pb id="v.1.p.28"/>
<l n="20">abstulit hunc tandem Rufini poena tumultum </l>
<l n="21">absolvitque deos. iam non ad culmina rerum</l>
<l n="22">iniustos crevisse queror; tolluntur in altum,</l>
<l n="23">ut lapsu graviore ruant. vos pandite vati,</l>
<l n="24">Pierides, quo tanta lues eruperit ortu.</l>
<l n="25">Invidiae quondam stimulis incanduit atrox </l>
<l n="26">Allecto, placidas late cum cerneret urbes.</l>
<l n="27">protinus infernas ad limina taetra sorores</l>
<l n="28">concilium deforme vocat. glomerantur in unum</l>
<l n="29">innumerae pestes Erebi, quascumque sinistro</l>
<l n="30">Nox genuit fetu: nutrix Discordia belli, </l>
<l n="31">imperiosa Fames, leto vicina Senectus</l>
<l n="32">impatiensque sui Morbus Livorque secundis</l>
<l n="33">anxius et scisso maerens velamine Luctus</l>
<l n="34">et Timor et caeco praeceps Audacia vultu</l>
<l n="35">et Luxus populator opum, quem semper adhaerens </l>
<l n="36">infelix humili gressu comitatur Egestas,</l>
<l n="37">foedaque Avaritiae complexae pectora matris</l>
<l n="38">insomnes longo veniunt examine Curae.</l>
<l n="39">complentur vario ferrata sedilia coetu</l>
<l n="40">torvaque collectis stipatur curia monstris. </l>
<l n="41">Allecto stetit in mediis vulgusque tacere</l>
<l n="42">iussit et obstantes in tergum reppulit angues</l>
<l n="43">perque umeros errare dedit. tum corde sub imo</l>
<l n="44">inclusam rabidis patefecit vocibus iram:</l>
<l n="45">&ldquo;Sicine tranquillo produci saecula cursu, </l>
<l n="46">sic fortunatas patiemur vivere gentes?</l>
<l n="47">quae nova corrupit nostros dementia mores?</l>
<l n="48">quo rabies innata perit? quid inania prosunt</l>
<l n="49">verbera? quid facibus nequiquam cingimur atris?</l>
<pb id="v.1.p.30"/>
<l n="50">heu nimis ignavae, quas Iuppiter arcet Olympo, </l>
<l n="51">Theodosius terris. en aurea nascitur aetas,</l>
<l n="52">en proles antiqua redit. Concordia, Virtus</l>
<l n="53">cumque Fide Pietas alta cervice vagantur</l>
<l n="54">insignemque canunt nostra de plebe triumphum.</l>
<l n="55">pro dolor! ipsa mihi liquidas delapsa per auras </l>
<l n="56">Iustitia insultat vitiisque a stirpe recisis</l>
<l n="57">elicit oppressas tenebroso carcere leges.</l>
<l n="58">at nos indecores longo torpebimus aevo</l>
<l n="59">omnibus eiectae regnis! agnoscite tandem</l>
<l n="60">quid Furias deceat; consuetas sumite vires </l>
<l n="61">conventuque nefas tanto decernite dignum.</l>
<l n="62">iam cupio Stygiis invadere nubibus astra,</l>
<l n="63">iam flatu violare diem, laxare profundo</l>
<l n="64">frena mari, fluvios ruptis inmittere ripis</l>
<l n="65">et rerum vexare fidem.&rdquo; Sic fata cruentum </l>
<l n="66">mugiit et totos serpentum erexit hiatus</l>
<l n="67">noxiaque effudit concusso crine venena.</l>
<l n="68">anceps motus erat vulgi. pars maxima bellum</l>
<l n="69">indicit superis, pars Ditis iura veretur,</l>
<l n="70">dissensuque alitur rumor: ceu murmurat alti </l>
<l n="71">impacata quies pelagi, cum flamine fracto</l>
<l n="72">durat adhuc saevitque tumor dubiumque per aestum</l>
<l n="73">lassa recedentis fluitant vestigia venti.</l>
<l n="74">Improba mox surgit tristi de sede Megaera,</l>
<l n="75">quam penes insani fremitus animique profanus </l>
<l n="76">error et undantes spumis furialibus irae:</l>
<l n="77">non nisi quaesitum cognata caede cruorem</l>
<l n="78">inlicitumve bibit, patrius quem fuderit ensis,</l>
<pb id="v.1.p.32"/>
<l n="79">quem dederint fratres; haec terruit Herculis ora</l>
<l n="80">et defensores terrarum polluit arcus, </l>
<l n="81">haec Athamanteae direxit spicula dextrae,</l>
<l n="82">haec Agamemnonios inter bacchata penates</l>
<l n="83">alternis lusit iugulis; hac auspice taedae</l>
<l n="84">Oedipoden matri, natae iunxere Thyesten.</l>
<l n="85">quae tunc horrisonis effatur tali a dictis: </l>
<l n="86">&ldquo;Signa quidem, sociae, divos attollere contra</l>
<l n="87">nec fas est nec posse reor; sed laedere mundum</l>
<l n="88">si libet et populis commune intendere letum.</l>
<l n="89">est mihi prodigium cunctis inmanius hydris,</l>
<l n="90">tigride mobilius feta, violentius Austris </l>
<l n="91">acribus, Euripi fulvis incertius undis</l>
<l n="92">Rufinus, quem prima meo de matre cadentem</l>
<l n="93">suscepi gremio. parvus reptavit in isto</l>
<l n="94">saepe sinu teneroque per ardua colla volutus</l>
<l n="95">ubera quaesivit fletu linguisque trisulcis </l>
<l n="96">mollia lambentes finxerunt membra cerastae;</l>
<l n="97">meque etiam tradente dolos artesque nocendi</l>
<l n="98">edidicit: simulare fidem sensusque minaces</l>
<l n="99">protegere et blando fraudem praetexere risu,</l>
<l n="100">plenus saevitiae lucrique cupidine fervens. </l>
<l n="101">non Tartesiacis illum satiaret harenis</l>
<l n="102">tempestas pretiosa Tagi, non stagna rubentis</l>
<l n="103">aurea Pactoli; totumque exhauserit Hermum,</l>
<l n="104">ardebit maiore siti. quam fallere mentes</l>
<l n="105">doctus et unanimos odiis turbare sodales! </l>
<l n="106">talem progenies hominum si prisca tulisset,</l>
<l n="107">Perithoum fugeret Theseus, offensus Orestem</l>
<l n="108">desereret Pylades, odisset Castora Pollux,</l>
<l n="109">ipsa quidem fateor vinci rapidoque magistram</l>
<pb id="v.1.p.34"/>
<l n="110">praevenit ingenio; nec plus sermone morabor: </l>
<l n="111">solus habet scelerum quidquid possedimus omnes.</l>
<l n="112">hunc ego, si vestrae res est accommoda turbae,</l>
<l n="113">regalem ad summi producam principis aulam.</l>
<l n="114">sit licet ipse Numa gravior, sit denique Minos,</l>
<l n="115">cedet et insidiis nostri flectetur alumni.&rdquo;</l>
<l n="116">Orantem sequitur clamor cunctaeque profanas</l>
<l n="117">porrexere manus inventaque tristia laudant.</l>
<l n="118">ilia ubi caeruleo vestes conexuit angue</l>
<l n="119">nodavitque adamante comas, Phlegethonta sonorum</l>
<l n="120">poscit et ambusto flagrantis ab aggere ripae </l>
<l n="121">ingentem piceo succendit gurgite pinum</l>
<l n="122">pigraque veloces per Tartara concutit alas.</l>
<l n="123">Est locus extremum pandit qua Gallia litus</l>
<l n="124">Oceani praetentus aquis, ubi fertur Ulixes</l>
<l n="125">sanguine libato populum movisse silentem. </l>
<l n="126">illic umbrarum tenui stridore volantum</l>
<l n="127">flebilis auditur questus; simulacra coloni</l>
<l n="128">pallida defunctasque vident migrare figuras.</l>
<l n="129">hinc dea prosiluit Phoebique egressa serenos</l>
<l n="130">infecit radios ululatuque aethera rupit </l>
<l n="131">terrifico: sentit ferale Britannia murmur</l>
<l n="132">et Senonum quatit arva fragor revolutaque Tethys</l>
<l n="133">substitit et Rhenus proiecta torpuit urna.</l>
<l n="134">tunc in canitiem mutatis sponte colubris</l>
<l n="135">longaevum mentita senem rugisque seueras </l>
<l n="136">persulcata genas et ficto languida passu</l>
<l n="137">invadit muros Elusae, notissima dudum</l>
<pb id="v.1.p.36"/>
<l n="138">tecta petens, oculisque diu liventibus haesit</l>
<l n="139">peiorem mirata virum, tum talia fatur:</l>
<l n="140">&ldquo;Otia te, Rufine, iuvant frustraque iuventae </l>
<l n="141">consumis florem patriis inglorius arvis?</l>
<l n="142">heu nescis quid fata tibi, quid sidera debent,</l>
<l n="143">quid Fortuna parat: toto dominabere mundo,</l>
<l n="144">si parere velis! artus ne sperne seniles!</l>
<l n="145">namque mihi magicae vires aevique futuri </l>
<l n="146">praescius ardor inest; novi quo Thessala cantu</l>
<l n="147">eripiat lunare iubar, quid signa sagacis</l>
<l n="148">Aegypti valeant, qua gens Chaldaea vocatis</l>
<l n="149">imperet arte deis, nec me latuere fluentes</l>
<l n="150">arboribus suci funestarumque potestas </l>
<l n="151">herbarum, quidquid letali gramine pollens</l>
<l n="152">Caucasus et Scythicae vernant in crimina1 rupes,</l>
<l n="153">quas legit Medea ferox et callida Circe,</l>
<l n="154">saepius horrendos manes sacrisque litavi</l>
<l n="155">nocturnis Hecaten et condita funera traxi </l>
<l n="156">carminibus victura meis, multosque canendo,</l>
<l n="157">quamvis Parcarum restarent fila, peremi.</l>
<l n="158">ire vagas quercus et fulmen stare coegi</l>
<l n="159">versaque non prono curvavi flumina lapsu</l>
<l n="160">in fontes reditura suos. ne vana locutum </l>
<l n="161">me fortasse putes, mutatos cerne penates.&rdquo;</l>
<l n="162">dixerat, et niveae (mirum!) coepere columnae</l>
<l n="163">ditari subitoque trabes lucere metallo.</l>
<l n="164">Inlecebris capitur nimiumque elatus avaro</l>
<l n="165">pascitur aspectu. sic rex ad prima tumebat </l>
<pb id="v.1.p.38"/>
<l n="166">Maeonius, pulchro cum verteret omnia tactu;</l>
<l n="167">sed postquam riguisse dapes fulvamque revinctos</l>
<l n="168">in glaciem vidit latices, tum munus acerbum</l>
<l n="169">sensit et inviso votum damnavit in auro.</l>
<l n="170">ergo animi victus " sequimur quocumque vocabis, </l>
<l n="171">seu tu vir seu numen " ait, patriaque relicta</l>
<l n="172">Eoas Furiae iussu tendebat ad arces</l>
<l n="173">instabilesque olim Symplegadas et freta remis</l>
<l n="174">inclita Thessalicis, celsa qua Bosphorus urbe</l>
<l n="175">splendet et Odrysiis Asiam discriminat oris. </l>
<l n="176">Ut longum permensus iter ductusque maligno</l>
<l n="177">stamine fatorum claram subrepsit in aulam,</l>
<l n="178">ilicet ambitio nasci, discedere rectum,</l>
<l n="179">venum cuncta dari; profert arcana, clientes</l>
<l n="180">fallit et ambitos a principe vendit honores. </l>
<l n="181">ingeminat crimen, commoti pectoris ignem</l>
<l n="182">nutrit et exiguum stimulando vulnus acerbat.</l>
<l n="183">ac velut innumeros amnes accedere Nereus</l>
<l n="184">nescit et undantem quamvis hinc hauriat Histrum,</l>
<l n="185">hinc bibat aestivum septeno gurgite Nilum, </l>
<l n="186">par semper similisque manet: sic fluctibus auri</l>
<l n="187">expleri calor ille nequit. cuicumque monile</l>
<l n="188">contextum gemmis aut praedia culta fuissent,</l>
<l n="189">Rufino populandus erat, dominoque parabat</l>
<l n="190">exitium fecundus ager; metuenda colonis </l>
<l n="191">fertilitas; laribus pellit, detrudit avitis</l>
<pb id="v.1.p.40"/>
<l n="192">finibus; aut aufert vivis aut occupat heres</l>
<l n="193">congestae cumulantur opes orbisque ruinas</l>
<l n="194">accipit una domus: populi servire coacti</l>
<l n="195">plenaque private succumbunt oppida regno. </l>
<l n="196">Quo, vesane, ruis? teneas utrumque licebit</l>
<l n="197">Oceanum, laxet rutilos tibi Lydia fontes,</l>
<l n="198">iungatur solium Croesi Cyrique tiara:</l>
<l n="199">numquam dives eris, numquam satiabere quaestu.</l>
<l n="200">semper inops quicumque cupit. contentus honesto</l>
<l n="201">Fabricius parvo spernebat munera regum </l>
<l n="202">sudabatque gravi consul Serranus aratro</l>
<l n="203">et casa pugnaces Curios angusta tegebat.</l>
<l n="204">haec mihi paupertas opulentior, haec mihi tecta</l>
<l n="205">culminibus maiora tuis. ibi quaerit inanes </l>
<l n="206">luxuries nocitura cibos; hic donat inemptas</l>
<l n="207">terra dapes. rapiunt Tyrios ibi vellera sucos</l>
<l n="208">et picturatae saturantur murice vestes;</l>
<l n="209">hic radiant flores et prati viva voluptas</l>
<l n="210">ingenio variata suo. fulgentibus illic </l>
<l n="211">surgunt strata toris; hic mollis panditur herba</l>
<l n="212">sollicitum curis non abruptura soporem.</l>
<l n="213">turba salutantum latas ibi perstrepit aedes;</l>
<l n="214">hic avium cantus, labentis murmura rivi.</l>
<l n="215">vivitur exiguo melius; natura beatis </l>
<l n="216">omnibus esse dedit, si quis cognoverit uti.</l>
<l n="217">haec si nota forent, frueremur simplice cultu,</l>
<l n="218">classica non gemerent, non stridula fraxinus iret,</l>
<l n="219">nec ventus quateret puppes nec machina muros.</l>
<pb id="v.1.p.42"/>
<l n="220">Crescebat scelerata sitis praedaeque recentis </l>
<l n="221">incestus flagrabat amor, nullusque petendi</l>
<l n="222">cogendive pudor: crebris periuria nectit</l>
<l n="223">blanditiis; sociat perituro foedere dextras.</l>
<l n="224">si semel e tantis poscenti quisque negasset,</l>
<l n="225">effera praetumido quatiebat corda furore. </l>
<l n="226">quae sic Gaetuli iaculo percussa leaena</l>
<l n="227">aut Hyrcana premens raptorem belua partus</l>
<l n="228">aut serpens calcata furit? iurata deorum</l>
<l n="229">maiestas teritur; nusquam reverentia mensae.</l>
<l n="230">non coniunx, non ipse simul, non pignora caesa </l>
<l n="231">sufficiunt odiis; non extinxisse propinquos,</l>
<l n="232">non notos egisse sat est; exscindere cives</l>
<l n="233">funditus et nomen gentis delere laborat.</l>
<l n="234">nec celeri perimit leto; crudelibus ante</l>
<l n="235">suppliciis fruitur; cruciatus, vincla, tenebras </l>
<l n="236">dilato mucrone parat. pro saevior ense</l>
<l n="237">parcendi rabies concessaque vita dolori!</l>
<l n="238">mors adeone parum est? causis fallacibus instat,</l>
<l n="239">arguit attonitos se iudice. cetera segnis,</l>
<l n="240">ad facinus velox, penitus regione remotas </l>
<l n="241">impiger ire vias: non illum Sirius ardens</l>
<l n="242">brumave Riphaeo stridens Aquilone retardat.</l>
<l n="243">effera torquebant avidae praecordia curae,</l>
<l n="244">effugeret ne quis gladios neu perderet ullum</l>
<l n="245">Augusto miserante nefas. non flectitur annis, </l>
<l n="246">non aetate labat: iuvenum rorantia colla</l>
<l n="247">ante patrum vultus stricta cecidere securi;</l>
<pb id="v.1.p.44"/>
<l n="248">ibat grandaevus nato moriente superstes</l>
<l n="249">post trabeas exul. quis prodere tanta relatu</l>
<l n="250">funera, quis caedes possit deflere nefandas? </l>
<l n="251">quid tale inmanes umquam gessisse feruntur</l>
<l n="252">vel Sinis Isthmiaca pinu vel rupe profunda</l>
<l n="253">Sciron vel Phalaris tauro vel carcere Sulla?</l>
<l n="254">o mites Diomedis equi! Busiridis arae</l>
<l n="255">clementes! iam Cinna pius, iam Spartace segnis </l>
<l n="256">Rufino collatus eris! Deiecerat omnes</l>
<l n="257">occultis odiis terror tacitique sepultos</l>
<l n="258">suspirant gemitus indignarique verentur.</l>
<l n="259">at non magnanimi virtus Stilichonis eodem</l>
<l n="260">fracta metu; solus medio sed turbine rerum </l>
<l n="261">contra letiferos rictus contraque rapacem</l>
<l n="262">movit tela feram, volucris non praepete cursu</l>
<l n="263">vectus equi, non Pegaseis adiutus habenis.</l>
<l n="264">hic cunctis optata quies, hic sola pericli</l>
<l n="265">turris erat clipeusque trucem porrectus in hostem,</l>
<l n="266">hic profugis sedes adversaque signa furori, </l>
<l n="267">servandis hic castra bonis. Hucusque minatus</l>
<l n="268">haerebat retroque fuga cedebat inerti:</l>
<l n="269">haud secus hiberno tumidus cum vertice torrens</l>
<l n="270">saxa rotat volvitque nemus pontesque revellit, </l>
<l n="271">frangitur obiectu scopuli quaerensque meatum</l>
<l n="272">spumat et inlisa montem circumtonat unda.</l>
<l n="273">Qua dignum te laude feram, qui paene ruenti</l>
<pb id="v.1.p.46"/>
<l n="274">lapsuroque tuos umeros obieceris orbi?</l>
<l n="275">te nobis trepidae sidus ceu dulce carinae </l>
<l n="276">ostendere dei, geminis quae lassa procellis</l>
<l n="277">tunditur et victo trahitur iam caeca magistro.</l>
<l n="278">Inachius Rubro perhibetur in aequore Perseus</l>
<l n="279">Neptuni domuisse pecus, sed tutior alis:</l>
<l n="280">te non penna vehit; rigida cum Gorgone Perseus:</l>
<l n="281">tu non vipereo defensus crine Medusae; </l>
<l n="282">illum vilis amor suspensae virginis egit:</l>
<l n="283">te Romana salus. taceat superata vetustas,</l>
<l n="284">Herculeos conferre tuis iam desinat actus.</l>
<l n="285">una Cleonaeum pascebat silva leonem; </l>
<l n="286">Arcadiae saltum vastabat dentibus unum</l>
<l n="287">saevus aper, tuque o compressa matre rebellans</l>
<l n="288">non ultra Libyae fines, Antaee, nocebas,</l>
<l n="289">solaque fulmineo resonabat Creta iuvenco</l>
<l n="290">Lernaeamque virens obsederat hydra paludem. </l>
<l n="291">hoc monstrum non una palus, non una tremebat</l>
<l n="292">insula, sed Latia quidquid dicione subactum</l>
<l n="293">vivit, et a primis Ganges horrebat Hiberis.</l>
<l n="294">hoc neque Geryon triplex nec turbidus Orci</l>
<l n="295">ianitor aequabit nec si concurrat in unum </l>
<l n="296">vis hydrae Scyllaeque fames et flamma Chimaerae.</l>
<l n="297">Certamen sublime diu, sed moribus impar</l>
<l n="298">virtutum scelerumque fuit. iugulare minatur:</l>
<l n="299">tu prohibes; ditem spoliat: tu reddis egenti;</l>
<l n="300">eruit: instauras; accendit proelia: vincis. </l>
<pb id="v.1.p.48"/>
<l n="301">ac velut infecto morbus crudescere caelo</l>
<l n="302">incipiens primos pecudum depascitur artus,</l>
<l n="303">mox populos urbesque rapit ventisque perustis</l>
<l n="304">corruptos Stygiam pestem desudat in amnes:</l>
<l n="305">sic avidus praedo iam non per singula saevit. </l>
<l n="306">sed sceptris inferre minas omnique perempto</l>
<l n="307">milite Romanas ardet prosternere vires,</l>
<l n="308">iamque Getas Histrumque movet Scythiamque receptat</l>
<l n="309">auxilio traditque suas hostilibus armis</l>
<l n="310">relliquias. mixtis descendit Sarmata Dacis </l>
<l n="311">et qui cornipedes in pocula vulnerat audax</l>
<l n="312">Massagetes caesamque bibens Maeotin Alanus</l>
<l n="313">membraque qui ferro gaudet pinxisse Gelonus,</l>
<l n="314">Rufino collecta manus. vetat ille domari</l>
<l n="315">innectitque moras et congrua tempora differt. </l>
<l n="316">nam tua cum Geticas stravisset dextra catervas,</l>
<l n="317">ulta ducis socii letum, parsque una maneret</l>
<l n="318">debilior facilisque capi, tunc impius ille</l>
<l n="319">proditor imperii coniuratusque Getarum</l>
<l n="320">distulit instantes eluso principe pugnas </l>
<l n="321">Hunorum laturus opem, quos adfore bello</l>
<l n="322">norat et invisis mox se coniungere castris.</l>
<l n="323">Est genus extremos Scythiae vergentis in ortus</l>
<l n="324">trans gelidum Tanain, quo non famosius ullum</l>
<l n="325">Arctos alit. turpes habitus obscaenaque visu </l>
<l n="326">corpora; mens duro numquam cessura labori;</l>
<l n="327">praeda cibus, vitanda Ceres frontemque secari</l>
<pb id="v.1.p.50"/>
<l n="328">ludus et occisos pulchrum iurare parentes.</l>
<l n="329">nec plus nubigenas duplex natura biformes</l>
<l n="330">cognatis aptavlt equis; acerrima nullo </l>
<l n="331">ordine mobilitas insperatique recursus.</l>
<l n="332">Quos tamen impavidus contra spumantis ad Hebri</l>
<l n="333">tendis aquas, sic ante tubas aciemque precatus:</l>
<l n="334">&ldquo;Mavors, nubifero seu tu procumbis in Haemo</l>
<l n="335">seu te cana gelu Rhodope seu remige Medo </l>
<l n="336">sollicitatus Athos seu caligantia nigris</l>
<l n="337">ilicibus Pangaea tenent, accingere mecum</l>
<l n="338">et Thracas defende tuos si laetior adsit</l>
<l n="339">gloria, vestita spoliis donabere quercu.&rdquo;</l>
<l n="340">Audiit ilia pater scopulisque nivalibus Haemi </l>
<l n="341">surgit et hortatur celeres clamore ministros:</l>
<l n="342">&ldquo;fer galeam, Bellona, mihi nexusque rotarum</l>
<l n="343">tende, Pavor. frenet rapidos Formido iugales.</l>
<l n="344">festinas urgete manus. meus ecce paratur</l>
<l n="345">ad bellum Stilicho, qui me de more tropaeis </l>
<l n="346">ditat et hostiles suspendit in arbore cristas,</l>
<l n="347">communes semper litui, communia nobis</l>
<l n="348">signa canunt iunctoque sequor tentoria eurru.&rdquo;</l>
<l n="349">sic fatus campo insiluit lateque fugatas</l>
<l n="350">hinc Stilicho turmas, illinc Gradivus agebat </l>
<l n="351">et clipeis et mole pares; stat cassis utrique</l>
<l n="352">sidereis hirsuta iubis loricaque cursu</l>
<l n="353">aestuat et largo saturatur vulnere cornus.</l>
<l n="354">Acrior interea voto multisque Megaera</l>
<l n="355">luxuriata malis maestam deprendit in area </l>
<pb id="v.1.p.52"/>
<l n="356">Iustitiam diroque prior sic ore lacessit:</l>
<l n="357">&ldquo;en tibi prisca quies renovataque saecula rursus,</l>
<l n="358">ut rebare, vigent? en nostra potentia cessit</l>
<l n="359">nec locus est usquam Furiis? huc lumina flecte.</l>
<l n="360">adspice barbaricis iaceant quot moenia flammis, </l>
<l n="361">quas mihi Rufinus strages quantumque cruoris</l>
<l n="362">praebeat et quantis epulentur caedibus hydri.</l>
<l n="363">linque homines sortemque meam, pete sidera; notis</l>
<l n="364">Autumni te redde plagis, qua vergit in Austrum</l>
<l n="365">Signifer; aestivo sedes vicina Leoni </l>
<l n="366">iam pridem gelidaeque vacant confinia Librae,</l>
<l n="367">atque utinam per magna sequi convexa liceret! &rdquo;</l>
<l n="368">Diva refert: &ldquo;non ulterius bacchabere demens.</l>
<l n="369">iam poenas tuus iste dabit, iam debitus ultor</l>
<l n="370">inminet, et, terras qui nunc ipsumque fatigat </l>
<l n="371">aethera, non vili moriens condetur harena.</l>
<l n="372">iamque aderit laeto promissus Honorius aevo</l>
<l n="373">nec forti genitore minor nec fratre corusco,</l>
<l n="374">qui subiget Medos, qui cuspide proteret Indos.</l>
<l n="375">sub iuga venturi reges; calcabitur asper </l>
<l n="376">Phasis equo pontemque pati cogetur Araxes,</l>
<l n="377">tuque simul gravibus ferri religata catenis</l>
<l n="378">expellere die debellatasque draconum</l>
<l n="379">tonsa comas imo barathri claudere recessu.</l>
<l n="380">tum tellus communis erit, tum limite nullo </l>
<pb id="v.1.p.54"/>
<l n="381">discernetur ager; nec vomere sulcus adunco</l>
<l n="382">findetur: subitis messor gaudebit aristis.</l>
<l n="383">rorabunt querceta favis; stagnantia passim</l>
<l n="384">vina fluent oleique lacus; nec murice tinctis</l>
<l n="385">velleribus quaeretur honos, sed sponte rubebunt </l>
<l n="386">attonito pastore greges pontumque per omnem</l>
<l n="387">ridebunt virides gemmis nascentibus algae.&rdquo;</l>
                  
               </div2>
            </div1>
            <pb id="v.1.p.56"/>
            <div1 type="book" n="2" org="uniform" sample="complete" part="N">
               <div2 type="poem" n="praef" id="poem.4" org="uniform" sample="complete" part="N">
                  
<l n="1">Pandite defensum reduces Helicona sorores,</l>
<l n="2">pandite; permissis iam licet ire choris:</l>
<l n="3">nulla per Aonios hostilis bucina campos</l>
<l n="4">carmina mugitu deteriore vetat.</l>
<l n="5">tu quoque securis pulsa formidine Delphis </l>
<l n="6">floribus ultorem, Delie, cinge tuum.</l>
<l n="7">nullus Castalios latices et praescia fati</l>
<l n="8">flumina polluto barbarus ore bibit.</l>
<l n="9">Alpheus late rubuit Siculumque per aequor</l>
<l n="10">sanguineas belli rettulit unda notas </l>
<l n="11">agnovitque novos absens Arethusa triumphos</l>
<l n="12">et Geticam sensit teste cruore necem.</l>
<l n="13">Inmensis, Stilicho, succedant otia curis</l>
<l n="14">et nostrae patiens corda remitte lyrae,</l>
<l n="15">nec pudeat longos interrupisse labores </l>
<l n="16">et tenuem Musis constituisse moram.</l>
<l n="17">fertur et indomitus tandem post proelia Mavors</l>
<l n="18">lassa per Odrysias fundere membra nives</l>
<l n="19">oblitusque sui posita clementior hasta</l>
<l n="20">Pieriis aures pacificare modis. </l>

               </div2>
               <pb id="v.1.p.58"/>
               <div2 type="poem" id="poem.5" org="uniform" sample="complete" part="N">
                  
<l n="1">Iam post edomitas Alpes defensaque regna</l>
<l n="2">Hesperiae merita complexus sede parentem</l>
<l n="3">auctior adiecto fulgebat sidere mundus,</l>
<l n="4">iamque tuis, Stilicho, Romana potentia curis</l>
<l n="5">et rerum commissus apex, tibi credita fratrum </l>
<l n="6">utraque maiestas geminaeque exercitus aulae.</l>
<l n="7">Rufinus (neque enim patiuntur saeva quietem</l>
<l n="8">crimina pollutaeque negant arescere fauces)</l>
<l n="9">infandis iterum terras accendere bellis</l>
<l n="10">incohat et soli to pacem vexare tumultu. </l>
<l n="11">haec etiam secum: &ldquo;quanam ratione tuebor</l>
<l n="12">spem vitae fragilem? qua tot depellere fluctus</l>
<l n="13">arte queam? premor hinc odiis, hinc milite cingor.</l>
<l n="14">heu quid agam? non arma mihi, non principis ullus</l>
<l n="15">auxiliatur amor, matura pericula surgunt </l>
<l n="16">undique et impositi radiant cervicibus enses.</l>
<l n="17">quid restat, nisi cuncta novo confundere luctu</l>
<l n="18">insontesque meae populos miscere ruinae?</l>
<l n="19">everso iuvat orbe mori; solacia leto</l>
<pb id="v.1.p.60"/>
<l n="20">exitium commune dabit nec territus ante </l>
<l n="21">discedam: cum luce simul linquenda potestas.&rdquo;</l>
<l n="22">Haec fatus, ventis veluti si frena resolvat</l>
<l n="23">Aeolus, abrupto gentes sic obice fudit</l>
<l n="24">laxavitque viam bellis et, nequa maneret</l>
<l n="25">inmunis regio, cladem divisit in orbem </l>
<l n="26">disposuitque nefas. alii per terga ferocis</l>
<l n="27">Danuvii solidata ruunt expertaque remos</l>
<l n="28">frangunt stagna rotis; alii per Caspia claustra</l>
<l n="29">Armeniasque nives inopino tramite ducti</l>
<l n="30">invadunt Orientis opes, iam pascua fumant </l>
<l n="31">Cappadocum volucrumque parens Argaeus equorum,</l>
<l n="32">iam rubet altus Halys nec se defendit iniquo</l>
<l n="33">monte Cilix. Syriae tractus vastantur amoeni</l>
<l n="34">adsuetumque choris et laeta plebe canorum</l>
<l n="35">proterit imbellem sonipes hostilis Orontem. </l>
<l n="36">hinc planctus Asiae; Geticis Europa catervis</l>
<l n="37">ludibrio praedaeque datur frondentis ad usque</l>
<l n="38">Dalmatiae fines: omnis quae mobile Ponti</l>
<l n="39">aequor et Adriacas tellus interiacet undas</l>
<l n="40">squalet inops pecudum, nullis habitata colonis, </l>
<l n="41">instar anhelantis Libyae, quae torrida semper</l>
<l n="42">solibus humano nescit mansuescere cultu.</l>
<l n="43">Thessalus ardet ager; reticet pastore fugato</l>
<l n="44">Pelion; Emathias ignis populatur aristas.</l>
<l n="45">nam plaga Pannoniae miserandaque moenia Thracum</l>
<l n="46">arvaque Mysorum iam nulli flebile damnum, </l>
<l n="47">sed cursus sollemnis erat campusque furori</l>
<l n="48">expositus, sensumque malis detraxerat usus.</l>
<l n="49">eheu quam brevibus pereunt ingentia fatis!</l>
<pb id="v.1.p.62"/>
<l n="50">imperium tanto quaesitum sanguine, tanto </l>
<l n="51">servatum, quod mille ducum peperere labores,</l>
<l n="52">quod tantis Romana manus contexuit annis,</l>
<l n="53">proditor unus iners angusto tempore vertit.</l>
<l n="54">Urbs etiam, magnae quae ducitur aemula Romae</l>
<l n="55">et Calchedonias contra despectat harenas, </l>
<l n="56">iam non finitimo Martis terrore movetur,</l>
<l n="57">sed propius lucere faces et rauca sonare</l>
<l n="58">cornua vibratisque peti fastigia telis</l>
<l n="59">adspicit. hi vigili muros statione tueri,</l>
<l n="60">hi iunctis properant portus munire carinis. </l>
<l n="61">obsessa tamen ille ferus laetatur in urbe</l>
<l n="62">exultatque malis summaeque ex culmine turris</l>
<l n="63">impia vicini cernit spectacula campi:</l>
<l n="64">vinctas ire nunc, nunc in vada proxima mergi</l>
<l n="65">seminecem, hunc subito percussum vulnere labi </l>
<l n="66">dum fugit, hunc animam portis efflare sub ipsis;</l>
<l n="67">nec canos prodesse seni puerique cruore</l>
<l n="68">maternos undare sinus, inmensa voluptas</l>
<l n="69">et risus plerumque subit; dolor afficit unus,</l>
<l n="70">quod feriat non ipse manu. videt omnia late </l>
<l n="71">exceptis incensa suis et crimine tanto</l>
<l n="72">luxuriat carumque sibi non abnuit hostem;</l>
<l n="73">iactabatque ultro, quod soli castra paterent</l>
<l n="74">sermonumque foret vicibus permissa potestas.</l>
<l n="75">egregii quotiens exisset foederis auctor, </l>
<l n="76">stipatur sociis, circumque armata clientum</l>
<pb id="v.1.p.64"/>
<l n="77">agmina privatis ibant famulantia signis;</l>
<l n="78">ipse inter medios, ne qua de parte relinquat</l>
<l n="79">barbariem, revocat fulvas in pectora pelles</l>
<l n="80">frenaque et inmanes pharetras arcusque sonoros </l>
<l n="81">adsimulat mentemque palam proclamat amictu,</l>
<l n="82">nec pudet Ausonios currus et iura regentem</l>
<l n="83">sumere deformes ritus vestemque Getarum;</l>
<l n="84">insignemque habitum Latii mutare coactae</l>
<l n="85">maerent captivae pellito iudice leges. </l>
<l n="86">Quis populi tum vultus erat! quae murmura furtim!</l>
<l n="87">(nam miseris ne flere quidem aut lenire dolorem</l>
<l n="88">colloquiis impune licet): &ldquo;quonam usque feremus</l>
<l n="89">exitiale iugum? durae quis terminus umquam</l>
<l n="90">sortis erit? quis nos funesto turbine rerum </l>
<l n="91">aut tantis solvet lacrimis, quos barbarus illinc,</l>
<l n="92">hinc Rufinus agit, quibus arva fretumque negatur?</l>
<l n="93">magna quidem per rura lues, sed maior oberrat</l>
<l n="94">intra tecta timor. tandem succurre ruenti</l>
<l n="95">heu patriae, Stilicho! dilecta hic pignora certe, </l>
<l n="96">hic domus, hic thalamis primum genialibus omen,</l>
<l n="97">hic tibi felices erexit regia taedas.</l>
<l n="98">vel solus sperate veni. te proelia viso</l>
<l n="99">languescent avidique cadet dementia monstri.&rdquo;</l>
<l n="100">Talibus urgetur discors Aurora procellis. </l>
<l n="101">at Stilicho, Zephyris cum primum bruma remitti</l>
<l n="102">et iuga diffusis nudari coepta pruinis,</l>
<l n="103">partibus Italiae tuta sub pace relictis</l>
<l n="104">utraque castra movens Phoebi properabat ad ortus,</l>
<pb id="v.1.p.66"/>
<l n="105">Gallica discretis Eoaque robora turmis </l>
<l n="106">amplexus. numquam tantae dicione sub una</l>
<l n="107">convenere manus nec tot discrimina vocum:</l>
<l n="108">illinc Armeniae vibratis crinibus alae</l>
<l n="109">herbida collectae facili velamina nodo;</l>
<l n="110">inde truces flavo comitantur vertice Galli, </l>
<l n="111">quos Rhodanus velox, Araris quos tardior ambit</l>
<l n="112">et quos nascentes explorat gurgite Rhenus</l>
<l n="113">quosque rigat retro pernicior unda Garunnae,</l>
<l n="114">Oceani pleno quotiens impellitur aestu.</l>
<l n="115">mens eadem cunctis animique recentia ponunt </l>
<l n="116">vulnera; non odit victus victorve superbit.</l>
<l n="117">et quamvis praesens tumor et civilia nuper</l>
<l n="118">classica bellatrixque etiamnunc ira caleret,</l>
<l n="119">in ducis eximii conspiravere favorem.</l>
<l n="120">haud aliter Xerxen toto simul orbe secutus </l>
<l n="121">narratur rapuisse vagos exercitus amnes</l>
<l n="122">et telis umbrasse diem, cum classibus iret</l>
<l n="123">per scopulos tectumque pedes contemneret aequor.</l>
<l n="124">Vix Alpes egressus erat nec iam amplius errat</l>
<l n="125">barbarus adventumque timens se cogit in unam </l>
<l n="126">planitiem tutoque includit pascua gyro:</l>
<l n="127">tum duplici fossa non exuperabile vallum</l>
<l n="128">asperat alternis sudibus murique locata</l>
<l n="129">in speciem caesis obtendit plaustra iuvencis.</l>
<l n="130">At procul exanguis Rufinum perculit horror; </l>
<l n="131">infectae pallore genae; stetit ore gelato</l>
<l n="132">incertus peteretne fugam, veniamne subactus</l>
<pb id="v.1.p.68"/>
<l n="133">posceret an fidos sese transferret in hostes.</l>
<l n="134">quid nunc divitiae, quid fulvi vasta metalli</l>
<l n="135">congeries, quid purpureis effulta columnis </l>
<l n="136">atria prolataeve iuvant ad sidera moles?</l>
<l n="137">audit iter numeratque dies spatioque viarum</l>
<l n="138">metitur vitam. torquetur pace futura</l>
<l n="139">nec recipit somnos et saepe cubilibus amens</l>
<l n="140">excutitur poenamque luit formidine poenae. </l>
<l n="141">sed redit in rabiem scelerumque inmane resumit</l>
<l n="142">ingenium sacrasque fores praedivitis aulae</l>
<l n="143">intrat et Arcadium mixto terrore precatur:</l>
<l n="144">&ldquo;Per fratris regale iubar, per facta parentis</l>
<l n="145">aetherii floremque tui te deprecor aevi, </l>
<l n="146">eripe me gladiis; liceat Stilichonis iniquas</l>
<l n="147">evitare minas. in nostram Gallia caedem</l>
<l n="148">coniurata venit. quidquid rigat ultima Tethys,</l>
<l n="149">extremos ultra volitat gens si qua Britannos,</l>
<l n="150">mota mihi. tantis capiendi credimur armis? </l>
<l n="151">tot signis unum petitur caput? unde cruoris</l>
<l n="152">ista sitis? geminum caeli sibi vindicat axem</l>
<l n="153">et nullum vult esse parem. succumbere poscit</l>
<l n="154">cuncta sibi: regit Italiam Libyamque coercet;</l>
<l n="155">Hispanis Gallisque iubet; non orbita solis, </l>
<l n="156">non illum natura capit. quascumque paravit</l>
<l n="157">hic Augustus opes et quas post bella recepit,</l>
<l n="158">solus habet, possessa semel nec reddere curat,</l>
<l n="159">scilicet ille quidem tranquilla pace fruatur;</l>
<l n="160">nos premat obsidio? quid partem invadere temptat?</l>
<l n="161">deserat Illyricos fines; Eoa remittat </l>
<pb id="v.1.p.70"/>
<l n="162">agmina; fraternas ex aequo dividat hastas,</l>
<l n="163">nec sceptri tantum fueris, sed militis heres.</l>
<l n="164">quodsi dissimulas nostrae succurrere morti</l>
<l n="165">nec prohibere paras, Manes et sidera testor: </l>
<l n="166">haec cervix non sola cadet; miscebitur alter</l>
<l n="167">sanguis; nec Stygias ferar incomitatus ad undas</l>
<l n="168">nec mea securus ridebit funera victor! &rdquo;</l>
<l n="169">Haec ubi, dictatur facinus missusque repente</l>
<l n="170">qui ferat extortas invito principe voces. </l>
<l n="171">Interea Stilicho iam laetior hoste propinquo</l>
<l n="172">nec multo spatii distantibus aequore vallis</l>
<l n="173">pugnandi cupidas accendit voce cohortes,</l>
<l n="174">Armeniis frons laeva datur; per cornua Gallos</l>
<l n="175">dexteriora locat. spumis ignescere frena, </l>
<l n="176">pulveris extolli nimbos lateque videres</l>
<l n="177">surgere purpureis undantes anguibus hastas</l>
<l n="178">serpentumque vago caelum saevire volatu.</l>
<l n="179">implet Thessaliam ferri nitor antraque docti</l>
<l n="180">cornipedis, teneroque amnis reptatus Achilli </l>
<l n="181">et nemus Oetaeum radiat. clamore nivalis</l>
<l n="182">Ossa tonat pulsoque fragor geminatur Olympo.</l>
<l n="183">intumuit virtus et lucis prodigus arsit</l>
<l n="184">impetus; haud illos rupes, haud alta vetarent</l>
<l n="185">flumina: praecipiti stravissent omnia cursu. </l>
<l n="186">Si tunc his animis acies collata fuisset,</l>
<l n="187">prodita non tantas vidisset Graecia caedes,</l>
<l n="188">oppida semoto Pelopeia Marte vigerent,</l>
<pb id="v.1.p.72"/>
<l n="189">starent Arcadiae, starent Lacedaemonis arces;</l>
<l n="190">non mare fumasset geminum flagrante Corintho </l>
<l n="191">nec fera Cecropiae traxissent vincula matres.</l>
<l n="192">ilia dies potuit nostris imponere finem</l>
<l n="193">cladibus et sceleris causas auferre futuri.</l>
<l n="194">invida pro quantum rapuit Fortuna triumphum!</l>
<l n="195">inter equos interque tubas mandata feruntur </l>
<l n="196">regia et armati veniunt ductoris ad aures.</l>
<l n="197">Obstupuit; simul ira virum, simul obruit ingens</l>
<l n="198">maeror et ignavo tantum licuisse nocenti</l>
<l n="199">miratur. dubios anceps sententia volvit</l>
<l n="200">eventus: peragat pugnas an fortia coepta </l>
<l n="201">deserat? Illyricis ardet succurrere damnis;</l>
<l n="202">praeceptis obstare timet, reverentia frangit</l>
<l n="203">virtutis stimulos: hinc publica commoda suadent,</l>
<l n="204">hinc metus invidiae. tandem indignatus ad astra</l>
<l n="205">extollit palmas et ab imo pectore fatur: </l>
<l n="206">&ldquo;Numina Romanis necdum satiata ruinis,</l>
<l n="207">si iuvat imperium penitus de stirpe revelli,</l>
<l n="208">uno si placuit deleri saecula lapsu,</l>
<l n="209">si piget humani generis, prorumpat in arva</l>
<l n="210">libertas effrena maris vel limite iusto </l>
<l n="211">devius errantes Phaethon confundat habenas.</l>
<l n="212">cur per Rufinum geritur? procumbere mundum</l>
<l n="213">hoc auctore pudet. mediis revocamur ab armis</l>
<l n="214">(pro dolor!) et strictos deponere cogimur enses.</l>
<l n="215">vos, arsurae urbes perituraque moenia, testor: </l>
<l n="216">cedo equidem et miserum permitto casibus orbem</l>
<l n="217">flectite signa, duces, redeat iam miles Eous.</l>
<pb id="v.1.p.74"/>
<l n="218">parendum est. taceant litui. prohibete sagittas.</l>
<l n="219">parcite contiguo  —  Rufinus praecipit!  —  hosti.&rdquo;</l>
<l n="220">His dictis omnes una fremuere manipli </l>
<l n="221">quantum non Italo percussa Ceraunia fluctu,</l>
<l n="222">quantum non madidis elisa tonitrua Cauris,</l>
<l n="223">secernique negant ereptaque proelia poscunt,</l>
<l n="224">insignemque ducem populus defendit uterque</l>
<l n="225">et sibi quisque trahit. magno certatur amore, </l>
<l n="226">alternamque fidem non inlaudata lacessit</l>
<l n="227">seditio talique simul clamore queruntur:</l>
<l n="228">&ldquo;Quis mihi nudatos enses, quis tela lacertis</l>
<l n="229">excutit et solvi curvatos imperat arcus?</l>
<l n="230">quisnam audet stricto leges imponere ferro? </l>
<l n="231">inflammata semel nescit mitescere virtus.</l>
<l n="232">iam mihi barbaricos sitientia pila cruores</l>
<l n="233">sponte volant ultroque manus mucrone furenti</l>
<l n="234">ducitur et siccum gladium vagina recusat.</l>
<l n="235">non patiar. semperne Getis discordia nostra </l>
<l n="236">proderit? en iterum belli civilis imago!</l>
<l n="237">quid consanguineas acies, quid dividis olim</l>
<l n="238">Concordes aquilas? non dissociabile corpus</l>
<l n="239">coniunctumque sumus. te qua libet ire sequemur.</l>
<l n="240">te vel Hyperboreo damnatam sidere Thylen, </l>
<l n="241">te vel ad incensas Libyae comitabor harenas.</l>
<l n="242">Indorum si stagna petas Rubrique recessus</l>
<l n="243">litoris, auriferum veniam poturus Hydaspen;</l>
<l n="244">si calcare Notum secretaque noscere Nili</l>
<l n="245">nascentis iubeas, mundum post terga relinquam; </l>
<pb id="v.1.p.76"/>
<l n="246">et quocumque loco Stilicho tentoria figat,</l>
<l n="247">haec patria est.&rdquo; Dux inde vetat: &ldquo;desistite, quaeso.</l>
<l n="248">atque avidam differte manum. cadat iste minacis</l>
<l n="249">invidiae cumulus, non est victoria tanti,</l>
<l n="250">ut videar vicisse mihi. vos fida iuventus </l>
<l n="251">ite, mei quondam socii.&rdquo; nec plura locutus</l>
<l n="252">flexit iter: vacuo qualis discedit hiatu</l>
<l n="253">impatiens remeare leo, quem plurima cuspis</l>
<l n="254">et pastorales pepulerunt igne catervae,</l>
<l n="255">inclinatque iubas demissaque lumina velat </l>
<l n="256">et trepidas maesto rimatur murmure silvas.</l>
<l n="257">Ut sese legio vidit disiuncta relinqui,</l>
<l n="258">ingentem tollit gemitum galeasque solutis</l>
<l n="259">umectat lacrimis pressamque morantia vocem</l>
<l n="260">thoracum validos pulsant suspiria nexus: </l>
<l n="261"><q direct="unspecified">tradimur, heu, tantumque sequi prohibemur amorem! </q></l>
<l n="262">exclamant. &ldquo;spernisne tuas, dux optime, dextras,</l>
<l n="263">quas tibi victrices totiens Bellona probavit?</l>
<l n="264">nos adeo viles? adeo felicior axis</l>
<l n="265">Hesperius, meruit qui te rectore teneri? </l>
<l n="266">quid nobis patriam, quid cara revisere tandem</l>
<l n="267">pignora dilectosve iuvat coluisse penates?</l>
<l n="268">te sine dulce nihil, iam formidata tyranni</l>
<l n="269">tempestas subeunda mihi, qui forte nefandas</l>
<l n="270">iam parat insidias, qui nos aut turpibus Hunis </l>
<l n="271">aut impacatis famulos praebebit Alanis;</l>
<l n="272">quamquam non adeo robur defecerit omne</l>
<l n="273">tantave gestandi fuerit penuria ferri.</l>
<l n="274">tu, licet occiduo maneas sub cardine caeli,</l>
<pb id="v.1.p.78"/>
<l n="275">tu mihi dux semper, Stilicho, nostramque vel absens</l>
<l n="276">experiere fidem. dabitur tibi debita pridem </l>
<l n="277">victima: promissis longe placabere sacris.&rdquo;</l>
<l n="278">Tristior Haemoniis miles digressus ab oris</l>
<l n="279">tangebat Macetum fines murosque subibat,</l>
<l n="280">Thessalonica, tuos. sensu dolor haeret in alto </l>
<l n="281">abditus et tacitas vindictae praestruit iras,</l>
<l n="282">spectaturque favens odiis locus aptaque leto</l>
<l n="283">tempora. nec quisquam tanta de pube repertus,</l>
<l n="284">proderet incautis qui corda minantia verbis.</l>
<l n="285">quae non posteritas, quae non mirabitur aetas </l>
<l n="286">tanti consilium vulgi potuisse taceri</l>
<l n="287">aut facinus tam grande tegi mentisque calorem</l>
<l n="288">non sermone viae, non inter pocula rumpi?</l>
<l n="289">aequalis tantam tenuit constantia turbam</l>
<l n="290">et fuit arcanum populo. percurritur Haemus, </l>
<l n="291">deseritur Rhodope Thracumque per ardua tendunt,</l>
<l n="292">donec ad Herculei perventum nominis urbem.</l>
<l n="293">Ut cessisse ducem, propius venisse cohortes</l>
<l n="294">cognita Rufino, magna cervice triumphat</l>
<l n="295">omnia tuta ratus sceptrumque capessere fervet </l>
<l n="296">et coniuratos hortatur voce clientes:</l>
<l n="297">&ldquo;vicimus, expulimus, facilis iam copia regni.</l>
<l n="298">nullus ab hoste timor. quis enim, quem poscere solum</l>
<l n="299">horruit, hunc tanto munitum milite vincat?</l>
<l n="300">quis ferat armatum, quem non superavit inermem?</l>
<l n="301">i nunc, exitium nobis meditare remotus </l>
<pb id="v.1.p.80"/>
<l n="302">incassum, Stilicho, dum nos longissima tellus</l>
<l n="303">dividat et mediis Nereus interstrepat undis.</l>
<l n="304">Alpinas transire tibi me sospite rupes</l>
<l n="305">haud dabitur. iaculis illinc me figere tempta. </l>
<l n="306">quaere ferox ensem, qui nostra ad moenia tendi</l>
<l n="307">possit ab Italia, non te documenta priorum,</l>
<l n="308">non exempla vetant? quisnam conatus adire</l>
<l n="309">has iactat vitasse manus? detrusimus orbe</l>
<l n="310">te medio tantisque simul spoliavimus armis. </l>
<l n="311">nunc epulis tempus, socii, nunc larga parare</l>
<l n="312">munera donandumque novis legionibus aurum!</l>
<l n="313">opportuna meis oritur lux crastina votis.</l>
<l n="314">quod nolit rex ipse velit iubeatque coactus</l>
<l n="315">in partem mihi regna dari, contingat in uno </l>
<l n="316">privati fugisse modum crimenque tyranni,&rdquo;</l>
<l n="317">Talibus adclamat dictis infame nocentum</l>
<l n="318">concilium, qui perpetuis crevere rapinis</l>
<l n="319">et quos una facit Rufino causa sodales,</l>
<l n="320">inlicitum duxisse nihil; funesta tacere </l>
<l n="321">nexus amicitiae. iamiam conubia laeti</l>
<l n="322">despondent aliena sibi frustraque vicissim</l>
<l n="323">promittunt, quae quisque petat, quas devoret urbes.</l>
<l n="324">Coeperat humanos alto sopire labores</l>
<l n="325">nox gremio, nigrasque sopor diffuderat alas. </l>
<l n="326">ille diu curis animum stimulantibus aegre</l>
<l n="327">labitur in somnos. toto vix corde quierat,</l>
<l n="328">ecce videt diras adludere protinus umbras,</l>
<pb id="v.1.p.82"/>
<l n="329">quas dedit ipse neci; quarum quae clarior una</l>
<l n="330">visa loqui: &ldquo;pro! surge toro. quid plurima volvis </l>
<l n="331">anxius? haec requiem rebus finemque labori</l>
<l n="332">adlatura dies: omni iam plebe redibis</l>
<l n="333">altior et laeti manibus portabere vulgi.&rdquo;</l>
<l n="334">has canit ambages, occulto fallitur ille</l>
<l n="335">omine nec capitis sentit praesagia fixi. </l>
<l n="336">Iam summum radiis stringebat Lucifer Haemum</l>
<l n="337">festinamque rotam solito properantior urget</l>
<l n="338">tandem Rufini visurus funera Titan;</l>
<l n="339">desiluit stratis densaeque capacia turbae</l>
<l n="340">atria regifico iussit splendere paratu </l>
<l n="341">exceptura dapes et, quod post vota daretur,</l>
<l n="342">insculpi propriis aurum fatale figuris.</l>
<l n="343">ipse salutatum reduces post proelia turmas</l>
<l n="344">iam regale tumens et principe celsior ibat</l>
<l n="345">collaque femineo solvebat mollia gestu </l>
<l n="346">imperii certus, tegeret ceu purpura dudum</l>
<l n="347">corpus et ardentes ambirent tempora gemmae.</l>
<l n="348">Urbis ab angusto tractu, qua vergit in austrum,</l>
<l n="349">planities vicina patet: nam cetera pontus</l>
<l n="350">circuit exiguo dirimi se limite passus. </l>
<l n="351">hic ultrix acies ornatu lucida Martis</l>
<l n="352">explicuit cuneos. pedites in parte sinistra</l>
<l n="353">consistunt. equites illinc poscentia cursum</l>
<l n="354">ora reluctantur pressis sedare lupatis;</l>
<l n="355">hinc alii saevum cristato vertice nutant </l>
<l n="356">et tremulos umeris gaudent vibrare colores,</l>
<l n="357">quos operit formatque chalybs; coniuncta per artem</l>
<pb id="v.1.p.84"/>
<l n="358">flexilis inductis animatur lamina membris;</l>
<l n="359">horribiles visu: credas simulacra moveri</l>
<l n="360">ferrea cognatoque viros spirare metallo. </l>
<l n="361">par vestitus equis: ferrata fronte minantur</l>
<l n="362">ferratosque levant securi vulneris armos.</l>
<l n="363">diviso Stat quisque loco, metuenda voluptas</l>
<l n="364">cernenti pulcherque timor, spirisque remissis</l>
<l n="365">mansuescunt varii vento cessante dracones. </l>
<l n="366">Augustus veneranda prior vexilla salutat.</l>
<l n="367">Rufinus sequitur, quo fallere cuncta solebat</l>
<l n="368">callidus adfatu, devotaque brachia laudat;</l>
<l n="369">nomine quemque vocat; natos patresque reversis</l>
<l n="370">nuntiat incolumes. illi dum plurima ficto </l>
<l n="371">certatim sermone petunt, extendere longos</l>
<l n="372">a tergo flexus insperatoque suprema</l>
<l n="373">circuitu sociare parant; decrescere campus</l>
<l n="374">incipit, et clipeis in se redeuntia iunctis</l>
<l n="375">curvo paulatim sinuantur cornua ductu: </l>
<l n="376">sic ligat inmensa virides indagine saltus</l>
<l n="377">venator; sic attonitos ad litora pisces</l>
<l n="378">aequoreus populator agit rarosque plagarum</l>
<l n="379">contrahit anfractus et hiantes colligit oras.</l>
<l n="380">excludunt alios, cingi se fervidus ille </l>
<l n="381">nescit adhuc graviterque adprensa veste morantem</l>
<l n="382">increpat Augustum: scandat sublime tribunal,</l>
<l n="383">participem sceptri, socium declaret honoris  — </l>
<l n="384">cum subito stringunt gladios; vox desuper ingens</l>
<l n="385">infremuit: &ldquo;nobis etiam, deterrime, nobis </l>
<pb id="v.1.p.86"/>
<l n="386">sperasti famulas imponere posse catenas?</l>
<l n="387">unde redi nescis? patiarne audire satelles,</l>
<l n="388">qui leges aliis libertatemque reduxi?</l>
<l n="389">bis domitum civile nefas, bis rupimus Alpes.</l>
<l n="390">tot nos bella docent nulli servire tyranno.&rdquo;</l>
<l n="391">Deriguit. spes nulla fugae; seges undique ferri</l>
<l n="392">circumfusa micat; dextra laevaque revinctus</l>
<l n="393">haesit et ensiferae stupuit mucrone coronae,</l>
<l n="394">ut fera, quae nuper montes amisit avitos</l>
<l n="395">altorumque exul nemorum damnatur harenae </l>
<l n="396">muneribus, commota ruit; vir murmure contra</l>
<l n="397">hortatur nixusque genu venabula tendit;</l>
<l n="398">ilia pavet strepitus cuneosque erecta theatri</l>
<l n="399">respicit et tanti miratur sibila vulgi.</l>
<l n="400">Unus per medios audendi pronior ense </l>
<l n="401">prosilit exerto dictisque et vulnere torvus</l>
<l n="402">impetit: &ldquo;hac Stilicho, quem iactas pellere, dextra</l>
<l n="403">te ferit; hoc absens invadit viscera ferro.&rdquo;</l>
<l n="404">sic fatur meritoque latus transverberat ictu.</l>
<l n="405">Felix ilia manus, talem quae prima cruorem </l>
<l n="406">hauserit et fessi poenam libaverit orbis!</l>
<l n="407">mox omnes laniant hastis artusque trementes</l>
<l n="408">dilacerant; uno tot corpore tela tepescunt</l>
<l n="409">et non infecto puduit mucrone reverti.</l>
<pb id="v.1.p.88"/>
<l n="410">hi vultus avidos et adhuc spirantia vellunt </l>
<l n="411">lumina, truncates alii rapuere lacertos.</l>
<l n="412">amputat ille pedes, umerum quatit ille solutis</l>
<l n="413">nexibus; hic fracti reserat curvamina dorsi;</l>
<l n="414">hic iecur, hic cordis fibras, hic pandit anhelas</l>
<l n="415">pulmonis latebras. spatium non invenit ira </l>
<l n="416">nec locus est odiis. consumpto funere vix tum</l>
<l n="417">deseritur sparsumque perit per tela cadaver,</l>
<l n="418">sic mons Aonius rubuit, cum Penthea ferrent</l>
<l n="419">Maenades aut subito mutatum Actaeona cornu</l>
<l n="420">traderet insanis Latonia visa Molossis. </l>
<l n="421">criminibusne tuis credis, Fortuna, mederi</l>
<l n="422">et male donatum certas aequare favorem</l>
<l n="423">suppliciis? una tot milia morte rependis?</l>
<l n="424">eversis agedum Rufinum divide terris,</l>
<l n="425">da caput Odrysiis, truncum mereantur Achivi. </l>
<l n="426">quid reliquis dabitur? nec singula membra peremptis</l>
<l n="427">sufficiunt populis. Vacuo plebs undique muro</l>
<l n="428">iam secura fluit; senibus non obstitit aetas</l>
<l n="429">virginibusve pudor; viduae, quibus ille maritos</l>
<l n="430">abstulit, orbataeque ruunt ad gaudia matres </l>
<l n="431">insultantque alacres. laceros iuvat ire per artus</l>
<l n="432">pressaque calcato vestigia sanguine tingui.</l>
<l n="433">nec minus adsiduis flagrant elidere saxis</l>
<l n="434">prodigiale caput, quod iam de cuspide summa</l>
<pb id="v.1.p.90"/>
<l n="435">nutabat digna rediens ad moenia pompa. </l>
<l n="436">dextera quin etiam ludo concessa vagatur</l>
<l n="437">aera petens poenasque animi persolvit avari</l>
<l n="438">terribili lucro vivosque imitata retentus</l>
<l n="439">cogitur adductis digitos inflectere nervis.</l>
<l n="440">Desinat elatis quisquam confidere rebus </l>
<l n="441">instabilesque deos ac lubrica numina discat.</l>
<l n="442">ilia manus, quae sceptra sibi gestanda parabat,</l>
<l n="443">cuius se totiens summisit ad oscula supplex</l>
<l n="444">nobilitas, inhumata diu miseroque revulsa</l>
<l n="445">corpore feralem quaestum post fata reposcit. </l>
<l n="446">adspiciat quisquis nimium sublata secundis</l>
<l n="447">colla gerit: triviis calcandus spargitur ecce,</l>
<l n="448">qui sibi pyramidas, qui non cedentia templis</l>
<l n="449">ornatura suos extruxit culmina manes,</l>
<l n="450">et qui Sidonio velari credidit ostro, </l>
<l n="451">nudus pascit aves. iacet en, qui possidet orbem,</l>
<l n="452">exiguae telluris inops et pulvere raro</l>
<l n="453">per partes tegitur nusquam totiensque sepultus.</l>
<l n="454">Senserunt convexa necem tellusque nefandum</l>
<l n="455">amolitur onus iam respirantibus astris. </l>
<l n="456">infernos gravat umbra lacus. pater Aeacus horret</l>
<l n="457">intrantemque etiam latratu Cerberus urget.</l>
<l n="458">tunc animae, quas ille fero sub iure peremit,</l>
<l n="459">circumstant nigrique trahunt ad iudicis urnam</l>
<l n="460">infesto fremitu: veluti pastoris in ora </l>
<l n="461">commotae glomerantur apes, qui dulcia raptu</l>
<l n="462">mella vehit, pennasque cient et spicula tendunt</l>
<l n="463">et tenuis saxi per propugnacula cinctae</l>
<pb id="v.1.p.92"/>
<l n="464">rimosam patriam dilectaque pumicis antra</l>
<l n="465">defendunt pronoque favos examine velant. </l>
<l n="466">Est locus infaustis quo conciliantur in unum</l>
<l n="467">Cocytos Phlegethonque vadis; inamoenus uterque</l>
<l n="468">alveus; hic volvit lacrimas, hic igne redundat.</l>
<l n="469">turris per geminos, flammis vicinior, amnes</l>
<l n="470">porrigitur solidoque rigens adamante sinistrum </l>
<l n="471">proluit igne latus; dextro Cocytia findit</l>
<l n="472">aequora triste gemens et fletu concita plangit.</l>
<l n="473">huc post emeritam mortalia saecula vitam</l>
<l n="474">deveniunt. ibi nulla manent discrimina fati,</l>
<l n="475">nullus honos vanoque exutum nomine regem </l>
<l n="476">proturbat plebeius egens. quaesitor in alto</l>
<l n="477">conspicuus solio pertemptat crimina Minos</l>
<l n="478">et iustis dirimit sontes. quos nolle fateri</l>
<l n="479">viderit, ad rigidi transmittit verbera fratris.</l>
<l n="480">nam iuxta Rhadamanthys agit. cum gesta superni</l>
<l n="481">curriculi totosque diu perspexerit actus, </l>
<l n="482">exaequat damnum meritis et muta ferarum</l>
<l n="483">cogit vincla pati. truculentos ingerit ursis</l>
<l n="484">praedonesque lupis; fallaces vulpibus addit.</l>
<l n="485">at qui desidia semper vinoque gravatus, </l>
<l n="486">indulgens Veneri, voluit torpescere luxu,</l>
<l n="487">hunc suis inmundi pingues detrudit in artus.</l>
<l n="488">qui iusto plus esse loquax arcanaque suevit</l>
<l n="489">prodere, piscosas fertur victurus in undas,</l>
<l n="490">ut nimiam pensent aeterna silentia vocem. </l>
<l n="491">quos ubi per varias annis ter mille figuras</l>
<l n="492">egit, Lethaeo purgatos flumine tandem</l>
<l n="493">rursus ad humanae revocat primordia formae.</l>
<pb id="v.1.p.94"/>
<l n="494">Tum quoque, dum lites Stygiique negotia solvit</l>
<l n="495">dura fori veteresque reos ex ordine quaerit, </l>
<l n="496">Rufinum procul ecce notat visuque severe</l>
<l n="497">lustrat et ex imo concussa sede profatur:</l>
<l n="498">&ldquo;Huc superum labes, huc insatiabilis auri</l>
<l n="499">proluvies pretioque nihil non ause parato,</l>
<l n="500">quodque mihi summum scelus est, huc improbe legum</l>
<l n="501">venditor, Arctoi stimulator perfide Martis! </l>
<l n="502">cuius ob innumeras strages angustus Averni</l>
<l n="503">iam sinus et plena lassatur portitor alno.</l>
<l n="504">quid demens manifesta negas? en pectus inustae</l>
<l n="505">deformant maculae vitiisque inolevit imago </l>
<l n="506">nec sese commissa tegunt. genus omne dolorum</l>
<l n="507">in te ferre libet: dubio tibi pendula rupes</l>
<l n="508">inmineat lapsu, volucer te torqueat axis,</l>
<l n="509">te refugi fallant latices atque ore natanti</l>
<l n="510">arescat decepta sitis, dapibusque relictis </l>
<l n="511">in tua mansurus migret praecordia vultur.</l>
<l n="512">quamquam omnes alii, quos haec tormenta fatigant,</l>
<l n="513">pars quota sunt, Rufine, tui! quid tale vel audax</l>
<l n="514">fulmine Salmoneus vel lingua Tantalus egit</l>
<l n="515">aut inconsulto Tityos deliquit amore? </l>
<l n="516">cunctorum si facta simul iungantur in unum,</l>
<l n="517">praecedes numero. cui tanta piacula quisquam</l>
<l n="518">supplicio conferre valet? quid denique dignum</l>
<l n="519">omnibus inveniam, vincant cum singula poenas?</l>
<l n="520">tollite de mediis animarum dedecus umbris. </l>
<l n="521">adspexisse sat est. oculis iam parcite nostris</l>
<l n="522">et Ditis purgate domos. agitate flagellis</l>
<pb id="v.1.p.96"/>
<l n="523">trans Styga, trans Erebum, vacuo mandate barathro</l>
<l n="524">infra Titanum tenebras infraque recessus</l>
<l n="525">Tartareos ipsumque 1 Chaos, qua noctis opacae </l>
<l n="526">fundamenta latent; praeceps ibi mersus anhelet,</l>
<l n="527">dum rotat astra polus, feriunt dum litora venti.&rdquo;</l>
                  
               </div2>
            </div1>
      </body>
   </text>
</TEI.2>

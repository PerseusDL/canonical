<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
   <teiHeader>
      <fileDesc>
         <titleStmt>
            <title>Panegyricus de sexto consulatu Honorii Augusti</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 2</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="poem"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
            <language id="greek">Greek</language>
         </langUsage>
      </profileDesc>
   </teiHeader>
   <text id="stoa0089.stoa012.perseus-lat1">
      <body>
         <pb id="v.2.p.70" TEIform="pb"/>       
            <div1 n="praef" type="poem" org="uniform" sample="complete" part="N">
               <head>Praefatio</head>
               
<l n="1">Omnia, quae sensu volvuntur vota diurno,</l>
<l n="2">pectore sopito reddit amica quies.</l>
<l n="3">venator defessa toro cum membra reponit,</l>
<l n="4">mens tamen ad silvas et sua lustra redit.</l>
<l n="5">iudicibus lites, aurigae somnia currus </l>
<l n="6">vanaque nocturnis meta cavetur equis.</l>
<l n="7">furto gaudet amans, permutat navita merces</l>
<l n="8">et vigil elapsas quaerit avarus opes,</l>
<l n="9">blandaque largitur frustra sitientibus aegris</l>
<l n="10">inriguus gelido pocula fonte sopor.</l>
<l n="11">Me quoque Musarum studium sub nocte silenti</l>
<l n="12">artibus adsuetis sollicitare solet.</l>
<l n="13">namque poli media stellantis in arce videbar</l>
<l n="14">ante pedes summi carmina ferre Iovis;</l>
<l n="15">utque favet somnus, plaudebant numina dictis </l>
<l n="16">et circumfusi sacra corona chori.</l>
<l n="17">Enceladus mihi carmen erat victusque Typhoeus:</l>
<l n="18">hic subit Inarimen, hunc gravis Aetna domat.</l>
<pb id="v.2.p.72"/>
<l n="19">quam laetum post bella Iovem susceperat aether</l>
<l n="20">Phlegraeae referens praemia militiae! </l>
<l n="21">Additur ecce fides nec me mea lusit imago,</l>
<l n="22">inrita nec falsum somnia misit ebur.</l>
<l n="23">en princeps, en orbis apex aequatus Olympo!</l>
<l n="24">en quales memini, turba verenda, deos!</l>
<l n="25">fingere nil maius potuit sopor, altaque vati </l>
<l n="26">conventum caelo praebuit aula parem.</l>
            </div1>
<pb id="v.2.p.74"/>
            <div1 type="poem" n="1" id="poem.28" org="uniform" sample="complete" part="N">
               
<l n="1">Aurea Fortunae Reduci si templa priores</l>
<l n="2">ob reditum vovere ducum, non dignius umquam</l>
<l n="3">haec dea pro mentis amplas sibi posceret aedes,</l>
<l n="4">quam sua cum pariter trabeis reparatur et urbi</l>
<l n="5">maiestas: neque enim campus sollemnis et urna </l>
<l n="6">luditur in morem, species nec dissona coetu</l>
<l n="7">aut peregrina nitet simulati iuris imago,</l>
<l n="8">indigenas habitus nativa palatia sumunt,</l>
<l n="9">et, patriis plebem castris sociante Quirino,</l>
<l n="10">Mars augusta sui renovat suffragia campi. </l>
<l n="11">qualis erit terris, quem mons Euandrius offert</l>
<l n="12">Romanis avibus, quem Thybris inaugurat, annus?</l>
<l n="13">quamquam omnes, quicumque tui cognominis, anni</l>
<l n="14">semper inoffensum dederint successibus omen</l>
<l n="15">sintque tropaea tuas semper comitata secures, </l>
<l n="16">hic tamen ante omnes miro promittitur ortu,</l>
<l n="17">urbis et Augusti geminato numine felix.</l>
<l n="18">namque vehit stellas Babylonia cura salubres</l>
<l n="19">optima tunc spondet mortalibus edere fata,</l>
<l n="20">caelicolae cum celsa tenent summoque feruntur </l>
<pb id="v.2.p.76"/>
<l n="21">cardine nec radios humili statione recondunt:</l>
<l n="22">haud aliter Latiae sublimis Signifer aulae,</l>
<l n="23">imperii sidus propria cum sede locavit,</l>
<l n="24">auget spes Italas; et certius omina surgunt</l>
<l n="25">victrici concepta solo. Cum pulcher Apollo </l>
<l n="26">lustrat Hyperboreas Delphis cessantibus aras,</l>
<l n="27">nil tum Castaliae rivis communibus undae</l>
<l n="28">dissimiles, vili nec discrepat arbore laurus.</l>
<l n="29">antraque maesta silent inconsultique recessus.</l>
<l n="30">at si Phoebus adest et frenis grypha iugalem </l>
<l n="31">Riphaeo tripodas repetens detorsit ab axe,</l>
<l n="32">tunc silvae, tunc antra loqui, tunc vivere fontes,</l>
<l n="33">tunc sacer horror aquis adytisque effunditur Echo</l>
<l n="34">clarior et doctae spirant praesagia rupes.</l>
<l n="35">ecce Palatino crevit reverentia monti </l>
<l n="36">exultatque habitante deo potioraque Delphis</l>
<l n="37">supplicibus late populis oracula pandit</l>
<l n="38">atque suas ad signa iubet revirescere laurus.</l>
<l n="39">Non alium certe decuit rectoribus orbis</l>
<l n="40">esse larem, nulloque magis se colle potestas </l>
<l n="41">aestimat et summi sentit fastigia iuris;</l>
<l n="42">attollens apicem subiectis regia rostris</l>
<l n="43">tot circum delubra videt tantisque deorum</l>
<l n="44">cingitur excubiis ! iuvat infra tecta Tonantis</l>
<l n="45">cernere Tarpeia pendentes rupe Gigantas </l>
<l n="46">caelatasque fores mediisque volantia signa</l>
<l n="47">nubibus et densum stipantibus aethera templis</l>
<l n="48">aeraque vestitis numerosa puppe columnis</l>
<l n="49">consita subnixasque iugis inmanibus aedes,</l>
<pb id="v.2.p.78"/>
<l n="50">naturam cumulante manu, spoliisque micantes </l>
<l n="51">innumeros arcus. acies stupet igne metalli</l>
<l n="52">et circumfuso trepidans obtunditur auro.</l>
<l n="53">Agnoscisne tuos, princeps venerande, penates?</l>
<l n="54">haec sunt, quae primis olim miratus in annis</l>
<l n="55">patre pio monstrante puer. nil optimus ille </l>
<l n="56">divorum toto meruit felicius aevo,</l>
<l n="57">quam quod Romuleis victor sub moenibus egit</l>
<l n="58">te consorte dies, cum se melioribus addens</l>
<l n="59">exemplis civem gereret terrore remote,</l>
<l n="60">alternos cum plebe iocos dilectaque passus </l>
<l n="61">iurgia patriciasque domos privataque passim</l>
<l n="62">visere deposito dignatus limina fastu.</l>
<l n="63">publicus hinc ardescit amor, cum moribus aequis</l>
<l n="64">inclinat populo regale modestia culmen.</l>
<l n="65">teque rudem vitae, quamvis diademate necdum </l>
<l n="66">cingebare comas, socium sumebat honorum</l>
<l n="67">purpureo fotum gremio, parvumque triumphis</l>
<l n="68">imbuit et magnis docuit praeludere fatis.</l>
<l n="69">et Unguis variae gentes missique rogatum</l>
<l n="70">foedera Persarum proceres cum patre sedentem </l>
<l n="71">hac quondam videre domo positoque tiaram</l>
<l n="72">summisere genu, tecum praelarga vocavit</l>
<l n="73">ditandas ad dona tribus; fulgentia tecum</l>
<l n="74">collecti trabeatus adit delubra senatus</l>
<l n="75">Romano puerum gaudens offerre favori, </l>
<l n="76">ut novus imperio iam tunc adsuesceret heres.</l>
<pb id="v.2.p.80"/>
<l n="77">Hinc tibi concreta radice tenacius haesit</l>
<l n="78">et penitus totis inolevit Roma medullis,</l>
<l n="79">dilectaeque urbis tenero conceptus ab ungue</l>
<l n="80">tecum crevit amor, nec te mutare reversum </l>
<l n="81">evaluit propria nutritor Bosphorus arce.</l>
<l n="82">et quotiens optare tibi quae moenia malles</l>
<l n="83">adludens genitor regni pro parte dedisset,</l>
<l n="84">divitis Aurorae solium sortemque paratam</l>
<l n="85">sponte remittebas fratri: &ldquo;regat ille volentes </l>
<l n="86">Assyrios; habeat Pharium cum Tigride Nilum;</l>
<l n="87">contingat mea Roma mihi.&rdquo; nec vota fefellit</l>
<l n="88">eventus. Fortuna novum molita tyrannum</l>
<l n="89">iam tibi quaerebat Latium belloque secundo</l>
<l n="90">protinus Eoa velox accitus ab aula </l>
<l n="91">suscipis Hesperiam patrio bis Marte receptam.</l>
<l n="92">ipsa per Illyricas urbes Oriente relicto</l>
<l n="93">ire Serena comes nullo deterrita casu,</l>
<l n="94">materna te mente fovens Latioque futurum</l>
<l n="95">rectorem generumque sibi seniore supernas </l>
<l n="96">iam repetente plagas. illo sub cardine rerum</l>
<l n="97">sedula servatum per tot discrimina pignus</l>
<l n="98">restituit sceptris patrui castrisque mariti.</l>
<l n="99">certavit pietate domus, fidaeque reductum</l>
<l n="100">coniugis officio Stilichonis cura recepit. </l>
<l n="101">Felix ille parens, qui te securus Olympum</l>
<l n="102">succedente petit ! quam laetus ab aethere cernit</l>
<l n="103">se factis crevisse tuis ! duo namque fuere</l>
<pb id="v.2.p.82"/>
<l n="104">Europae Libyaeque hostes: Maurusius Atlas</l>
<l n="105">Gildonis Furias, Alaricum barbara Peuce </l>
<l n="106">nutrierat, qui saepe tuum sprevere profana</l>
<l n="107">mente patrem. Thracum venienti e 1 finibus alter</l>
<l n="108">Hebri clausit aquas; alter praecepta vocantis</l>
<l n="109">respuit auxiliisque ad proxima bella negatis</l>
<l n="110">abiurata palam Libyae possederat arva: </l>
<l n="111">quorum nunc meritam repetens non inmemor iram</l>
<l n="112">suppliciis fruitur natoque ultore triumphat.</l>
<l n="113">ense Thyestiadae poenas exegit Orestes,</l>
<l n="114">sed mixtum pietate nefas dubitandaque caedis</l>
<l n="115">gloria, materno laudem cum crimine pensat; </l>
<l n="116">pavit Iuleos inviso sanguine manes</l>
<l n="117">Augustus, sed falsa pii praeconia sumpsit</l>
<l n="118">in luctum patriae civili strage parcntans:</l>
<l n="119">at tibi causa patris rerum coniuncta saluti</l>
<l n="120">bellorum duplicat laurus, isdemque tropaeis </l>
<l n="121">reddita libertas orbi, vindicta parenti.</l>
<l n="122">Sed mihi iam pridem captum Parnasia Maurum</l>
<l n="123">Pieriis egit fidibus chelys; arma Getarum</l>
<l n="124">nuper apud socerum plectro celebrata recenti.</l>
<l n="125">adventus nunc sacra tui libet edere Musis </l>
<l n="126">grataque patratis exordia sumere bellis.</l>
<l n="127">Iam Pollentini tenuatus funere campi</l>
<l n="128">concessaque sibi (rerum sic admonet usus)</l>
<l n="129">luce, tot amissis sociis atque omnibus una</l>
<l n="130">direptis opibus, Latio discedere iussus </l>
<pb id="v.2.p.84"/>
<l n="131">hostis et inmensi revolutus culmine fati</l>
<l n="132">turpe retexit iter, qualis piratica puppis,</l>
<l n="133">quae cunctis infensa fretis scelerumque referta</l>
<l n="134">divitiis multasque diu populata carinas</l>
<l n="135">incidit in magnam bellatricemque triremim, </l>
<l n="136">dum praedam de more putat; viduataque caesis</l>
<l n="137">remigibus, scissis velorum debilis alis,</l>
<l n="138">orba gubernaclis, antennis saucia fractis</l>
<l n="139">ludibrium pelagi vento iactatur et unda,</l>
<l n="140">vastato tandem poenas luitura profundo: </l>
<l n="141">talis ab urbe minas retro flectebat inanes</l>
<l n="142">Italiam fugiens, et quae venientibus ante</l>
<l n="143">prona fuit, iam difficilis, iam dura reversis.</l>
<l n="144">clausa putat sibi cuncta pavor, retroque relictos</l>
<l n="145">quos modo temnebat, rediens exhorruit amnes. </l>
<l n="146">Undosa tum forte domo vitreisque sub antris</l>
<l n="147">rerum ignarus adhuc ingentes pectore curas</l>
<l n="148">volvebat pater Eridanus: quis bella maneret</l>
<l n="149">exitus? imperiumne Iovi legesque placerent</l>
<l n="150">et vitae Romana quies, an iura perosus </l>
<l n="151">ad priscos pecudum damnaret saecula ritus?</l>
<l n="152">talia dum secum movet anxius, advolat una</l>
<l n="153">Naiadum resoluta comam, complexaque patrem</l>
<l n="154"><q direct="unspecified">en Alaricus</q> ait &ldquo;non qualem nuper ovantem</l>
<l n="155">vidimus; exangues, genitor, mirabere vultus. </l>
<l n="156">percensere manum tantaque ex gente iuvabit</l>
<l n="157">relliquias numerasse breves, iam desine maesta</l>
<l n="158">fronte queri Nymphasque choris iam redde sorores.&rdquo;</l>
<l n="159">Dixerat; ille caput placidis sublime fluentis</l>
<l n="160">extulit, et totis lucem spargentia ripis </l>
<pb id="v.2.p.86"/>
<l n="161">aurea roranti micuerunt cornua vultu.</l>
<l n="162">non illi madidum vulgaris harundine crinem</l>
<l n="163">velat honos; rami caput umbravere virentes</l>
<l n="164">Heliadum totisque fluunt electra capillis.</l>
<l n="165">palla tegit latos umeros, curruque paterno </l>
<l n="166">intextus Phaethon glaucos incendit amictus.</l>
<l n="167">fultaque sub gremio caelatis nobilis astris</l>
<l n="168">aetherium probat urna decus. namque omnia luctus</l>
<l n="169">argumenta sui Titan signavit Olympo:</l>
<l n="170">mutatumque senem plumis et fronde sorores </l>
<l n="171">et fluvium, nati qui vulnera lavit anheli;</l>
<l n="172">stat gelidis Auriga plagis; vestigia fratris</l>
<l n="173">germanae servant Hyades, Cygnique sodalis</l>
<l n="174">lacteus extentas adspergit circulus alas;</l>
<l n="175">stelliger Eridanus sinuatis flexibus errans </l>
<l n="176">clara Noti convexa rigat gladioque tremendum</l>
<l n="177">gurgite sidereo subterluit Oriona.</l>
<l n="178">Hoc deus effulgens habitu prospexit euntes</l>
<l n="179">deiecta cervice Getas; tunc talia fatur:</l>
<l n="180">&ldquo;sicine mutatis properas, Alarice, reverti </l>
<l n="181">consiliis? Italae sic te iam paenitet orae?</l>
<l n="182">nec iam cornipedem Thybrino gramine pascis,</l>
<l n="183">ut rebare, tuum? Tuscis nec figis aratrum</l>
<l n="184">collibus? o cunctis Erebi dignissime poenis,</l>
<l n="185">tune Giganteis urbem temptare deorum </l>
<l n="186">adgressus furiis? nec te meus, improbe, saltem</l>
<l n="187">terruit exemplo Phaethon, qui fulmina praeceps</l>
<l n="188">in nostris efflavit aquis, dum flammea caeli</l>
<pb id="v.2.p.88"/>
<l n="189">flectcre terronis nieditatur frena lacertis</l>
<l n="190">mortalique diem sperat diffundere vultu? </l>
<l n="191">crede mihi, simili bacchatur crimine, quisquis</l>
<l n="192">adspirat Romae spoliis aut Solis habenis.&rdquo;</l>
<l n="193">Sic fatus Ligures Venetosque erectior amnes</l>
<l n="194">magna voce ciet. frondentibus umida ripis</l>
<l n="195">colla levant: pulcher Ticinus et Addua visu </l>
<l n="196">caerulus et velox Athesis tardusque meatu</l>
<l n="197">Mincius inque novem consurgens ora Timavus.</l>
<l n="198">insultant omnes profugo pacataque laetum</l>
<l n="199">invitant ad prata pecus; iam Pana Lycaeum,</l>
<l n="200">iam Dryadas revocant et rustica numina Faunos. </l>
<l n="201">Tu quoque non parvum Getico, Verona, triumpho</l>
<l n="202">adiungis cumulum, nec plus Pollentia rebus</l>
<l n="203">contulit Ausoniis aut moenia vindicis Hastae.</l>
<l n="204">hic, rursus dum pacta movet damnisque coactus</l>
<l n="205">extremo mutare parat praesentia casu, </l>
<l n="206">nil sibi periurum sensit prodesse furorem</l>
<l n="207">converti nec fata loco, multisque suorum</l>
<l n="208">diras pavit aves, inimicaque corpora volvens</l>
<l n="209">Ionios Athesis mutavit sanguine fluctus.</l>
<l n="210">Oblatum Stilicho violato foedere Martem </l>
<l n="211">omnibus adripuit votis, ubi Roma periclo</l>
<l n="212">iam procul et belli medio Padus arbiter ibat.</l>
<l n="213">iamque opportunam motu strepuisse rebelli</l>
<l n="214">gaudet perfidiam praebensque exempla labori</l>
<l n="215">sustinet accensos aestivo pulvere soles. </l>
<l n="216">ipse manu metuendus adest inopinaque cunctis</l>
<pb id="v.2.p.90"/>
<l n="217">instruit arma locis et qua vocat usus ab omni</l>
<l n="218">parte venit. fesso si deficit agmine miles,</l>
<l n="219">utitur auxiliis damni securus, et astu</l>
<l n="220">debilitat saevum cognatis viribus Histrum </l>
<l n="221">et duplici lucro committens proelia vertit</l>
<l n="222">in se barbariem nobis utrimque cadentem.</l>
<l n="223">ipsum te caperet letoque, Alarice, dedisset,</l>
<l n="224">ni calor incauti male festinatus Alani</l>
<l n="225">dispositum turbasset opus; prope captus anhelum </l>
<l n="226">verbere cogis equum, nec te vitasse dolemus.</l>
<l n="227">i potius genti reliquus tantisque superstes</l>
<l n="228">Danuvii populis, i, nostrum vive tropaeum.</l>
<l n="229">Non tamen ingenium tantis se cladibus atrox</l>
<l n="230">deicit: occulto temptabat tramite montes, </l>
<l n="231">si qua per scopulos subitas exquirere posset</l>
<l n="232">in Raetos Gallosque vias. sed fortior obstat</l>
<l n="233">cura ducis. quis enim divinum fallere pectus</l>
<l n="234">possit et excubiis vigilantia lumina regni?</l>
<l n="235">cuius consilium non umquam repperit hostis </l>
<l n="236">nec potuit texisse suum. secreta Getarum</l>
<l n="237">nosse prior celerique dolis occurrere sensu.</l>
<l n="238">Omnibus exclusus coeptis consedit in uno</l>
<l n="239">colle tremens; frondesque licet depastus amaras</l>
<l n="240">arborco figat sonipes in cortice morsus </l>
<l n="241">et taetris collecta cibis annique vapore</l>
<pb id="v.2.p.92"/>
<l n="242">saeviat aucta lues et miles probra superbus</l>
<l n="243">ingerat obsesso captivaque pignora monstret:</l>
<l n="244">non tamen aut morbi tabes aut omne periclum</l>
<l n="245">docta subire fames aut praedae luctus ademptae </l>
<l n="246">aut pudor aut dictis movere procacibus irae,</l>
<l n="247">ut male temptato totiens se credere campo</l>
<l n="248">comminus auderet. nulla est victoria maior,</l>
<l n="249">quam quae confessos animo quoque subiugat hostes.</l>
<l n="250">iamque frequens rarum decerpere transfuga robur </l>
<l n="251">coeperat inque dies numerus decrescere castris,</l>
<l n="252">nec iam deditio paucis occulta parari,</l>
<l n="253">sed cunei totaeque palam discedere turmae.</l>
<l n="254">consequitur vanoque fremens clamore retentat</l>
<l n="255">cumque suis iam bella gerit; mox nomina supplex </l>
<l n="256">cum fletu precibusque ciet veterumque laborum</l>
<l n="257">admonet et frustra iugulum parcentibus offert,</l>
<l n="258">defixoque malis animo sua membra suasque</l>
<l n="259">cernit abire manus: qualis Cybeleia quassans</l>
<l n="260">Hyblaeus procul aera senex revocare fugaces </l>
<l n="261">tinnitu conatur apes, quae sponte relictis</l>
<l n="262">descivere favis, sonituque exhaustus inani</l>
<l n="263">raptas mellis opes solitaeque oblita latebrae</l>
<l n="264">perfida deplorat vacuis examina ceris.</l>
<l n="265">Ergo ubi praeclusae voci laxata remisit </l>
<l n="266">frena dolor, notas oculis umentibus Alpes</l>
<l n="267">adspicit et nimium diversi stamine fati</l>
<pb id="v.2.p.94"/>
<l n="268">praesentes reditus fortunatosque revolvit</l>
<l n="269">ingressus: solo peragens tum murmure bellum</l>
<l n="270">protento leviter frangebat moenia conto </l>
<l n="271">inridens scopulos; nunc desolatus et expes</l>
<l n="272">debita pulsato reddit spectacula monti.</l>
<l n="273">tunc sic Ausonium respectans aethera fatur:</l>
<l n="274">&ldquo;Heu regio funesta Getis, heu terra sinistris</l>
<l n="275">auguriis calcata mihi, satiare nocentum </l>
<l n="276">cladibus et tandem nostris inflectere poenis !</l>
<l n="277">en ego, qui toto sublimior orbe ferebar</l>
<l n="278">ante tuum felix aditum, ceu legibus exul</l>
<l n="279">addictusque reus flatu propiore sequentum</l>
<l n="280">terga premor. quae prima miser, quae funera dictis</l>
<l n="281">posteriora querar? non me Pollentia tantum </l>
<l n="282">nec captae cruciastis opes; hoc aspera fati</l>
<l n="283">sors tulerit Martisque vices, non funditus armis</l>
<l n="284">concideram; stipatus adhuc equitumque catervis</l>
<l n="285">integer ad montes reliquo cum robore cessi, </l>
<l n="286">quos Appenninum perhibent. hunc esse ferebat</l>
<l n="287">incola, qui Siculum porrectus ad usque Pelorum</l>
<l n="288">finibus ab Ligurum populos complectitur omnes</l>
<l n="289">Italiae geminumque latus stringentia longe</l>
<l n="290">utraque perpetuo discriminat aequora tractu. </l>
<l n="291">haec ego continuum si per iuga tendere cursum,</l>
<l n="292">ut prior iratae fuerat sententia menti,</l>
<l n="293">iam desperata voluissem luce, quid ultra?</l>
<l n="294">omnibus oppeterem fama maiore perustis !</l>
<l n="295">et certe moriens propius te, Roma, viderem, </l>
<l n="296">ipsaque per cultas segetes mors nostra secuto</l>
<l n="297">victori damnosa foret. sed pignora nobis</l>
<pb id="v.2.p.96"/>
<l n="298">Romanus carasque nurus praedamque tenebat.</l>
<l n="299">hoc magis exertum raperem succinctior agmen.</l>
<l n="300">Heu, quibus insidiis, qua me circumdedit arte </l>
<l n="301">fatalis semper Stilicho ! dum parcere fingit,</l>
<l n="302">rettudit <!-->1</--> hostiles animos bellumque remenso</l>
<l n="303">evaluit transferre Pado. pro foedera saevo</l>
<l n="304">deteriora iugo ! tunc vis extincta Getarum;</l>
<l n="305">tunc mihi, tunc letum pepigi. violentior armis </l>
<l n="306">omnibus expugnat nostram dementia gentem,</l>
<l n="307">Mars gravior sub pace latet, capiorque vicissim</l>
<l n="308">fraudibus ipse meis. quis iam solacia fesso</l>
<l n="309">consiliumve dabit? socius suspectior hoste.</l>
<l n="310">Atque utinam cunctos licuisset perdere bello ! </l>
<l n="311">nam quisquis duro cecidit certamine, numquam</l>
<l n="312">desinit esse meus. melius mucrone perirent,</l>
<l n="313">auferretque mihi luctu leviore sodales</l>
<l n="314">victa manus quam laesa fides, nullusne clientum</l>
<l n="315">permanet? offensi comites, odere propinqui. </l>
<l n="316">quid moror invisam lucem? qua sede recondam</l>
<l n="317">naufragii fragmenta mei? quaeve arva requiram,</l>
<l n="318">in quibus haud umquam Stilicho nimiumque potentis</l>
<l n="319">Italiae nomen nostras circumsonet aures?&rdquo;</l>
<l n="320">Haec memorans instante fugam Stilichone tetendit</l>
<l n="321">expertas horrens aquilas; comitatur euntem </l>
<l n="322">Pallor et atra Fames et saucia lividus ora</l>
<l n="323">Luctus et inferno stridentes agmine Morbi.</l>
<l n="324">lustralem tum rite facem, cui lumen odorum</l>
<pb id="v.2.p.98"/>
<l n="325">sulphure caeruleo nigroque bitumine fumat, </l>
<l n="326">circum membra rotat doctus purganda sacerdos</l>
<l n="327">rore pio spargens, et dira fugantibus herbis</l>
<l n="328">numina purificumque lovem Triviamque precatus</l>
<l n="329">trans caput aversis manibus iaculatur in Austrum</l>
<l n="330">secum rapturas cantata piacula taedas. </l>
<l n="331">Acrior interea visendi principis ardor</l>
<l n="332">accendit cum plebe patres et saepe negatum</l>
<l n="333">flagitat adventum; nec tali publiea vota</l>
<l n="334">consensu tradunt atavi caluisse per urbem,</l>
<l n="335">Dacica bellipotens cum fregerat Ulpius arma </l>
<l n="336">atque indignantes in iura redegerat Arctos,</l>
<l n="337">cum fasces cinxere Hypanin mirataque leges</l>
<l n="338">Romanum stupuit Maeotia terra tribunal,</l>
<l n="339">nec tantis patriae studiis ad templa vocatus,</l>
<l n="340">clemens Marce, redis, cum gentibus undique cinctam</l>
<l n="341">exuit Hesperiam paribus Fortuna periclis. </l>
<l n="342">laus ibi nulla ducum; nam flammeus imber in hostem</l>
<l n="343">decidit; hunc dorso trepidum fumante ferebat</l>
<l n="344">ambustus sonipes; hic tabescente solutus</l>
<l n="345">subsedit galea liquefactaque fulgure cuspis </l>
<l n="346">canduit et subitis fluxere vaporibus enses.</l>
<l n="347">tum contenta polo mortalis nescia teli</l>
<l n="348">pugna fuit: Chaldaea mago seu carmina ritu</l>
<l n="349">armavere deos, seu, quod reor, omne Tonantis</l>
<l n="350">obsequium Marci mores potuere mereri. </l>
<l n="351">nunc quoque praesidium Latio non deesset Olympi,</l>
<l n="352">deficeret si nostra manus; sed providus aether</l>
<pb id="v.2.p.100"/>
<l n="353">noluit humano titulos auferre labori,</l>
<l n="354">ne tibi iam, princeps, soceri sudore paratam,</l>
<l n="355">quam meruit virtus, ambirent fulmina laurum. </l>
<l n="356">Iam totiens missi proceres responsa morandi</l>
<l n="357">rettulerant, donec differri longius urbis</l>
<l n="358">communes non passa preces penetralibus altis</l>
<l n="359">prosiluit vultusque palam confessa coruscos</l>
<l n="360">impulit ipsa suis cunctantem Roma querellis:</l>
<l n="361">&ldquo;Dissimulata diu tristes in amore repulsas</l>
<l n="362">vestra parens, Auguste,queror. quonam usque tenebit</l>
<l n="363">praelatus mea vota Ligus? vetitumque propinqua</l>
<l n="364">luce frui, spatiis discernens gaudia parvis,</l>
<l n="365">torquebit Rubicon vicino numine <!-->1</--> Thybrim? </l>
<l n="366">nonne semel sprevisse satis, cum reddita bellis</l>
<l n="367">Africa venturi lusit spe principis urbem</l>
<l n="368">nec duras tantis precibus permovimus aures?</l>
<l n="369">ast ego frenabam geminos, quibus altior ires,</l>
<l n="370">electi candoris equos et nominis arcum </l>
<l n="371">iam molita tui, per quem radiante decorus</l>
<l n="372">ingrederere toga, pugnae monumenta dicabam</l>
<l n="373">defensam titulo Libyam testata perenni.</l>
<l n="374">iamque parabantur pompae simulacra futurae</l>
<l n="375">Tarpeio spectanda Iovi: caelata metallo </l>
<l n="376">classis ut auratum sulcaret remige fluctum,</l>
<l n="377">ut Massyla tuos anteirent oppida currus</l>
<pb id="v.2.p.102"/>
<l n="378">Palladiaque comas innexus harundine Triton</l>
<l n="379">edomitis veheretur aquis et in aere trementem</l>
<l n="380">succinctae famulum fervent Atlanta cohortes, </l>
<l n="381">ipse Iugurthinam subiturus carcere poenam</l>
<l n="382">praeberet fera colla iugo, vi captus et armis,</l>
<l n="383">non Bocchi Syllaeque dolis. Sed prima remitto.</l>
<l n="384">num praesens etiam Getici me laurea belli</l>
<l n="385">declinare potest? sedesve capacior ulla </l>
<l n="386">tantae laudis erit? tua te benefacta morantem</l>
<l n="387">conveniunt, meritisque suis obnoxia virtus </l>
<l n="388">quod servavit amat. iam flavescentia centum </l>
<l n="389">messibus aestivae detondent Gargara falces, </l>
<l n="390">spectatosque iterum nulli celebrantia ludos </l>

<l n="391">circumflexa rapit centenus saecula consul: </l>
<l n="392">his annis, qui lustra mihi bis dena recensent, </l>
<l n="393">nostra ter Augustos intra pomeria vidi, </l>
<l n="394">temporibus variis; eadem sed causa tropaei </l>
<l n="395">civilis dissensus erat. venere superbi, </l>

<l n="396">scilicet ut Latio respersos sanguine currus </l>
<l n="397">adspicerem ! quisquamne piae laetanda parenti </l>
<l n="398">natorum lamenta putet? periere tyranni, </l>
<l n="399">sed nobis periere tamen. cum Gallica vulgo </l>
<l n="400">proelia iactaret, tacuit Pharsalica Caesar. </l>

<l n="401">namque inter socias acies cognataque signa </l>
<l n="402">ut vinci miserum, numquam vicisse decorum, </l>
<l n="403">restituat priscum per te iam gloria morem </l>
<l n="404">verior, et fructum sincerae laudis ab hoste </l>
<pb id="v.2.p.104"/>
<l n="405">desuetum iam redde mihi iustisque furoris </l>

<l n="406">externi spoliis sontes absolve triumphos.</l>
<l n="407">Quem, precor, ad finem laribus seiuncta potestas </l>
<l n="408">exulat imperiumque suis a sedibus errat? </l>
<l n="409">cur mea quae cunctis tribuere palatia nomen </l>
<l n="410">neglecto squalent senio? nec creditur orbis </l>

<l n="411">illinc posse regi? medium non deserit umquam </l>
<l n="412">caeli Phoebus iter, radiis tamen omnia lustrat. </l>
<l n="413">segnius an veteres Histrum Rhenumque tenebant, </l>
<l n="414">qui nostram coluere domum? leviusve timebant </l>
<l n="415">Tigris et Euphrates, cum foedera Medus et Indus </l>
<l n="416">hinc peteret pacemque mea speraret ab arce? </l>
<l n="417">hie illi mansere viri, quos mutua virtus </l>
<l n="418">legit et in nomen Romanis rebus adoptans </l>
<l n="419">iudicio pulchram seriem, non sanguine duxit; </l>
<l n="420">hie proles atavum de due ens Aelia Nervam </l>

<l n="421">tranquillique Pii bellatoresque Severi. </l>
<l n="422">hunc civis dignare chorum conspectaque dudum </l>
<l n="423">ora refer, pompam recolens ut mente priorem, </l>
<l n="424">quem tenero patris comitem susceperat aevo, </l>
<l n="425">nunc duce cum socero iuvenem te Thybris adoret.&rdquo;</l>
<l n="426">Orantem medio princeps sermone refovit:</l>
<l n="427">&ldquo;numquam aliquid frustra per me voluisse dolebis, </l>
<l n="428">o dea, nec legum fas est occurrere matri. </l>
<l n="429">sed nec post Libyam (falsis ne perge querellis </l>
<l n="430">incusare tuos) patriae mandata vocantis </l>

<l n="431">sprevimus: advectae misso Stilichone curules, </l>
<l n="432">ut nostras tibi, Roma, vices pro principe consul </l>
<l n="433">impleret generoque socer. vidistis in illo </l>
<pb id="v.2.p.106"/>
<l n="434">me quoque; sic credit pietas non sanguine solo, </l>
<l n="435">sed claris potius factis experta parentem. </l>

<l n="436">cuncta quidem centum nequeam perstringere Unguis, </l>
<l n="437">quae pro me mundoque gerit; sed ab omnibus unum, </l>
<l n="438">si fama necdum patuit, te, Roma, docebo </l>
<l n="439">subiectum nostris oculis et cuius agendi </l>
<l n="440">spectator vel causa fui. Populator Achivae </l>
<l n="441">Bistoniaeque plagae, crebris successibus amens </l>
<l n="442">et ruptas animis spirans inmanibus Alpes </l>
<l n="443">iam Ligurum trepidis admoverat agmina muris </l>
<l n="444">tutior auxilio brumae (quo gentibus illis </l>
<l n="445">sidere consueti favet inclementia caeli) </l>

<l n="446">meque minabatur calcato obsidere vallo </l>
<l n="447">spem vano terrore fovens, si forte, remotis </l>
<l n="448">praesidiis, urgente metu, qua vellet obirem </l>
<l n="449">condicione fidem; nec me timor impulit ullus </l>
<l n="450">et duce venturo fretum memoremque tuorum, </l>
<l n="451">Roma, ducum, quibus haud umquam vel morte parata </l>
<l n="452">foedus lucis amor pepigit dispendia famae. </l>
<l n="453">nox erat et late stellarum more videbam </l>
<l n="454">barbaricos ardere focos; iam classica primos </l>
<l n="455">excierant vigiles, gelida cum pulcher ab Arcto </l>
<l n="456">adventat Stilicho. medius sed clauserat hostis </l>
<l n="457">inter me socerumque viam pontemque tenebat, </l>
<l n="458">Addua quo scissas spumosior incitat undas. </l>
<l n="459">quid faceret? differret iter? discrimina nullas </l>
<l n="460">nostra dabant adeunda moras, perrumperet agmen? </l>
<l n="461">sed paucis comitatus erat; nam plurima retro, </l>
<l n="462">dum nobis properat succurrere, liquerat arma </l>
<l n="463">extera vel nostras acies. hoc ille locatus </l>
<pb id="v.2.p.108"/>
<l n="464">ancipiti, longum socias tardumque putavit </l>
<l n="465">expectasse manus et nostra pericula tendit </l>

<l n="466">posthabitis pulsare suis mediumque per hostem </l>
<l n="467">flammatus virtute pia propriaeque salutis </l>
<l n="468">inmemor et stricto prosternens obvia ferro </l>
<l n="469">barbara fulmineo secuit tentoria cursu.</l>
<l n="470">Nunc mihi Tydiden attollant carmina vatum, </l>
<l n="471">quod iuncto fidens Ithaco patefacta Dolonis </l>
<l n="472">indicio dapibusque simul religataque somno </l>
<l n="473">Thracia sopiti penetraverit agmina Rhesi </l>
<l n="474">Graiaque rettulerit captos ad castra iugales, </l>
<l n="475">quorum, si qua fides augentibus omnia Musis, </l>
<l n="476">impetus excessit Zephyros candorque pruinas </l>
<l n="477">ecce virum, taciti nulla qui fraude soporis </l>
<l n="478">ense palam sibi pandit iter remeatque cruentus </l>
<l n="479">et Diomedeis tantum praeclarior ausis, </l>
<l n="480">quantum lux tenebris manifestaque proelia furtis ! </l>
<l n="481">adde quod et ripis steterat munitior hostis </l>
<l n="482">et cui nec vigilem fas est componere Rhesum: </l>
<l n="483">Thrax erat, hie Thracum domitor. non tela retardant, </l>
<l n="484">obice non haesit fluvii. sic ille minacem </l>
<l n="485">Tyrrhenam labente manum pro ponte repellens </l>
<l n="486">traiecit clipeo Thybrim, quo texerat urbem, </l>
<l n="487">Tarquinio mirante Codes mediisque superbus </l>
<l n="488">Porsennam respexit aquis. celer Addua nostro </l>
<l n="489">sulcatus socero: sed, cum transnaret, Etruscis </l>
<l n="490">ille dabat tergum, Geticis hie pectora bellis. <pb id="v.2.p.110"/></l>
<l n="491">Exere nunc doctos tantae certamina laudis, </l>
<l n="492">Roma, choros et, quanta tuis facundia pollet </l>
<l n="493">ingeniis, nostrum digno sonet ore parentem.&rdquo;</l>
<l n="494">Dixit et antiquae muros egressa Ravennae </l>
<l n="495">signa movet; iamque ora Padi portusque relinquit </l>
<l n="496">flumineos, certis ubi legibus advena Nereus </l>
<l n="497">aestuat et pronas puppes nunc amne secundo, </l>
<l n="498">nunc redeunte vehit nudataque litora fluctu </l>
<l n="499">deserit, Oceani lunaribus aemula damnis. </l>
<l n="500">laetior hinc Fano recipit Fortuna vetusto, </l>

<l n="501">despiciturque vagus praerupta valle Metaurus, </l>
<l n="502">qua mons arte patens vivo se perforat arcu </l>
<l n="503">admisitque viam sectae per viscera rupis, </l>
<l n="504">exuperans delubra Iovis saxoque minantes </l>
<l n="505">Appenninigenis cultas pastoribus aras. </l>

<l n="506">quin et Clitumni sacras victoribus undas, </l>
<l n="507">Candida quae Latiis praebent armenta triumphis, </l>
<l n="508">visere cura fuit; nec te miracula fontis </l>
<l n="509">praetereunt, tacito passu quem si quis adiret, </l>
<l n="510">lentus erat; si voce gradum maiore citasset, </l>
<l n="511">commixtis fervebat aquis; cumque omnibus una </l>
<l n="512">sit natura vadis, similes ut corporis undas </l>
<l n="513">ostendant, haec sola novam iactantia sortem </l>
<l n="514">humanos properant imitari flumina mores, </l>
<l n="515">celsa dehinc patulum prospectans Narnia campum </l>
<l n="516">regali calcatur equo, rarique coloris </l>
<l n="517">non procul amnis abest, urbi qui nominis auctor: </l>
<l n="518">ilice sub densa silvis artatus opacis </l>
<pb id="v.2.p.112"/>
<l n="519">inter utrumque iugum tortis anfractibus albet. </l>
<l n="520">inde salutato libatis Thybride lymphis </l>

<l n="521">excipiunt arcus operosaque semita vastis </l>
<l n="522">molibus et quidquid tantae praemittitur urbi. </l>

<l n="523">Ac velut officiis trepidantibus ora puellae </l>
<l n="524">spe propiore tori mater sollertior ornat </l>
<l n="525">adveniente proco vestesque et cingula comit </l>

<l n="526">saepe marm viridique angustat iaspide pectus </l>
<l n="527">substringitque comam gemmis et colla monili </l>
<l n="528">circuit et bacis onerat candentibus aures: </l>
<l n="529">sic oculis placitura tuis insignior auctis </l>
<l n="530">collibus et nota maior se Roma videndam </l>

<l n="531">obtulit. addebant pulchrum nova moenia vultum </l>
<l n="532">audito perfecta recens rumore Getarum, </l>
<l n="533">profecitque opifex decori timor, et vice mira,</l>
<l n="534">quam pax intulerat, bello discussa senectus</l>
<l n="535">erexit subitas turres cunctosque coegit </l>

<l n="536">septem continue colles iuvenescere muro,</l>
<l n="537">ipse favens votis solitoque decentior aer,</l>
<l n="538">quamvis adsiduo noctem foedaverat imbre,</l>
<l n="539">principis et solis radiis detersa removit</l>
<l n="540">nubila; namque ideo pluviis turbaverat omnes </l>
<l n="541">ante dies lunamque rudem madefecerat Auster,</l>
<l n="542">ut tibi servatum scirent convexa serenum.</l>

<l n="543">Omne Palatino quod pons a colle recedit</l>
<l n="544">Mulvius et quantum licuit consurgere tectis,</l>
<pb id="v.2.p.114"/>
<l n="545">una replet turbae facies: undare videres </l>
<l n="546">ima viris, altas effulgere matribus aedes.</l>
<l n="547">exultant iuvenes aequaevi principis annis;</l>
<l n="548">temnunt prisca senes et in hunc sibi prospera fati</l>
<l n="549">gratantur durasse diem moderataque laudant</l>
<l n="550">tempora, quod clemens aditu, quod pectore solus </l>
<l n="551">Romanos vetuit currum praecedere patres:</l>
<l n="552">cum tamen Eucherius, cui regius undique sanguis,</l>
<l n="553">atque Augusta soror fratri praeberet ovanti</l>
<l n="554">militis obsequium; sic illum dura parentis</l>
<l n="555">instituit pietas in se vel pignora parci </l>
<l n="556">quique neget nato, procerum quod praestat honori.</l>
<l n="557">haec sibi curva <!-->1</--> senum maturaque comprobat aetas</l>
<l n="558">idque inter veteris speciem praesentis et aulae</l>
<l n="559">iudicat: hunc civem, dominos venisse priores.</l>
<l n="560">Conspicuas tum flore genas, diademate crinem </l>
<l n="561">membraque gemmato trabeae viridantia cinctu</l>
<l n="562">et fortes umeros et certatura Lyaeo</l>
<l n="563">inter Erythraeas surgentia colla smaragdos</l>
<l n="564">mirari sine fine nurus; ignaraque virgo,</l>
<l n="565">cui simplex calet ore pudor, per singula cernens </l>
<l n="566">nutricem consultat anum: quid fixa draconum</l>
<l n="567">ora velint? ventis fluitent an vera minentur</l>
<l n="568">sibila suspensum rapturi faucibus hostem?</l>
<l n="569">ut chalybe indutos equites et in acre latentes</l>
<l n="570">vidit cornipedes: <q direct="unspecified">quanam de gente</q> rogabat </l>
<l n="571">&ldquo;ferrati venere viri? quae terra metallo</l>
<l n="572">nascentes informat equos? num Lemnius auctor</l>
<pb id="v.2.p.116"/>
<l n="573">indidit hinnitum ferro simulacraque belli</l>
<l n="574">viva dedit?&rdquo; gaudet metuens et pollice monstrat,</l>
<l n="575">quod picturatas galeae Iunonia cristas </l>
<l n="576">ornet avis vel quod rigidos vibrata per armos</l>
<l n="577">rubra sub aurato crispentur serica dorso.</l>
<l n="578">Tunc tibi magnorum mercem Fortuna laborum</l>
<l n="579">persolvit, Stilicho, curru cum vectus eodem</l>
<l n="580">urbe triumphantem generum florente iuventa </l>
<l n="581">conspiceres illumque diem sub corde referres,</l>
<l n="582">quo tibi confusa dubiis formidine rebus</l>
<l n="583">infantem genitor moriens commisit alendum.</l>
<l n="584">virtutes variae fructus sensere receptos;</l>
<l n="585">depositum servasse, fides; constantia, parvum </l>
<l n="586">praefecisse orbi; pietas, fovisse propinquum.</l>
<l n="587">hic est ille puer, qui nunc ad rostra Quirites</l>
<l n="588">evocat et solio fultus genitoris eburno</l>
<l n="589">gestarum patribus causas ex ordine rerum</l>
<l n="590">eventusque refert veterumque exempla secutus </l>
<l n="591">digerit imperii sub iudice facta senatu.</l>
<l n="592">nil cumulat verbis quae nil fiducia celat;</l>
<l n="593">fucati sermonis opem mens conscia laudis</l>
<l n="594">abnuit. agnoscunt proceres; habituque Gabino</l>
<l n="595">principis et ducibus circumstipata togatis </l>
<l n="596">iure paludatae iam curia militat aulae.</l>
<l n="597">adfuit ipsa suis ales Victoria templis</l>
<l n="598">Romanae tutela togae: quae divite penna</l>
<l n="599">patricii reverenda fovet sacraria coetus</l>
<pb id="v.2.p.118"/>
<l n="600">castrorumque eadem comes indefessa tuorum </l>
<l n="601">nunc tandem fruitur votis atque omne futurum</l>
<l n="602">te Romae seseque tibi promittit in aevum.</l>
<l n="603">Hinc te iam patriis laribus via nomine vero</l>
<l n="604">sacra refert. flagrat studiis concordia vulgi,</l>
<l n="605">quam non inlecebris dispcrsi colligis auri; </l>
<l n="606">nec tibi venales captant aeraria plausus</l>
<l n="607">corruptura fidem: mentis offertur inemptus</l>
<l n="608">pura mente favor, nam munere carior omni</l>
<l n="609">obstringit sua quemque salus. procul ambitus erret !</l>
<l n="610">non quaerit pretium, vitam qui debet amori. </l>
<l n="611">O quantum populo secreti numinis addit</l>
<l n="612">imperii praesens genius ! quantamque rependit</l>
<l n="613">maiestas alterna vicem, cum regia circi</l>
<l n="614">conexum gradibus veneratur purpura vulgus,</l>
<l n="615">adsensuque cavae sublatus in aethera vallis </l>
<l n="616">plebis adoratae reboat fragor, unaque totis</l>
<l n="617">intonat Augustum septenis arcibus Echo !</l>
<l n="618">nec solis hic cursus equis: adsueta quadrigis</l>
<l n="619">cingunt arva trabes, subitaeque adspectus harenae</l>
<l n="620">diffundit Libycos ahena valle cruores. </l>
<l n="621">haec et belligeros exercuit area lusus,</l>
<l n="622">armatos haec saepe choros, certaque vagandi</l>
<l n="623">textas lege fugas inconfusosque recursus</l>
<l n="624">et pulchras errorum artes iucundaque Martis</l>
<l n="625">ccrnimus, insonuit cum verbere signa magister, </l>
<pb id="v.2.p.120"/>
<l n="626">mutatos edunt pariter tot pectora motus</l>
<l n="627">in latus adlisis clipeis aut rursus in altum</l>
<l n="628">vibratis; grave parma sonat, mucronis acutum</l>
<l n="629">murmur, et umbonum pulsu modulante resultans</l>
<l n="630">ferreus alterno concentus clauditur ense. </l>
<l n="631">una omnis summissa phalanx tantaeque salutant</l>
<l n="632">te, princeps, galeae, partitis inde catervis</l>
<l n="633">in varies docto discurritur ordine gyros,</l>
<l n="634">quos neque semiviri Gortynia tecta iuvenci</l>
<l n="635">flumina nec crebro vincant Maeandria flexu. </l>
<l n="636">discreto revoluta gradu torquentur in orbes</l>
<l n="637">agmina, perpetuisque inmoto cardine claustris</l>
<l n="638">Ianus bella premens laeta sub imagine pugnae</l>
<l n="639">armorum innocuos paci largitur honores.</l>
<l n="640">Iamque novum fastis aperit felicibus annum </l>
<l n="641">ore coronatus gemino; iam Thybris in uno</l>
<l n="642">et Bruti cernit trabeas et sceptra Quirini.</l>
<l n="643">consule laetatur post plurima saecula viso</l>
<l n="644">Pallanteus apex; agnoscunt rostra curules</l>
<l n="645">auditas quondam proavis, desuetaque cingit </l>
<l n="646">regius auratis fora fascibus Ulpia lictor,</l>
<l n="647">et sextas Getica praevelans fronde secures</l>
<l n="648">colla triumphati proculcat Honorius Histri.</l>
<l n="649">exeat in populos cunctis inlustrior annus,</l>
<l n="650">natus fonte suo, quem non aliena per arva </l>
<l n="651">induit hospes honos, cuius cunabula fovit</l>
<l n="652">curia, quem primi tandem videre Quirites,</l>
<l n="653">quem domitis auspex peperit Victoria bellis !</l>
<pb id="v.2.p.122"/>
<l n="654">hunc et privati titulis famulantibus anni</l>
<l n="655">et, quos armipotens genitor retroque priores </l>
<l n="656">diversis gessere locis, ceu numen adorent;</l>
<l n="657">hunc et quinque tui vel quos habiturus in urbe</l>
<l n="658">post alios, Auguste, colant. licet unus in omnes</l>
<l n="659">consul eas, magno sextus tamen iste superbit</l>
<l n="660">nomine: praeteritis melior, venientibus auctor.</l>
            </div1>
      </body>
   </text>
</TEI.2>

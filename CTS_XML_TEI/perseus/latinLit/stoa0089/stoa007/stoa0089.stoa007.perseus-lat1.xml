<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
   <teiHeader>
      <fileDesc>
         <titleStmt>
            <title>Fescinnina de nuptiis Honorii Augusti</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 1</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">    
            <state unit="poem"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
         </langUsage>
      </profileDesc>
   </teiHeader>
   <text id="stoa0089.stoa007">
      <body>
         <pb id="v.1.p.230" TEIform="pb"/>       
            <div1 type="poem" n="1" org="uniform" sample="complete" part="N">
               
<l n="1">princeps corusco sidere pulclirior, </l>
<l n="2">Parthis sagittas tendere doctior, </l>
<l n="3">eques Gelonis imperiosior, </l>
<l n="4">quae digna mentis laus erit arduae? </l>
<l n="5">quae digna formae laus erit igneae? </l>

<l n="6">te Leda mallet quam dare Castorem; </l>
<l n="7">praefert Achilli te proprio Thetis; </l>
<l n="8">victum fatetur Delos Apollinem: </l>
<l n="9">credit minorem Lydia Liberum. </l>

<l n="10">tu cum per altas impiger ilices  </l>

<l n="11">freno citatum cornipedem reges </l>
<l n="12">ludentque ventis instabiles comae^ </l>
<l n="13">telis iacebunt sponte tuis ferae </l>
<l n="14">gaudensque sacris vulneribus leo </l>

<l n="15">admittet hastam morte superbior.  </l>

<l n="16">Venus reversum spernit Adonidem, </l>
<l n="17">damnat reductum Cynthia Virbium. </l>

<l n="18">cum post labores sub platani voles </l>
<l n="19">virentis umbra vel gelido specu </l>

<l n="20">torrentiorem fallere Sirium  </l>

<l n="21">et membra somno fessa resolveris: </l>
<l n="22">quantus uret tum Dryadas calor! </l>
<l n="23">quot aestuantes ancipiti gradu </l>
<l n="24">furtiva carpent oscula Naides!</l>
<pb id="v.1.p.232"/>
<l n="25">quis vero acerbis horridior Scythis, </l>
<l n="26">quis beluarum corde furentior,</l>
<l n="27">qui, cum micantem te prope viderit,</l>
<l n="28">non optet ultro servitium pati,</l>
<l n="29">qui non catenas adripiat libens</l>
<l n="30">colloque poscat vincula libero? </l>
<l n="31">tu si nivalis per iuga Caucasi </l>
<l n="32">saevas petisses pulcher Amazonas,</l>
<l n="33">peltata pugnas desereret cohors</l>
<l n="34">sexu recepto; patris et inmemor</l>
<l n="35">inter frementes Hippolyte tubas </l>
<l n="36">strictam securim languida poneret</l>
<l n="37">et seminudo pectore cingulum</l>
<l n="38">forti negatum solveret Herculi,</l>
<l n="39">bellumque solus conficeret decor.</l>
<l n="40">Beata, quae te mox faciet virum </l>
<l n="41">primisque sese iunget amoribus.</l>
            </div1>
            <div1 type="poem" n="2" id="poem.12" org="uniform" sample="complete" part="N">
               
<l n="1">Age cuncta nuptiali</l>
<l n="2">redimita vere tellus</l>
<l n="3">celebra toros eriles;</l>
<l n="4">omne nemus cum fluviis,</l>
<l n="5">omne canat profundum </l>
<l n="6">Ligures favete campi,</l>
<l n="7">Veneti favete montes,</l>
<l n="8">subitisque se rosetis</l>
<l n="9">vestiat Alpinus apex</l>
<l n="10">et rubeant pruinae. </l>
<l n="11">Athesis strepat choreis</l>
<l n="12">calamisque flexuosus</l>
<l n="13">leve Mincius susurret</l>

<pb id="v.1.p.234"/>
<l n="14">et Padus electriferis</l>
<l n="15">admoduletur alnis; </l>
<l n="16">epulisque iam repleto</l>
<l n="17">resonet Quirite Thybris</l>
<l n="18">dominique laeta votis</l>
<l n="19">aurea septemgeminas</l>
<l n="20">Roma coronet arces. </l>
<l n="21">procul audiant Hiberi,</l>
<l n="22">fluit unde semen aulae,</l>
<l n="23">ubi plena laurearum</l>
<l n="24">imperio feta domus</l>
<l n="25">vix numeral triumphos. </l>
<l n="26">habet hinc patrem maritus,</l>
<l n="27">habet hinc puella matrem</l>
<l n="28">geminaque parte ductum</l>
<l n="29">Caesareum flumineo</l>
<l n="30">stemma recurrit ortu. </l>
<l n="31">decorent virecta Baetim,</l>
<l n="32">Tagus intumescat auro</l>
<l n="33">generisque procreator</l>
<l n="34">sub vitreis Oceanus</l>
<l n="35">luxurietur antris. </l>
<l n="36">Oriensque regna fratrum</l>
<l n="37">simul Occidensque plaudat;</l>
<l n="38">placide iocentur urbes,</l>
<l n="39">quaeque novo quaeque nitent</l>
<l n="40">deficiente Phoebo. </l>
<l n="41">Aquiloniae procellae,</l>
<l n="42">rabidi tacete Cauri,</l>
<l n="43">taceat sonorus Auster.</l>
<l n="44">solus ovantem Zephyrus</l>
<l n="45">perdominetur annum. </l>
            </div1>
            <pb id="v.1.p.236"/>
            <div1 type="poem" n="3" id="poem.13" org="uniform" sample="complete" part="N">
               
<l n="1">Solitas galea fulgere comas,</l>
<l n="2">Stilicho, molli necte corona,</l>
<l n="3">cessent litui saevumque procul</l>
<l n="4">Martem felix taeda releget.</l>
<l n="5">tractus ab aula rursus in aulam </l>
<l n="6">redeat sanguis, patris officiis</l>
<l n="7">iunge potenti pignora dextra.</l>
<l n="8">gener Augusti pridem fueras,</l>
<l n="9">nunc rursus eris socer Augusti.</l>
<l n="10">quae iam rabies livoris erit? </l>
<l n="11">vel quis dabitur color invidiae?</l>
<l n="12">Stilicho socer est, pater est Stilicho.</l>
            </div1>
            <div1 type="poem" n="4" id="poem.14" org="uniform" sample="complete" part="N">
               
<l n="1">Attollens thalamis Idalium iubar</l>
<l n="2">dilectus Veneri nascitur Hesperus,</l>
<l n="3">iam nuptae trepidat sollicitus pudor,</l>
<l n="4">iam produnt lacrimas flammea simplices.</l>
<l n="5">ne cessa, iuvenis, comminus adgredi, </l>
<l n="6">impacata licet saeviat unguibus.</l>
<l n="7">non quisquam fruitur veris odoribus</l>
<l n="8">Hyblaeos latebris nec spoliat favos,</l>
<l n="9">si fronti caveat, si timeat rubos;</l>
<l n="10">armat spina rosas, mella tegunt apes. </l>
<l n="11">crescunt difficili gaudia iurgio</l>
<l n="12">accenditque magis, quae refugit, Venus,</l>
<l n="13">quod flenti tuleris, plus sapit osculum.</l>
<l n="14">dices <q direct="unspecified">o!</q> quotiens, &ldquo;hoc mihi dulcius</l>
<l n="15">quam flavos deciens vincere Sarmatas!&rdquo;</l>
                  <pb id="v.1.p.238"/>
<l n="16">Adspirate novam pectoribus fidem</l>
<l n="17">mansuramque facem tradite sensibus.</l>
<l n="18">tam iunctis manibus nectite vincula,</l>
<l n="19">quam frondens hedera stringitur aesculus,</l>
<l n="20">quam lento premitur palmite populus, </l>
<l n="21">et murmur querula blandius alite</l>
<l n="22">Unguis adsiduo reddite mutuis.</l>
<l n="23">et labris animum conciliantibus</l>
<l n="24">alternum rapiat somnus anhelitum.</l>
<l n="25">amplexu caleat purpura regio </l>
<l n="26">et vestes Tyrio sanguine fulgidas</l>
<l n="27">alter virgineus nobilitet cruor.</l>
<l n="28">tum victor madido prosilias toro</l>
<l n="29">nocturni referens vulnera proelii.</l>
<l n="30">Ducant pervigiles carmina tibiae </l>
<l n="31">permissisque iocis turba licentior</l>
<l n="32">exultet tetricis libera legibus.</l>
<l n="33">passim cum ducibus ludite milites,</l>
<l n="34">passim cum pueris ludite virgines.</l>
<l n="35">haec vox aetheriis insonet axibus, </l>
<l n="36">haec vox per populos, per mare transeat!</l>
<l n="37"><q direct="unspecified">formosus Mariam ducit Honorius.</q></l>
               
            </div1>
      </body>
   </text>
</TEI.2>
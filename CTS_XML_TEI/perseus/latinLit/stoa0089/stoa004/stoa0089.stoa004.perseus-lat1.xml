<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
   <teiHeader>
      <fileDesc>
         <titleStmt>
            <title>De consulatu Stilichonis</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 1-2</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">            
            <state unit="book" delim="."/>
            <state unit="poem"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
         </langUsage>
      </profileDesc>
   </teiHeader>
   <text id="stoa0089.stoa004.perseus-lat1">
      <body>
         <pb id="v.1.p.364" TEIform="pb"/>      
            <div1 type="book" n="1" org="uniform" sample="complete" part="N">
               
<l n="1">Continuant superi pleno Romana favore</l>
<l n="2">gaudia successusque novis successibus augent:</l>
<l n="3">conubii necdum festivos regia cantus</l>
<l n="4">sopierat, cecinit fuso Gildone triumphos,</l>
<l n="5">et calidis thalami successit laurea sertis, </l>
<l n="6">sumeret ut pariter princeps nomenque mariti</l>
<l n="7">victorisque decus; Libyae post proelia crimen</l>
<l n="8">concidit Eoum, rursusque Oriente subacto</l>
<l n="9">consule defensae surgunt Stilichone secures,</l>
<l n="10">ordine vota meant, equidem si carmen in unum </l>
<l n="11">tantarum sperem cumulos advolvere rerum,</l>
<l n="12">promptius imponam glaciali Pelion Ossae.</l>
<l n="13">si partem tacuisse velim, quodcumque relinquam</l>
<l n="14">maius erit. veteres actus primamque iuventam</l>
<l n="15">prosequar? ad sese mentem praesentia ducunt. </l>
<l n="16">narrem iustitiam? resplendet gloria Martis.</l>
<l n="17">armati referam vires? plus egit inermis.</l>
<l n="18">quod floret Latium, Latio quod reddita servit</l>
<l n="19">Africa, vicinum quod nescit Hiberia Maurum,</l>
<pb id="v.1.p.366"/>
<l n="20">tuta quod imbellem miratur Gallia Rhenum, </l>
<l n="21">aut gelidam Thracen decertatosque labores</l>
<l n="22">Hebro teste canam? magnum mihi panditur aequor,</l>
<l n="23">ipsaque Pierios lassant proclivia currus</l>
<l n="24">laudibus innumeris. Etenim mortalibus ex quo</l>
<l n="25">tellus coepta coli, numquam sincera bonorum </l>
<l n="26">sors ulli concessa viro. quem vultus honestat,</l>
<l n="27">dedecorant mores; animus quem pulchrior ornat,</l>
<l n="28">corpus destituit. bellis insignior ille,</l>
<l n="29">sed pacem foedat vitiis. hic publica felix,</l>
<l n="30">sed privata minus, partitum; singula quemque </l>
<l n="31">nobilitant: hunc forma decens, hunc robur in armis,</l>
<l n="32">hunc rigor, hunc pietas, illum sollertia iuris,</l>
<l n="33">hunc suboles castique tori, sparguntur in omnes,</l>
<l n="34">in te mixta fluunt; et quae divisa beatos</l>
<l n="35">efficiunt, collecta tenes. Ne facta revolvam </l>
<l n="36">militiamque patris, cuius producere famam,</l>
<l n="37">si nihil egisset clarum nec fida Valenti</l>
<l n="38">dextera duxisset rutilantes crinibus alas,</l>
<l n="39">sufficeret natus Stilicho: mens ardua semper</l>
<l n="40">a puero, tenerisque etiam fulgebat in annis </l>
<l n="41">fortunae maioris honos. erectus et acer</l>
<l n="42">nil breve moliri, nullis haerere potentum</l>
<l n="43">liminibus fatisque loqui iam digna futuris.</l>
<l n="44">lam tum conspicuus, iam tum venerabilis ibas</l>
<l n="45">spondebatque ducem celsi nitor igneus oris </l>
<pb id="v.1.p.368"/>
<l n="46">membrorumque modus, qualem nec carmina fingunt</l>
<l n="47">semideis. quacumque alte gradereris in urbe,</l>
<l n="48">cedentes spatiis adsurgentesque videbas</l>
<l n="49">quamvis miles adhuc. taciti suffragia vulgi</l>
<l n="50">iam tibi detulerant, quidquid mox debuit aula. </l>
<l n="51">Vix primaevus eras, pacis cum mitteris auctor</l>
<l n="52">Assyriae; tanta foedus cum gente ferire</l>
<l n="53">commissum iuveni. Tigrim transgressus et altum</l>
<l n="54">Euphraten Babylona petis. stupuere severi</l>
<l n="55">Parthorum proceres, et plebs pharetrata videndi </l>
<l n="56">flagravit studio, defixaeque hospite pulchro</l>
<l n="57">Persides arcanum suspiravere calorem.</l>
<l n="58">turis odoratae cumulis et messe Sabaea</l>
<l n="59">pacem conciliant arae; penetralibus ignem</l>
<l n="60">sacratum rapuere adytis rituque iuvencos </l>
<l n="61">Chaldaeo stravere magi, rex ipse micantem</l>
<l n="62">inclinat dextra pateram secretaque Beli</l>
<l n="63">et vaga testatur volventem sidera Mithram.</l>
<l n="64">si quando sociis tecum venatibus ibant,</l>
<l n="65">quis Stilichone prior ferro penetrare leones </l>
<l n="66">comminus aut longe virgatas figere tigres?</l>
<l n="67">flectenti faciles cessit tibi Medus habenas;</l>
<l n="68">torquebas refugum Parthis mirantibus arcum.</l>
<l n="69">Nubilis interea maturae virginis aetas</l>
<l n="70">urgebat patrias suspenso principe curas, </l>
<l n="71">quem simul imperioque ducem nataeque maritum</l>
<l n="72">prospiceret; dubius toto quaerebat ab axe</l>
<l n="73">dignum coniugio generum thalamisque Serenae.</l>
<pb id="v.1.p.370"/>
<l n="74">iudicium virtutis erat; per castra, per urbes,</l>
<l n="75">per populos animi cunctantis libra cucurrit. </l>
<l n="76">tu legeris tantosque viros, quos obtulit orbis,</l>
<l n="77">intra consilium vincis sensumque legentis,</l>
<l n="78">et gener Augustis olim socer ipse futurus</l>
<l n="79">accedis. radiis auri Tyriaque superbit</l>
<l n="80">maiestate torus; comitata parentibus exit </l>
<l n="81">purpureis virgo. stabat pater inde tropaeis</l>
<l n="82">inclitus; inde pium matris regina gerebat</l>
<l n="83">obsequium gravibus subnectens flammea gemmis.</l>
<l n="84">tunc et Solis equos, tunc exultasse choreis</l>
<l n="85">astra ferunt mellisque lacus et flumina lactis </l>
<l n="86">erupisse solo, cum floribus aequora vernis</l>
<l n="87">Bosphorus indueret roseisque evincta coronis</l>
<l n="88">certantes Asiae taedas Europa levaret.</l>
<l n="89">Felix arbitrii princeps, qui congrua mundo</l>
<l n="90">iudicat et primus censet, quod cernimus omnes. </l>
<l n="91">talem quippe virum natis adiunxit et aulae,</l>
<l n="92">cui neque luxuries bello nec blanda periclis</l>
<l n="93">otia nec lucis fructus pretiosior umquam</l>
<l n="94">laude fuit. quis enim Visos in plaustra feroces</l>
<l n="95">reppulit aut saeva Promoti caede tumentes </l>
<l n="96">Bastarnas una potuit delere ruina?</l>
<l n="97">Pallantis iugulum Turno moriente piavit</l>
<l n="98">Aeneas, tractusque rotis ultricibus Hector</l>
<l n="99">irato vindicta fuit vel quaestus Achilli.</l>
<l n="100">tu neque vesano raptas venalia curru </l>
<l n="101">funera nec vanam corpus meditaris in unum</l>
<l n="102">saevitiam; turmas equitum peditumque catervas</l>
<pb id="v.1.p.372"/>
<l n="103">hostilesque globos tumulo prosternis amici;</l>
<l n="104">inferiis gens tota datur. nec Mulciber auctor</l>
<l n="105">mendacis clipei fabricataque vatibus arma </l>
<l n="106">conatus iuvere tuos: tot barbara solus</l>
<l n="107">milia iam pridem miseram vastantia Thracen</l>
<l n="108">finibus exiguae vallis conclusa tenebas.</l>
<l n="109">nec te terrisonus stridor venientis Alani</l>
<l n="110">nec vaga Chunorum feritas, non falce Gelonus, </l>
<l n="111">non arcu pepulere Getae, non Sarmata conto.</l>
<l n="112">extinctique forent penitus, ni more maligno</l>
<l n="113">falleret Augustas occultus proditor aures</l>
<l n="114">obstrueretque moras strictumque reconderet ensem,</l>
<l n="115">solveret obsessos, praeberet foedera captis. </l>
<l n="116">Adsiduus castris aderat, rarissimus urbi,</l>
<l n="117">si quando trepida princeps pietate vocaret;</l>
<l n="118">vixque salutatis Laribus, vix coniuge visa,</l>
<l n="119">deterso necdum repetebat sanguine campum.</l>
<l n="120">nec stetit Eucherii dum carperet oscula saltem </l>
<l n="121">per galeam. patris stimulos ignisque mariti</l>
<l n="122">vicit cura ducis, quotiens sub pellibus egit</l>
<l n="123">Edonas hiemes et tardi flabra Bootae</l>
<l n="124">sub divo Riphaea tulit! cumque igne propinquo</l>
<l n="125">frigora vix ferrent alii, tune iste rigentem </l>
<l n="126">Danuvium calcabat eques nivibusque profundum</l>
<l n="127">scandebat cristatus Athon lateque corusco</l>
<l n="128">curvatas glacie silvas umbone ruebat.</l>
<l n="129">nunc prope Cimmerii tendebat litora Ponti,</l>
<pb id="v.1.p.374"/>
<l n="130">nunc dabat hibernum Rhodope nimbosa cubile. </l>
<l n="131">vos Haemi gelidae valles, quas saepe cruentis</l>
<l n="132">stragibus aequavit Stilicho, vos Thracia tester</l>
<l n="133">flumina, quae largo mutastis sanguine fluctus;</l>
<l n="134">dicite, Bisaltae vel qui Pangaea iuvencis</l>
<l n="135">scinditis, offenso quantae sub vomere putres </l>
<l n="136">dissiliant glaebis galeae vel qualia rastris</l>
<l n="137">ossa peremptorum resonent inmania regum.</l>
<l n="138">Singula complecti cuperem; sed densior instat</l>
<l n="139">gestorum series laudumque sequentibus undis</l>
<l n="140">obruimur. genitor caesi post bella tyranni </l>
<l n="141">iam tibi commissis conscenderat aethera terris,</l>
<l n="142">ancipites rerum ruituro culmine lapsus</l>
<l n="143">aequali cervice subis: sic Hercule quondam</l>
<l n="144">sustentante polum melius librata pependit</l>
<l n="145">machina nec dubiis titubavit Signifer astris </l>
<l n="146">perpetuaque senex subductus mole parumper</l>
<l n="147">obstupuit proprii spectator ponderis Atlas.</l>
<l n="148">Nulli barbariae motus; nil turbida rupto</l>
<l n="149">ordine temptavit novitas, tantoque remoto</l>
<l n="150">principe mutatas orbis non sensit habenas. </l>
<l n="151">nil inter geminas acies, ceu libera frenis,</l>
<l n="152">ausa manus. certe nec tantis dissona linguis</l>
<l n="153">turba nec armorum cultu diversior umquam</l>
<l n="154">confluxit populus: totam pater undique secum</l>
<l n="155">moverat Auroram; mixtis hic Colchus Hiberis, </l>
<l n="156">hic mitra velatus Arabs, hic crine decorus</l>
<l n="157">Armenius; hic picta Saces fucataque Medus,</l>
<pb id="v.1.p.376"/>
<l n="158">hic gemmata niger tentoria fixerat Indus;</l>
<l n="159">hic Rhodani procera cohors, hic miles alumnus</l>
<l n="160">Oceani. ductor Stilicho tot gentibus unus, </l>
<l n="161">quot vel progrediens vel conspicit occiduus sol.</l>
<l n="162">in quo tam vario vocum generumque tumultu</l>
<l n="163">tanta quies iurisque metus servator honesti</l>
<l n="164">te moderante fuit, nullis ut vinea furtis</l>
<l n="165">vel seges erepta fraudaret messe colonum, </l>
<l n="166">ut nihil aut saevum rabies aut turpe libido</l>
<l n="167">suaderet, placidi servirent legibus enses.</l>
<l n="168">scilicet in vulgus manant exempla regentum,</l>
<l n="169">utque ducum lituos, sic mores castra sequuntur.</l>
<l n="170">Denique felices aquilas quocumque moveres, </l>
<l n="171">arebant tantis epoti milibus amnes.</l>
<l n="172">Illyricum peteres: campi montesque latebant.</l>
<l n="173">vexillum navale dares: sub puppibus ibat</l>
<l n="174">Ionium, nullas 1 succincta Ceraunia nimbis</l>
<l n="175">nec iuga Leucatae feriens spumantia fluctu </l>
<l n="176">deterrebat hiems. tu si glaciale iuberes</l>
<l n="177">vestigare fretum, securo milite ducti</l>
<l n="178">stagna reluctantes quaterent Saturnia remi;</l>
<l n="179">si deserta Noti, fontem si quaerere Nili,</l>
<l n="180">Aethiopum medios penetrassent vela vapores. </l>
<l n="181">Te memor Eurotas, te rustica Musa Lycaei,</l>
<l n="182">te pastorali modulantur Maenala cantu</l>
<l n="183">Partheniumque nemus, quod te pugnante resurgens</l>
<l n="184">aegra caput mediis erexit Graecia flammis.</l>
<l n="185">plurima Parrhasius tunc inter corpora Ladon </l>
<pb id="v.1.p.378"/>
<l n="186">haesit et Alpheus Geticis angustus acervis</l>
<l n="187">tardior ad Siculos etiamnunc pergit amores.</l>
<l n="188">Miramur rapidis hostem succumbere bellis,</l>
<l n="189">cum solo terrore ruant? non classica Francis</l>
<l n="190">intulimus: iacuere tamen. non Marte Suebos </l>
<l n="191">contudimus, quis iura damus. quis credere possit?</l>
<l n="192">ante tubam nobis audax Germania servit.</l>
<l n="193">cedant, Druse, tui, cedant, Traiane, labores:</l>
<l n="194">vestra manus dubio quidquid discrimine gessit,</l>
<l n="195">transcurrens egit Stilicho totidemque diebus </l>
<l n="196">edomuit Rhenum, quot vos potuistis in annis;</l>
<l n="197">quem ferro, adloquiis; quem vos cum milite, solus,</l>
<l n="198">impiger a primo descendens fluminis ortu</l>
<l n="199">ad bifidos tractus et iuncta paludibus ora</l>
<l n="200">fulmineum perstrinxit iter; ducis impetus undas </l>
<l n="201">vincebat celeres, et pax a fonte profecta</l>
<l n="202">cum Rheni crescebat aquis. ingentia quondam</l>
<l n="203">nomina, crinigero flaventes vertice reges,</l>
<l n="204">qui nec principibus donis precibusque vocati</l>
<l n="205">paruerant, iussi properant segnique verentur </l>
<l n="206">offendisse mora; transvecti lintribus amnem</l>
<l n="207">occursant ubicumque velit. nec fama fefellit</l>
<l n="208">iustitiae: videre pium, videre fidelem.</l>
<l n="209">quem veniens timuit, rediens Germanus amavit.</l>
<l n="210">illi terribiles, quibus otia vendere semper </l>
<l n="211">mos erat et foeda requiem mercede pacisci,</l>
<l n="212">natis obsidibus pacem tam supplice vultu</l>
<pb id="v.1.p.380"/>
<l n="213">captivoque rogant, quam si post terga revincti</l>
<l n="214">Tarpeias pressis subeant cervicibus arces.</l>
<l n="215">omne, quod Oceanum fontesque interiacet Histri, </l>
<l n="216">unius incursu tremuit; sine caede subactus</l>
<l n="217">servitio Boreas exarmatique Triones.</l>
<l n="218">Tempore tam parvo tot proelia sanguine nullo</l>
<l n="219">perficis et luna nuper nascente profectus</l>
<l n="220">ante redis, quam tota fuit, Rhenumque minacem </l>
<l n="221">cornibus infractis adeo mitescere cogis,</l>
<l n="222">ut Salius iam rura colat flexosque Sygambrus</l>
<l n="223">in falcem curvet gladios, geminasque viator</l>
<l n="224">cum videat ripas, quae sit Romana, requirat;</l>
<l n="225">ut iam trans fluvium non indignante Chauco </l>
<l n="226">pascat Belga pecus, mediumque ingressa per Albim</l>
<l n="227">Gallica Francorum montes armenta pererrent;</l>
<l n="228">ut procul Hercyniae per vasta silentia silvae</l>
<l n="229">venari tuto liceat, lucosque vetusta</l>
<l n="230">religione truces et robur numinis instar </l>
<l n="231">barbarici nostrae feriant impune bipennes.</l>
<l n="232">Ultro quin etiam devota mente tuentur</l>
<l n="233">victorique favent. quotiens sociare catervas</l>
<l n="234">oravit iungique tuis Alamannia signis!</l>
<l n="235">nec doluit contempta tamen, spretoque recessit </l>
<l n="236">auxilio laudata fides, provincia missos</l>
<l n="237">expellet citius fasces quam Francia reges,</l>
<l n="238">quos dederis. acie nec iam pulsare rebelles,</l>
<l n="239">sed vinclis punire licet; sub iudice nostro</l>
<l n="240">regia Romanus disquirit crimina carcer: </l>
<pb id="v.1.p.382"/>
<l n="241">Marcomeres Sunnoque docet; quorum alter Etruscum</l>
<l n="242">pertulit exilium; cum se promitteret alter</l>
<l n="243">exulis ultorem, iacuit mucrone suorum:</l>
<l n="244">res avidi concire novas odioque furentes</l>
<l n="245">pacis et ingenio scelerumque cupidine fratres. </l>
<l n="246">Post domitas Arctos alio prorupit ab axe</l>
<l n="247">tempestas et, ne qua tuis intacta tropaeis</l>
<l n="248">pars foret, Australis sonuit tuba, moverat omnes</l>
<l n="249">Maurorum Gildo populos, quibus inminet Atlas</l>
<l n="250">et quos interior nimio plaga sole relegat: </l>
<l n="251">quos vagus umectat Cinyps et proximus hortis</l>
<l n="252">Hesperidum Triton et Gir notissimus amnis</l>
<l n="253">Aethiopum, simili mentitus gurgite Nilum;</l>
<l n="254">venerat et parvis redimitus Nuba sagittis</l>
<l n="255">et velox Garamas, nec quamvis tristibus Hammon </l>
<l n="256">responsis alacrem potuit Nasamona morari.</l>
<l n="257">stipantur Numidae campi, stant pulvere Syrtes</l>
<l n="258">Gaetulae, Poenus iaculis obtexitur aer.</l>
<l n="259">hi virga moderantur equos; his fulva leones</l>
<l n="260">velamenta dabant ignotarumque ferarum </l>
<l n="261">exuviae, vastis Meroe quas nutrit harenis;</l>
<l n="262">serpentum patulos gestant pro casside rictus;</l>
<l n="263">pendent vipereae squamosa pelle pharetrae.</l>
<l n="264">non sic intremuit Simois, cum montibus Idae</l>
<l n="265">nigra coloratus produceret agmina Memnon, </l>
<l n="266">non Ganges, cum tela procul vibrantibus Indis</l>
<l n="267">inmanis medium vectaret belua Porum.</l>
<pb id="v.1.p.384"/>
<l n="268">Porus Alexandro, Memnon prostratus Achilli,</l>
<l n="269">Gildo nempe tibi. Nec solum fervidus Austrum,</l>
<l n="270">sed partes etiam Mavors agitabat Eoas. </l>
<l n="271">quamvis obstreperet pietas, his ille regendae</l>
<l n="272">transtulerat nomen Libyae scelerique profano</l>
<l n="273">fallax legitimam regni praetenderat umbram.</l>
<l n="274">surgebat geminum varia formidine bellum,</l>
<l n="275">hoc armis, hoc triste dolis. hoc Africa saevis </l>
<l n="276">cinxerat auxiliis, hoc coniuratus alebat</l>
<l n="277">insidiis Oriens. illinc edicta meabant</l>
<l n="278">corruptura duces; hinc frugibus atra negatis</l>
<l n="279">urgebat trepidamque fames obsederat urbem.</l>
<l n="280">exitiale palam Libycum; civile pudoris  </l>
<l n="281">obtentu tacitum. Tales utrimque procellae</l>
<l n="282">cum fremerent lacerumque alternis ictibus anceps</l>
<l n="283">imperium pulsaret hiems, nil fessa remisit</l>
<l n="284">officii virtus contraque minantia fata</l>
<l n="285">pervigil eventusque sibi latura secundos </l>
<l n="286">maior in adversis micuit: velut arbiter alni,</l>
<l n="287">nubilus Aegaeo quam turbine vexat Orion,</l>
<l n="288">exiguo clavi flexu declinat aquarum</l>
<l n="289">verbera, nunc recta, nunc obliquante carina</l>
<l n="290">callidus, et pelagi caelique obnititur irae. </l>
<l n="291">Quid primum,Stilicho,mirer? quod cautus ad omnes</l>
<l n="292">restiteris fraudes, ut te nec noxia furto</l>
<l n="293">littera nec pretio manus inflammata lateret?</l>
<l n="294">quod nihil in tanto circum terrore locutus</l>
<l n="295">indignum Latio? responsa quod ardua semper </l>
<l n="296">Eois dederis, quae mox effecta probasti  — </l>
<pb id="v.1.p.386"/>
<l n="297">securus, quamvis et opes et rura tenerent</l>
<l n="298">insignesque domos? levis haec iactura; nec umquam</l>
<l n="299">publica privatae cesserunt commoda causae,</l>
<l n="300">dividis ingentes curas teque omnibus unum </l>
<l n="301">obicis, inveniens animo quae mente gerenda,</l>
<l n="302">efficiens patranda manu, dictare paratus</l>
<l n="303">quae scriptis peragenda forent. quae brachia centum,</l>
<l n="304">quis Briareus aliis numero crescente lacertis</l>
<l n="305">tot simul obiectis posset confligere rebus: </l>
<l n="306">evitare dolos; veteres firmare cohortes,</l>
<l n="307">explorare novas; duplices disponere classes,</l>
<l n="308">quae fruges aut bella ferant; aulaeque tumultum</l>
<l n="309">et Romae lenire famem? quot nube soporis</l>
<l n="310">inmunes oculi per tot discurrere partes, </l>
<l n="311">tot loca sufficerent et tam longinqua tueri?</l>
<l n="312">Argum fama canit centeno lumine cinctum</l>
<l n="313">corporis excubiis unam servasse iuvencam!</l>
<l n="314">Unde tot adlatae segetes? quae silva carinas</l>
<l n="315">texuit? unde rudis tanto tirone iuventus </l>
<l n="316">emicuit senioque iterum vernante resumpsit</l>
<l n="317">Gallia bis fractas Alpino vulnere vires?</l>
<l n="318">non ego dilectu, Tyrii sed vomere Cadmi</l>
<l n="319">tam subitas acies concepto dente draconis</l>
<l n="320">exiluisse reor: Dircaeis qualis in arvis </l>
<l n="321">messis cum proprio mox bellatura colono</l>
<l n="322">cognatos strinxit gladios, cum semine iacto</l>
<l n="323">terrigenae galea matrem nascente ferirent</l>
<pb id="v.1.p.388"/>
<l n="324">armifer et viridi floreret milite sulcus,</l>
<l n="325">hoc quoque non parva fas est cum laude relinqui, </l>
<l n="326">quod non ante fretis exercitus adstitit ultor,</l>
<l n="327">ordine quam prisco censeret bella senatus.</l>
<l n="328">neglectum Stilicho per tot iam saecula morem</l>
<l n="329">rettulit, ut ducibus mandarent proelia patres</l>
<l n="330">decretoque togae felix legionibus iret </l>
<l n="331">tessera. Romuleas leges rediisse fatemur,</l>
<l n="332">cum procerum iussis famulantia cernimus arma.</l>
<l n="333">Tyrrhenum poteras cunctis transmittere signis</l>
<l n="334">et ratibus Syrtes, Libyam complere maniplis;</l>
<l n="335">consilio stetit ira minor, ne territus ille </l>
<l n="336">te duce suspecto Martis graviore paratu</l>
<l n="337">aut in harenosos aestus zonamque rubentem</l>
<l n="338">tenderet aut solis fugiens transiret in ortus</l>
<l n="339">missurusve sibi certae solacia mortis</l>
<l n="340">oppida dirueret flammis. res mira relatu: </l>
<l n="341">ne timeare times et, quem vindicta manebat,</l>
<l n="342">desperare vetas. quantum fiducia nobis</l>
<l n="343">profuit! hostilis salvae Carthaginis arces;</l>
<l n="344">inlaesis Tyrii gaudent cultoribus agri,</l>
<l n="345">quos potuit vastare fuga. spe captus inani </l>
<l n="346">nec se subripuit poenae nostrisque pepercit:</l>
<l n="347">demens, qui numero tantum, non robore mensus</l>
<l n="348">Romanos rapidis ibat ceu protinus omnes</l>
<l n="349">calcaturus equis et, quod iactare solebat,</l>
<l n="350">solibus effetos mersurus pulvere Gallos. </l>
<pb id="v.1.p.390"/>
<l n="351">sed didicit non Aethiopum geminata venenis</l>
<l n="352">vulnera, non fusum crebris hastilibus imbrem,</l>
<l n="353">non equitum nimbos Latiis obsistere pilis.</l>
<l n="354">sternitur ignavus Nasamon, nec spicula supplex</l>
<l n="355">iam torquet Garamas; repetunt deserta fugaces </l>
<l n="356">Autololes; pavidus proiecit missile Mazax.</l>
<l n="357">cornipedem Maurus nequiquam hortatur anhelum;</l>
<l n="358">praedonem lembo profugum ventisque repulsum</l>
<l n="359">suscepit merito fatalis Tabraca portu</l>
<l n="360">expertum quod nulla tuis elementa paterent </l>
<l n="361">hostibus, et laetae passurum iurgia plebis</l>
<l n="362">fracturumque reos humili sub iudice vultus.</l>
<l n="363">Nil tribuat Fortuna sibi. sit prospera semper</l>
<l n="364">ilia quidem; sed non uni certamina pugnae</l>
<l n="365">credidimus totis nec constitit alea castris </l>
<l n="366">nutatura semel; si quid licuisset iniquis</l>
<l n="367">casibus, instabant aliae post terga biremes;</l>
<l n="368">venturus dux maior erat. Victoria nulla</l>
<l n="369">clarior aut hominum votis optatior umquam</l>
<l n="370">contigit. an quisquam Tigranen armaque Ponti </l>
<l n="371">vel Pyrrhum Antiochique fugam vel vincla Iugurthae</l>
<l n="372">conferat aut Persen debellatumque Philippum?</l>
<l n="373">hi propagandi ruerant pro limite regni;</l>
<l n="374">hic stabat Romana salus. ibi tempora tuto</l>
<l n="375">traxerunt dilata moras; hic vincere tarde </l>
<l n="376">vinci paene fuit. discrimine Roma supremo</l>
<l n="377">inter supplicium populi deforme pependit;</l>
<l n="378">et tantum Libyam fructu maiore recepit</l>
<l n="379">quam peperit, quantum graviorem amissa dolorem</l>
<l n="380">quam necdum quaesita movent, quis Punica gesta,  </l>
<pb id="v.1.p.392"/>
<l n="381">quis vos, Scipiadae, quis te iam, Regule, nosset,</l>
<l n="382">quis lentum caneret Fabium, si iure perempto</l>
<l n="383">insultaret atrox famula Carthagine Maurus?</l>
<l n="384">haec omnes veterum revocavit adorea lauros;</l>
<l n="385">restituit Stilicho cunctos tibi, Roma, triumphos. </l>
            </div1>
            <pb id="v.2.p.2"/>
            <div1 type="book" n="2" id="poem.22" org="uniform" sample="complete" part="N">
               
<l n="1">Hactenus armatae laudes : nunc qualibus orbem</l>
<l n="2">moribus et quanto frenet metuendus amore,</l>
<l n="3">quo tandem flexus trabeas auctore rogantes</l>
<l n="4">induerit fastisque suum concesserit annum,</l>
<l n="5">mitior incipiat fidibus iam Musa remissis. </l>
<l n="6">Principio magni custos Clementia mundi,</l>
<l n="7">quae Iovis incoluit zonam, quae temperat aethram</l>
<l n="8">frigoris et flammae medio, quae maxima natu</l>
<l n="9">caelicolum. nam prima chaos Clementia solvit</l>
<l n="10">congeriem miserata rudem vultuque sereno </l>
<l n="11">discussis tenebris in lucem saecula fudit.</l>
<l n="12">haec dea pro templis et ture calentibus aris</l>
<l n="13">te fruitur posuitque suas hoc pectore sedes.</l>
<l n="14">haec docet ut poenis hominum vel sanguine pasci</l>
<l n="15">turpe ferumque putes ; ut ferrum, Marte cruentum,</l>
<l n="16">siccum pace feras ; ut non infensus alendis </l>
<pb id="v.2.p.4"/>
<l n="17">materiem praestes odiis ; ut sontibus ultro</l>
<l n="18">ignovisse velis, deponas ocius iram</l>
<l n="19">quam moveas, precibus numquam implacabilis obstes,</l>
<l n="20">obvia prosternas prostrataque more leonum </l>
<l n="21">despicias, alacres ardent qui frangere tauros,</l>
<l n="22">transiliunt praedas humiles. hac ipse magistra</l>
<l n="23">das veniam victis, hac exorante calores</l>
<l n="24">horrificos et quae, numquam nocitura, timentur</l>
<l n="25">iurgia contentus solo terrore coerces </l>
<l n="26">aetherii patris exemplo, qui cuncta sonoro</l>
<l n="27">concutiens tonitru Cyclopum spicula differt</l>
<l n="28">in scopulos et monstra maris nostrique cruoris</l>
<l n="29">parcus in Oetaeis exercet fulmina silvis.</l>
<l n="30">Huic divae germana Fides eademque sorori </l>
<l n="31">corde tuo delubra tenens sese omnibus actis</l>
<l n="32">inserit. haec docuit nullo livescere fuco,</l>
<l n="33">numquam falsa loqui, numquam promissa morari ;</l>
<l n="34">invisos odisse palam, non virus in alto</l>
<l n="35">condere, non laetam speciem praemittere fraudi, </l>
<l n="36">sed certum mentique parem componere vultum ;</l>
<l n="37">occulto saevire vetat, prodesse remittit.</l>
<l n="38">haec et amicitias longo plus tempore firmat</l>
<l n="39">mansuroque adamante ligat ; nec mobile mutat</l>
<l n="40">ingenium, parvae strepitu nec vincula noxae  </l>
<l n="41">dissolvi patitur, nec fastidire priorem</l>
<l n="42">inlicitur veniente novo, benefacta tenere,</l>
<l n="43">respuere offensas facilis, pariterque minoris</l>
<l n="44">officii magnique memor superare laborat</l>
<pb id="v.2.p.6"/>
<l n="45">utque hostes armis, meritis sic vincit amicos. </l>
<l n="46">haec fovet absentes, hacc longe sola remotis</l>
<l n="47">consulit, haec nullis avidam rumoribus aurem</l>
<l n="48">pandit, ut ignarum numquam laesura clientem</l>
<l n="49">insidiosa tuos alienent murmura sensus.</l>
<l n="50">Nee vivis adnexus amor meminisse sepultos </l>
<l n="51">desinit ; in prolem transcurrit gratia patrum.</l>
<l n="52">hac tu Theodosium, tenuit dum sceptra, colebas,</l>
<l n="53">hac etiam post fata colis ; nec pignora curas</l>
<l n="54">plus tua quam natos, dederat quos ille monendos</l>
<l n="55">tutandosque tibi. iustos nimiumque fideles </l>
<l n="56">fama putat, qui, cum possint commissa negare,</l>
<l n="57">maluerint nullo violati reddere quaestu :</l>
<l n="58">at Stilicho non divitias aurique relictum</l>
<l n="59">pondus, sed geminos axes tantumque reservat</l>
<l n="60">depositum teneris, quantum sol igneus ambit. </l>
<l n="61">quid non intrepidus credas, cui regia tuto</l>
<l n="62">creditur ? Hoc clipeo munitus Honorius altum</l>
<l n="63">non gemuit patrem vitaeque et lucis in ipso</l>
<l n="64">limine, contemptus numquam, dat iura subactis</l>
<l n="65">gentibus et secum sentit crevisse triumphos. </l>
<l n="66">quem tu sic placida formas, sic mente severa,</l>
<l n="67">ut neque desidiae tradas, dum pronus ad omne</l>
<l n="68">quod libet obsequeris, nec contra nixus ovantem</l>
<l n="69">confringas animum : secret© consona regno</l>
<l n="70">ceu iuvenem doceas, moles quid publica poscat : </l>
<l n="71">ceu sanctum venerere senem patriisque gubernes</l>
<l n="72">imperium monitis ; dominum summissus adores ;</l>
<l n="73">obsequiis moderere ducem, pietate parentem.</l>
<pb id="v.2.p.8"/>
<l n="74">hinc fuit ut primos in coniuge disceret ignes</l>
<l n="75">ordirique virum non luxuriante iuventa, </l>
<l n="76">sed cum lege tori, casto cum foedere vellet.</l>
<l n="77">principe tu felix genero : felicior ille</l>
<l n="78">te socero. Fratrem levior nec cura tuetur</l>
<l n="79">Arcadium ; nec, si quid iners atque impia turba</l>
<l n="80">praetendens proprio nomen regale furori </l>
<l n="81">audeat, adscribis iuveni. discordia quippe</l>
<l n="82">cum fremeret, numquam Stilicho sic canduit ira,</l>
<l n="83">saepe lacessitus probris gladiisque petitus,</l>
<l n="84">ut bello furias ultum, quas pertulit, iret</l>
<l n="85">inlicito causamque daret civilibus armis : </l>
<l n="86">cuius fulta fide mediis dissensibus aulae</l>
<l n="87">intemeratorum stabat reverentia fratrum.</l>
<l n="88">quin et Sidonias chlamydes et cingula bacis</l>
<l n="89">aspera gemmatasque togas viridesque smaragdo</l>
<l n="90">loricas galeasque redundantes hyacinthis </l>
<l n="91">gestatosque patri capulis radiantibus enses</l>
<l n="92">et vario lapidum distinctas igne coronas</l>
<l n="93">dividis ex aequo, ne non augusta supellex</l>
<l n="94">ornatusque pares geminis heredibus essent.</l>
<l n="95">mittitur et miles, quamvis certamine partes </l>
<l n="96">iam tumeant. hostem muniri robore mavis</l>
<l n="97">quam peccare fidem : permittis iusta petenti</l>
<l n="98">idque negas solum, cuius mox ipse repulsa</l>
<l n="99">gaudeat et quidquid fuerat deforme mereri.</l>
<l n="100">Omnes praeterea, puro quae crimina pellunt </l>
<l n="101">ore, deae iunxere choros unoque receptae</l>
<pb id="v.2.p.10"/>
<l n="102">pectore diversos tecum cinguntur in usus.</l>
<l n="103">Iustitia utilibus rectum praeponere suadet</l>
<l n="104">communesque sequi leges iniustaque numquam</l>
<l n="105">largiri sociis. durum Patientia corpus </l>
<l n="106">instruit, ut nulli cupiat cessisse labori ;</l>
<l n="107">Temperies, ut casta petas ; Prudentia, ne quid</l>
<l n="108">inconsultus agas : Constantia, futtile ne quid</l>
<l n="109">infirmumque geras. procul importuna fugantur</l>
<l n="110">numina, monstriferis quae Tartarus edidit antris : </l>
<l n="111">ac primam scelerum matrem, quae semper habendo</l>
<l n="112">plus sitiens patulis rimatur faucibus aurum,</l>
<l n="113">trudis Avaritiam ; cuius foedissima nutrix</l>
<l n="114">Ambitio, quae vestibulis foribusque potentum</l>
<l n="115">excubat et pretiis commercia pascit honorum, </l>
<l n="116">pulsa simul. nec te gurges corruptior aevi</l>
<l n="117">traxit ad exemplum, qui iam firmaverat annis</l>
<l n="118">crimen et in legem rapiendi verterat usum.</l>
<l n="119">denique non dives sub te pro rure paterno</l>
<l n="120">vel laribus pallet ; non insidiator oberrat </l>
<l n="121">facturus quemcumque reum. non obruta virtus</l>
<l n="122">paupertate latet. lectos ex omnibus oris</l>
<l n="123">evehis et meritum, non quae cunabula, quaeris,</l>
<l n="124">et qualis non unde satus. sub teste benigno</l>
<l n="125">vivitur ; egregios invitant praemia mores. </l>
<l n="126">hinc priscae redeunt artes ; felicibus inde</l>
<l n="127">ingeniis aperitur iter despectaque Musae</l>
<l n="128">colla levant, opibusque fluens et pauper eodem</l>
<l n="129">nititur ad fructum studio, cum cernat uterque</l>
<l n="130">quod nec inops iaceat probitas nec inertia surgat divitiis.</l>

<l n="131">Nee te iucunda fronte fefellit</l>
<pb id="v.2.p.12"/>
<l n="132">luxuries, praedulce malum, quae dedita semper</l>
<l n="133">corporis arbitriis hebetat caligine sensus</l>
<l n="134">membraque Circaeis effeminat acrius herbis,</l>
<l n="135">blanda quidem vultus, sed qua non taetrior ulla </l>
<l n="136">interius : fucata genas et amicta dolosis</l>
<l n="137">inlecebris torvos auro circumlinit hydros,</l>
<l n="138">ilia voluptatum multos innexuit hamis :</l>
<l n="139">te numquam conata capit. non prava libido</l>
<l n="140">stupris advigilat ; non tempora somnus agendi </l>
<l n="141">frustratur ; nullo citharae convivia cantu,</l>
<l n="142">non pueri lasciva sonant, quis cernere curis</l>
<l n="143">te vacuum potuit ? quis tota mente remissum</l>
<l n="144">aut indulgentem dapibus, ni causa iuberet</l>
<l n="145">laetitiae ? non indecores aeraria lassant </l>
<l n="146">expensae ; parvo non improba littera libro</l>
<l n="147">absentum condonat opes, a milite parcus</l>
<l n="148">diligeris ; neque enim neglectas pace cohortes</l>
<l n="149">tunc ditas, cum bella fremunt. scis nulla placere</l>
<l n="150">munera, quae metuens illis, quos spreverat, offert </l>
<l n="151">serus et incassum servati prodigus auri.</l>
<l n="152">antevenis tempus non expectantibus ultro</l>
<l n="153">munificus mensaeque adhibes et nomine quemque</l>
<l n="154">compellas clari, sub te quod gesserat olim,</l>
<l n="155">admonitum facti, figendaque sensibus addis </l>
<l n="156">verba, quibus magni geminatur gratia nodi. 1</l>
<l n="157">Nee, si quid tribuas, iactatum saepius idem</l>
<l n="158">exprobrare soles nec, quos promoveris, alto</l>
<l n="159">turgidus adloqueris fastu nec prospera flatus</l>
<pb id="v.2.p.14"/>
<l n="160">attollunt nimios. quin ipsa Superbia longe </l>
<l n="161">discessit, vitium rebus sollemne secundis</l>
<l n="162">virtutumque ingrata comes, contingere passim</l>
<l n="163">adfarique licet, non inter pocula sermo</l>
<l n="164">captatur, pura sed libertate loquendi</l>
<l n="165">seria quisque iocis nulla formidine miscet. </l>
<l n="166">quem videt Augusti socerum regnique parentem,</l>
<l n="167">miratur conviva parem, cum tanta potestas</l>
<l n="168">civem lenis agat. te doctus prisca loquentem,</l>
<l n="169">te matura senex audit, te fortia miles </l>
<l n="170">adspersis salibus, quibus haud Amphiona quisquam</l>
<l n="171">praeferat Aonios meditantem carmine muros</l>
<l n="172">nec velit Orpheo migrantes pectine silvas.</l>
<l n="173">Hinc amor, hinc veris et non fallacibus omnes</l>
<l n="174">pro te solliciti votis ; hinc nomen ubique</l>
<l n="175">plausibus, auratis celebrant hinc ora figuris. </l>
<l n="176">quae non incudes streperent, quae flamma vacaret</l>
<l n="177">fabrilis, quantis fluerent fornacibus aera</l>
<l n="178">effigies ductura tuas, quis devius esset</l>
<l n="179">angulus aut regio quae non pro numine vultus</l>
<l n="180">dilectos coleret, talem ni semper honorem </l>
<l n="181">respueres ? decus hoc rapiat, quem falsa timentum</l>
<l n="182">munera decipiunt, qui se diffidit amari.</l>
<l n="183">hoc solus sprevisse potest, qui iure meretur.</l>
<l n="184">Undique legati properant generique sub ore</l>
<l n="185">in tua centenas optant praeconia voces. </l>
<l n="186">grates Gallus agit, quod limite tutus inermi</l>
<l n="187">et metuens hostile nihil nova culmina totis</l>
<pb id="v.2.p.16"/>
<l n="188">aedificat ripis et saevum gentibus amnem</l>
<l n="189">Thybridis in morem domibus praevelat amoenis.</l>
<l n="190">hinc Poeni cumulant laudes, quod rura tyranno </l>
<l n="191">libera possideant ; hinc obsidione solutus</l>
<l n="192">Pannonius potorque Savi, quod clausa tot annis</l>
<l n="193">oppida laxatis ausus iam pandere portis</l>
<l n="194">rursum cote novat nigras rubigine falces</l>
<l n="195">exesosque situ cogit splendere ligones </l>
<l n="196">agnoscitque casas et collibus oscula notis</l>
<l n="197">figit et impresso glaebis non credit aratro,</l>
<l n="198">exsectis 1 inculta dabant quas saecula, silvis</l>
<l n="199">restituit terras et opacum vitibus Histrum</l>
<l n="200">conserit et patrium vectigal solvere gaudet, </l>
<l n="201">inmunis qui clade fuit. te sospite fas est</l>
<l n="202">vexatum laceri corpus iuvenescere regni.</l>
<l n="203">sub tot principibus quaecumque amisimus olim,</l>
<l n="204">tu reddis. solo poterit Stilichone medente</l>
<l n="205">crescere Romanum vulnus tectura cicatrix ; </l>
<l n="206">inque suos tandem fines redeunte colono</l>
<l n="207">Illyricis iterum ditabitur aula tributis.</l>
<l n="208">Nec tamen humano cedit caeleste favori</l>
<l n="209">iudicium : cingunt superi concordibus unum</l>
<l n="210">praesidiis hostesque tuos aut litore produnt </l>
<l n="211">aut totum oppositi claudunt fugientibus aequor</l>
<l n="212">aut in se vertunt furiis aut militis ense</l>

<pb id="v.2.p.18"/>
<l n="213">bacchati laniant Pentheo corpora ritu ;</l>
<l n="214">insidias retegunt et in ipsa cubilia fraudum</l>
<l n="215">ducunt ceu tenera venantem nare Molossi. </l>
<l n="216">ominibus ventura notant aut alite monstrant</l>
<l n="217">aut monitos certa dignantur imagine somnos.</l>
<l n="218">Pro quibus innumerae trabearum insignia terrae</l>
<l n="219">certatim petiere tibi. poscentibus ipse</l>
<l n="220">restiteras et mens, aliorum prona favori, </l>
<l n="221">index dura sui, facibus succensa pudoris</l>
<l n="222">tarda verecundis excusat praemia causis.</l>
<l n="223">ergo avidae tantosque novi spe consulis annos</l>
<l n="224">elusae dominae pergunt ad limina Romae,</l>
<l n="225">si minus adnuerit precibus, vel cogere certae </l>
<l n="226">cunctantem votoque moras auferre paratae.</l>
<l n="227">conveniunt ad tecta deae, quae Candida lucent</l>
<l n="228">monte Palatino. glaucis tum prima Minervae</l>
<l n="229">nexa comam foliis fulvaque intexta micantem</l>
<l n="230">veste Tagum tales profert Hispania voces : </l>
<l n="231">&ldquo;Cunctamihi semper Stilicho, quaecumque poposci,</l>
<l n="232">concessit tantumque suos invidit honores.</l>
<l n="233">Augusti potuit soceri contemnere fasces :</l>
<l n="234">iam negat et genero. si non ut ductor ab orbe</l>
<l n="235">quem regit, accipiat saltem cognatus ab aula. </l>
<l n="236">exiguumne putat, quod sic amplexus Hiberam</l>
<l n="237">progeniem nostros inmoto iure nepotes</l>
<l n="238">sustinet, ut patrium commendet purpura Baetim ?</l>
<l n="239">quod pulchro Mariae fecundat germine regnum ?</l>
<pb id="v.2.p.20"/>
<l n="240">quod dominis speratur avus ?&rdquo; Tum flava repexo </l>
<l n="241">Gallia crine ferox evinctaque torque decoro</l>
<l n="242">binaque gaesa tenens animoso pectore fatur :</l>
<l n="243">&ldquo;qui mihi Germanos solus Francosque subegit,</l>
<l n="244">cur nondum legitur fastis ? cur pagina tantum</l>
<l n="245">nescit adhuc nomen, quod iam numerare decebat ? </l>
<l n="246">usque adeone levis pacati gloria Rheni ? &rdquo;</l>
<l n="247">Inde Caledonio velata Britannia monstro,</l>
<l n="248">ferro picta genas, cuius vestigia verrit</l>
<l n="249">caerulus Oceanique aestum mentitur amictus :</l>
<l n="250"><q direct="unspecified">me quoque vicinis pereuntem gentibus</q> inquit </l>
<l n="251">&ldquo;munivit Stilicho, totam cum Scottus Hivernen</l>
<l n="252">movit et infesto spumavit remige Tethys.</l>
<l n="253">illius effectum curis, ne tela timerem</l>
<l n="254">Scottica, ne Pictum tremerem, ne litore toto</l>
<l n="255">prospicerem dubiis venturum Saxona ventis.&rdquo;</l>
<l n="256">Tum spicis et dente comas inlustris eburno</l>
<l n="257">et calido rubicunda die sic Africa fatur :</l>
<l n="258">&ldquo;sperabam nullas trabeis Gildone perempto</l>
<l n="259">nasci posse moras, etiam nunc ille repugnat</l>
<l n="260">et tanto dubitat fasces praebere triurapho, </l>
<l n="261">qui mihi Maurorum penitus lacrimabile nomen</l>
<l n="262">ignorare dedit ?&rdquo; Post has Oenotria lentis</l>
<l n="263">vitibus intorquens hederas et palmite largo</l>
<l n="264">vina fluens : &ldquo;si vos adeo Stilichone curules</l>
<l n="265">augeri flagratis &rdquo; ait &ldquo;quas sola iuvare </l>
<l n="266">fama potest, quanto me dignius incitat ardor,</l>
<pb id="v.2.p.22"/>
<l n="267">ut praesente fruar conscendentemque tribunal</l>
<l n="268">prosequar atque anni pandentem claustra salutem ? &rdquo;</l>
<l n="269">Talibus alternant studiis Romamque precantes,</l>
<l n="270">pro cunctis, hortantur, eat. nec segnius ilia </l>
<l n="271">paruit officio, raptis sed protinus armis</l>
<l n="272">ocior excusso per nubila sidere tendit.</l>
<l n="273">transvehitur Tuscos Appenninusque volatu</l>
<l n="274">stringitur. Eridanus clipei iam fulgurat umbra ;</l>
<l n="275">constitit ante ducem tetrica nec Pallade vultum </l>
<l n="276">deterior nec Marte minor, tremit orbe corusco</l>
<l n="277">iam domus et summae tangunt laquearia cristae :</l>
<l n="278">tum prior attonitum gratis adfata querellis :</l>
                  

<l n="279">&ldquo;Servatas, Stilicho, per te, venerande, curules,</l>
<l n="280">ornatas necdum fateor. quid profuit anni </l>
<l n="281">servilem pepulisse notam ? defendis honorem</l>
<l n="282">quem fugis, et spernis tota quem mole tueris ?</l>
<l n="283">respuis oblatum, pro quo labente resistis ?</l>
<l n="284">quae iam causa morae ? quo me cunctabere rursus</l>
<l n="285">ingenio ? nullus Boreae metus, omnis et Austri </l>
<l n="286">ora silet : cecidit Maurus, Germania cessit</l>
<l n="287">et Ianum pax alta ligat. te consule necdum</l>
<l n="288">digna feror ? titulumne levem parvique nitoris</l>
<l n="289">credimus, Augusti quo se decorare fatentur,</l>
<l n="290">sub iuga quo gentes captivis regibus egi ?</l>
<l n="291">Non, si prodigiis casus natura futures</l>
<l n="292">signat, polluimur macula, quod reris, Eois</l>
<pb id="v.2.p.24"/>
<l n="293">omen erat. quamquam nullis mi hi cognita rebus</l>
<l n="294">fabula ; vix tanto risit de crimine rumor,</l>
<l n="295">opprobrii stat nulla fides nec littera venit </l>
<l n="296">vulgatura nefas : in quo vel maxima virtus</l>
<l n="297">est tua quod, nostros qui consulis omnia patres,</l>
<l n="298">de monstris taceas. pellendi denique nulla</l>
<l n="299">dedecoris sanctum violant oracula coetum</l>
<l n="300">nec mea funestum versavit curia nomen. </l>
<l n="301">pars sceleris dubitasse fuit : quaecumque profana</l>
<l n="302">pagina de primo venisset limine Phoebi,</l>
<l n="303">ante fretum deleta mihi, ne turpia castis</l>
<l n="304">auribus Italiae fatorum 1 exempla nocerent.</l>
<l n="305">publicus ille furor, quantum tua cura peregit, </l>
<l n="306">secretum meruit, laetetur quisquis Eoos</l>
<l n="307">scribere desierit fastos : portenta Gabinos</l>
<l n="308">ista latent ; propriam labem texisse I'aborent.</l>
<l n="309">cur ego, quem numquam didici sensive creatum,</l>
<l n="310">gratuler exemptum ? delicti paenitet illos : </l>
<l n="311">nos nec credidimus. Fuerit tamen omnibus unum</l>
<l n="312">crimen et ad nostras manaverit usque secures :</l>
<l n="313">plus ideo sumenda tibi fastigia vitas,</l>
<l n="314">ne pereat tam priscus honos, qui portus honorum</l>
<l n="315">semper erat. nullo sarciri consule damnum </l>
<l n="316">excepto Stilichone potest, bene praescia tempus</l>
<l n="317">mens tua distulerat ; titulo tunc crescere posses,</l>
<l n="318">nunc per te titulus. consul succurre gravatis</l>
<l n="319">consulibus, quicumque fuit, quicumque futurus ;</l>
<l n="320">annum redde tuum, quem iam secura sequatur </l>
<pb id="v.2.p.26"/>
<l n="321">posteritas nec iam doleat defensa vetustas.</l>
<l n="322">sic trabeis ultor Stilicho Brutusque repertor.</l>
<l n="323">libertas populi primo tune consule Bruto</l>
<l n="324">reddita per fasces ; hic fascibus expulit ipsis</l>
<l n="325">servitium. instituit sublimem Brutus honorem ; </l>
<l n="326">adseruit Stilicho. plus est servasse repertum,</l>
<l n="327">quam quaesisse novum, quid tardius ore rubenti</l>
<l n="328">adnuis et solitus frontem circumfluit ignis ?</l>
<l n="329">tandem vince tuum, vincis qui cuncta, pudorem.</l>
<l n="330">Hos etiam, quamvis corrumpi munere nullo </l>
<l n="331">te certum est, mirare libens ac suscipe cinctus,</l>
<l n="332">quos tibi divino mecum Tritonia duxit</l>
<l n="333">pectine : tincta simul repetito murice fila</l>
<l n="334">contulimus pensis et eodem nevimus auro,</l>
<l n="335">aurea quo Lachesis sub te mihi saecula texit. </l>
<l n="336">hic ego promissam subolem sperataque mundo</l>
<l n="337">pignora praelusi. veram mox ipse probabis</l>
<l n="338">me vatem nostraeque fidem venientia telae</l>
<l n="339">fata dabunt.&rdquo;Dixit gremioque rigentia profert</l>
<l n="340">dona, graves auro trabeas. insigne Minervam </l>
<l n="341">spirat opus, rutilis hic pingitur aula columnis</l>
<l n="342">et sacri Mariae partus ; Lucina dolores</l>
<l n="343">solatur ; residet fulgente puerpera lecto ;</l>
<l n="344">sollicitae iuxta pallescunt gaudia matris.</l>
<l n="345">susceptum puerum redimitae tempora Nymphae </l>
<l n="346">auri fonte lavant : teneros de stamine risus</l>
<l n="347">vagitusque audire putes. iam creverat infans</l>
<pb id="v.2.p.28"/>
<l n="348">ore ferens patrem : Stilicho maturior aevi</l>
<l n="349">Martia recturo tradit praecepta nepoti.</l>
<l n="350">parte alia spumis fucantem Serica frena </l>
<l n="351">sanguineis primae signatus flore iuventae</l>
<l n="352">Eucherius flectebat equum iaculisque vel arcu</l>
<l n="353">aurea purpureos tollentes cornua cervos</l>
<l n="354">aureus ipse ferit. Venus hic invecta columbis</l>
<l n="355">tertia regali iungit conubia nexu, </l>
<l n="356">pennatique nurum circumstipantur Amores</l>
<l n="357">progenitam Augustis Augustorumque sororem.</l>
<l n="358">Eucherius trepido iam flammea sublevat ore</l>
<l n="359">virginis ; adridet retro Thermantia fratri.</l>
<l n="360">iam domus haec utroque petit diademata sexu </l>
<l n="361">reginasque parit reginarumque maritos.</l>
<l n="362">Talibus invitat donis dextraque gerendum</l>
<l n="363">diva simul porrexit ebur ; sollemnibus urnam</l>
<l n="364">commovet auspiciis avibusque incepta secundat.</l>
<l n="365">tunc habiles armis umeros iam vestibus ambit </l>
<l n="366">Romuleis ; Latii sederunt pectore cultus</l>
<l n="367">loricaeque locum decuit toga, talis ab Histro</l>
<l n="368">vel Scythico victor rediens Gradivus ab axe</l>
<l n="369">deposito mitis clipeo candentibus urbem</l>
<l n="370">ingreditur trabeatus equis ; spatiosa Quirinus </l>
<l n="371">frena regit currumque patris Bellona cruentum</l>
<l n="372">ditibus exuviis tendens ad sidera quercum</l>
<l n="373">praecedit, lictorque Metus cum fratre Pavore</l>
<l n="374">barbara ferratis innectunt colla catenis</l>
<pb id="v.2.p.30"/>
<l n="375">velati galeas lauro, propiusque iugales </l>
<l n="376">formido ingentem vibrat succincta securim.</l>
<l n="377">Vidit ut optato se consule Roma potitam :</l>
<l n="378"><q direct="unspecified">nunc</q> ait &ldquo;Elysii lucos inrumpere campi,</l>
<l n="379">nunc libet, ut tanti Curiis miracula voti</l>
<l n="380">Fabriciisque feram, famae qui vulnere nuper </l>
<l n="381">calcatam flevere togam : iam prata choreis</l>
<l n="382">pulsent nec rigidos pudeat lusisse Catones.</l>
<l n="383">audiat hoc senior Brutus Poenisque tremendi</l>
<l n="384">Scipiadae, geminis tandem quod libera damnis</l>
<l n="385">unius auxilio fasces Libyamque recepi. </l>
<l n="386">quod superest unum precibus, fortissime consul,</l>
<l n="387">adde meis, urbique tuum largire parumper,</l>
<l n="388">quem rogat, adventum, quam tu belloque fameque</l>
<l n="389">depulsa terris iterum regnare dedisti.</l>
<l n="390">splendida suscipiant alium te rostra Camillum, </l>
<l n="391">ultorem videant servatoremque Quirites</l>
<l n="392">et populus quem ductor ames : quibus Africa per te</l>
<l n="393">nec prius auditas Rhodanus iam donat aristas,</l>
<l n="394">ut mihi vel Massyla Ceres vel Gallica prosit</l>
<l n="395">fertilitas messesque vehat nunc umidus Auster, </l>
<l n="396">nunc Aquilo, cunctis ditescant horrea ventis.</l>
<l n="397">Quae tunc Flaminiam stipabunt milia vulgi !</l>
<l n="398">fallax o quotiens pulvis deludet amorem</l>
<l n="399">suspensum, veniens omni dum crederis hora !</l>
<l n="400">spectabunt cupidae matres, spargentur et omnes </l>
<l n="401">flore viae, superet cum Pincia culmina consul</l>
<pb id="v.2.p.32"/>
<l n="402">arduus, antiqui species Romana senatus.</l>
<l n="403">Pompeiana dabunt quantos proscaenia plausus !</l>
<l n="404">ad caelum quotiens vallis tibi Murcia ducet</l>
<l n="405">nomen Aventino Pallanteoque recussum ! </l>
<l n="406">nunc te conspiciam castris, permitte, relictis</l>
<l n="407">mox et cum genero trabeis visura secundis.&rdquo;</l>
<l n="408">Haec dum Roma refert, iam Fama loquacibus alis</l>
<l n="409">pervolat Oceanum, Unguis et mille citatos</l>
<l n="410">festinare iubet proceres, nullique senectus, </l>
<l n="411">non iter hibernis obstant nec flatibus Alpes :</l>
<l n="412">vincit amor, meriti pridem clarique vetustis</l>
<l n="413">fascibus ad socii properant et vindicis annum,</l>
<l n="414">sic ubi fecunda reparavit morte iuventam</l>
<l n="415">et patrios idem cineres collectaque portat </l>
<l n="416">unguibus ossa piis Nilique ad litora tendens</l>
<l n="417">unicus extreme Phoenix procedit ab Euro :</l>
<l n="418">conveniunt aquilae cunctaeque ex orbe volucres,</l>
<l n="419">ut Solis mirentur avem ; procul ignea lucet</l>
<l n="420">ales, odorati redolent cui cinnama busti. </l>
<l n="421">Nee minor in caelo chorus est ; exultat uterque</l>
<l n="422">Theodosius divique tui ; Sol ipse quadrigis</l>
<l n="423">vere coronatis dignum tibi praeparat annum.</l>
<l n="424">Est ignota procul nostraeque impervia menti,</l>
<l n="425">vix adeunda deis, annorum squalida mater, </l>
<l n="426">inmensi spelunca aevi, quae tempora vasto</l>
<l n="427">suppeditat revocatque sinu. complectitur antrum,</l>
<l n="428">omnia qui placido consumit numine, serpens</l>
<l n="429">perpetuumque viret squamis caudamque reductam</l>
<l n="430">ore vorat tacito relegens exordia lapsu. </l>
<pb id="v.2.p.34"/>
<l n="431">vestibuli custos vultu longaeva decoro</l>
<l n="432">ante fores Natura sedet, cunctisque volantes</l>
<l n="433">dependent membris animae. mansura verendus</l>
<l n="434">scribit iura senex, numeros qui dividit astris</l>
<l n="435">et cursus stabilesque moras, quibus omnia vivunt </l>
<l n="436">ac pereunt fixis cum legibus. ille recenset,</l>
<l n="437">incertum quid Martis iter certumque Tonantis</l>
<l n="438">prospiciat mundo ; quid velox semita Lunae</l>
<l n="439">pigraque Saturni ; quantum Cytherea sereno</l>
<l n="440">curriculo Phoebique comes Cyllenius erret. </l>
<l n="441">Illius ut magno Sol limine constitit antri,</l>
<l n="442">occurrit Natura potens seniorque superbis</l>
<l n="443">canitiem inclinat radiis. tum sponte reclusus</l>
<l n="444">laxavit postes adamas, penetrale profundum</l>
<l n="445">panditur et sedes aevique arcana patescunt. </l>
<l n="446">hic habitant vario facies distincta metallo</l>
<l n="447">saecula certa locis : illic glomerantur acna,</l>
<l n="448">hic ferrata rigent, illic argentea candent.</l>
<l n="449">eximia regione domus, contingere terris</l>
<l n="450">difficilis, rutili stabat grex aureus anni : </l>
<l n="451">quorum praecipuum pretioso corpore Titan</l>
<l n="452">signandum Stilichone legit ; tunc imperat omncs</l>
<l n="453">pone sequi dictisque simul compellat euntes :</l>
<l n="454">&ldquo;En, cui distulimus melioris saecla metalli,</l>
<l n="455">consul adest. ite optati mortalibus anni, </l>
<l n="456">ducite virtutes ; hominum florescite rursus</l>
<l n="457">ingeniis hilares Baccho frugumque feraces.</l>
<l n="458">non inter geminos Anguis glaciale Triones</l>
<l n="459">sibilet, inmodico nec frigore saeviat Ursa.</l>
<pb id="v.2.p.36"/>
<l n="460">non toto fremat ore 1 Leo, nec brachia Caneri </l>
<l n="461">urat atrox aestas, madidae nec prodigus urnae</l>
<l n="462">semina praerupto dissolvat Aquarius imbre.</l>
<l n="463">Phrixeus roseo producat fertile cornu</l>
<l n="464">ver Aries, pingues nec grandine tundat olivas</l>
<l n="465">Scorpius ; autumni maturet germina Virgo, </l>
<l n="466">lenior et gravidis adlatret Sirius uvis.&rdquo;</l>
<l n="467">Sic fatus croceis rorantes ignibus hortos</l>
<l n="468">ingreditur vallemque suam, quam flammeus ambit</l>
<l n="469">rivus et inriguis largum iubar ingerit herbis,</l>
<l n="470">quas Solis pascuntur equi ; flagrantibus inde </l>
<l n="471">caesariem sertis et lutea lora iubasque</l>
<l n="472">subligat alipedum, gelidas hinc Lucifer ornat,</l>
<l n="473">hinc Aurora comas iuxtaque adludit habenis</l>
<l n="474">aureus et nomen praetendit consulis Annus :</l>
<l n="475">inque novos iterum revoluto cardine cursus </l>
<l n="476">scribunt aetheriis Stilichonem sidera fastis.</l>
            </div1>
            <pb id="v.2.p.38"/>
            <div1 type="book" n="3" org="uniform" sample="complete" part="N">
               <div2 type="poem" n="praef" id="poem.23" org="uniform" sample="complete" part="N">
                  
<l n="1">Maior Scipiades, Italis qui solus ab oris</l>
<l n="2">in proprium vertit Punica bella caput,</l>
<l n="3">non sine Pieriis exercuit artibus arma :</l>
<l n="4">semper erat vatum maxima cura duci.</l>
<l n="5">gaudet enim virtus testes sibi iungere Musas ; </l>
<l n="6">carmen amat quisquis carmine digna gerit.</l>
<l n="7">ergo seu patriis primaevus manibus ultor</l>
<l n="8">subderet Hispanum legibus Oceanum,</l>
<l n="9">seu Tyrias certa fracturus cuspide vires</l>
<l n="10">inferret Libyco signa tremenda mari, </l>
<l n="11">haerebat doctus lateri castrisque solebat</l>
<l n="12">omnibus in medias Ennius ire tubas,</l>
<l n="13">illi post lituos pedites favere canenti</l>
<l n="14">laudavitque nova caede cruentus eques.</l>
<l n="15">cumque triumpharet gemina Carthagine victa </l>
<l n="16">(hanc vindex patri vicerat, hanc patriae),</l>
<pb id="v.2.p.40"/>
<l n="17">cum longi Libyam tandem post funera belli</l>
<l n="18">ante suas maestam cogeret ire rotas :</l>
<l n="19">advexit reduces secum Victoria Musas</l>
<l n="20">et sertum vati Martia laurus erat.</l>
<l n="21">Noster Scipiades Stilicho, quo concidit alter</l>
<l n="22">Hannibal antiquo saevior Hannibale,</l>
<l n="23">te mihi post quintos annorum Roma recursus</l>
<l n="24">reddidit et votis iussit adesse suis.</l>
               </div2>
               <pb id="v.2.p.42"/>
               <div2 type="poem" id="poem.24" org="uniform" sample="complete" part="N" n="1">
                  
<l n="1">Quem populi plausu, procerum quem voce petebas,</l>
<l n="2">adspice, Roma, virum. iam tempora desine longae</l>
<l n="3">dinumerare viae visoque adsurgcre semper</l>
<l n="4">pulvere : non dubiis ultra torquebcre votis.</l>
<l n="5">totus adest oculis, aderat qui mentibus olim, </l>
<l n="6">spe maior, fama melior. venerare curulem,</l>
<l n="7">quae tibi restituit fasces ; complectere dextram,</l>
<l n="8">sub iuga quae Poenos iterum Romana redegit.</l>
<l n="9">excipe magnanimum pectus, quo frena reguntur</l>
<l n="10">imperii, cuius libratur sensibus orbis. </l>
<l n="11">OS sacrum, quod in acre colis, miraris in auro,</l>
<l n="12">cerne libens : hic est felix bellator ubique,</l>
<l n="13">defensor Libyae, Rheni pacator et Histri.</l>
<l n="14">Ostentare suos prisco si more labor es</l>
<l n="15">et gentes cuperet vulgo monstrare subactas, 15</l>
<l n="16">certassent utroque pares a cardine laurus :</l>
<l n="17">haec Alamannorum spoliis, Australibus ilia</l>
<l n="18">ditior exuviis ; illinc flavente Sygambri</l>
<pb id="v.2.p.44"/>
<l n="19">caesarie, nigris hinc Mauri crinibus irent.</l>
<l n="20">ipse albis veheretur equis currumque secutus </l>
<l n="21">laurigerum festo fremuisset carmine miles.</l>
<l n="22">hi famulos traherent reges ; hi facta metallo</l>
<l n="23">oppida vel montes captivaque flumina ferrent.</l>
<l n="24">hinc Libyci fractis lugerent cornibus amnes ;</l>
<l n="25">inde catenate gemeret Germania Rheno. 25</l>
<l n="26">sed non inmodicus proprii iactator honoris</l>
<l n="27">consul, Roma, tuus. non illum praemia tantum</l>
<l n="28">quam labor ipse iuvat ; strepitus fastidit inanes</l>
<l n="29">inque animis hominum pompa meliore triumphat.</l>
<l n="30">Non alium certe Romanae clarius arces </l>
<l n="31">suscepere ducem, nec cum cedente rediret</l>
<l n="32">Fabricius Pyrrho nec cum Capitolia curru</l>
<l n="33">Pellaeae domitor Paullus conscenderet aulae.</l>
<l n="34">nec similis Latias patefecit gloria portas</l>
<l n="35">post Numidas Mario, post classica Martis Eoi </l>
<l n="36">Pompeio. nulli pars aemula defuit umquam,</l>
<l n="37">quae gravis obstreperet laudi, stimulisque malignis</l>
<l n="38">facta sequebatur quamvis ingentia livor :</l>
<l n="39">solus hie invidiae fines virtute reliquit</l>
<l n="40">humanumque modum. quis enim livescere possit, 40</l>
<l n="41">quod numquam pereant stellae ? quod luppiter olim</l>
<l n="42">possideat caelum ? quod noverit omnia Phoebus ?</l>
<l n="43">est aliquod meriti spatium, quod nulla furentis</l>
<l n="44">invidiae mensura capit. ductoribus illis</l>
<l n="45">praeterea diversus erat favor : aequior ille </l>
<l n="46">patribus invisus plebi ; popularibus illi</l>
<l n="47">munito studiis languebat gratia patrum.</l>
<pb id="v.2.p.46"/>
<l n="48">omnis in hoc uno variis discordia cessit</l>
<l n="49">ordinibus ; laetatur eques plauditque senator</l>
<l n="50">votaque patricio certant plebeia favori. </l>
<l n="51">O felix servata vocat quem Roma parentem !</l>
<l n="52">o mundi communis amor, cui militat omnis</l>
<l n="53">Gallia, quem regum thalamis Hispania nectit,</l>
<l n="54">cuius et adventum crebris petiere Quirites</l>
<l n="55">vocibus et genero meruit praestante senatus ! </l>
<l n="56">non sic virginibus flores, non frugibus imbres,</l>
<l n="57">prospera non fessis optantur flamina nautis,</l>
<l n="58">ut tuus adspectus populo. quae numine tanto</l>
<l n="59">litora fatidicas attollunt Delia laurus,</l>
<l n="60">venturi quotiens adfulsit Apollinis arcus ? </l>
<l n="61">quae sic aurifero Pactoli fonte tumescit</l>
<l n="62">Lydia, cum domitis adparuit Euhius Indis ?</l>
<l n="63">nonne vides et plebe vias et tecta latere</l>
<l n="64">matribus ? his, Stilicho, cunctis inopina reluxit</l>
<l n="65">te victore salus ! septem circumspice montes, </l>
<l n="66">qui solis radios auri fulgore lacessunt,</l>
<l n="67">indutosque arcus spoliis aequataque templa</l>
<l n="68">nubibus et quidquid tanti struxere triumphi.</l>
<l n="69">quantum profueris, quantam servaveris urbem,</l>
<l n="70">attonitis metire oculis. haec fabula certe </l>
<l n="71">cuncta forent, si Poenus adhuc incumberet Austro.</l>
<l n="72">Mos erat in veterum castris, ut tempora quercu</l>
<l n="73">velaret, validis fuso qui viribus hoste</l>
<l n="74">casurum potuit morti subduccre civem.</l>
<pb id="v.2.p.48"/>
<l n="75">at tibi quae poterit pro tantis civica reddi </l>
<l n="76">moenibus ? aut quantae pensabunt facta coronae ?</l>
<l n="77">nec solam populi vitam debere fatetur</l>
<l n="78">armis Roma tuis ; sed, quo iucundior esset</l>
<l n="79">lucis honoratae fructus, venerabile famae</l>
<l n="80">pondus et amissas vires et regna recepit. </l>
<l n="81">iam non praetumidi supplex Orientis ademptam</l>
<l n="82">legatis poscit Libyam famulosve precatur</l>
<l n="83">(dictu turpe) suos : sed robore freta Gabino</l>
<l n="84">te duce Romana tandem se vindicat ira.</l>
<l n="85">ipsa iubet signis bellaturoque togatus </l>
<l n="86">imperat et spectant aquilae decreta senatus.</l>
<l n="87">ipsa tibi trabeas ultro dedit, ipsa curulem</l>
<l n="88">obtulit ultori fastosque ornare coegit.</l>
<l n="89">Nil perdit decoris prisci nec libera quaerit</l>
<l n="90">saecula, cum donet fasces, cum proelia mandet ; </l>
<l n="91">seque etiam crevisse videt. quis Gallica rura,</l>
<l n="92">quis meminit Latio Senonum servisse ligones ?</l>
<l n="93">aut quibus exemplis fecunda Thybris ab Arcto</l>
<l n="94">vexit Lingonico sudatas vomere messes ?</l>
<l n="95">ilia seges non auxilium modo praebuit urbi, </l>
<l n="96">sed fuit indicio, quantum tibi, Roma, liceret :</l>
<l n="97">admonuit dominae gentes instarque tropaei</l>
<l n="98">rettulit ignotum gelidis vectigal ab oris.</l>
<l n="99">Hoc quoque maiestas augescit plena Quirini,</l>
<pb id="v.2.p.50"/>
<l n="100">rectores Libyae populo quod iiidice pallent </l>
<l n="101">et post emeritas moderator quisque secures</l>
<l n="102">discrimen letale subit, quid Poenus arator</l>
<l n="103">intulerit, madidus quantum transmiserit Auster.</l>
<l n="104">ardua qui late terris responsa dedere,</l>
<l n="105">hic trepidant humiles ; tremuit quos Africa nuper, </l>
<l n="106">cernunt rostra reos. cani virtutibus aevi</l>
<l n="107">materiam pandit Stilicho populumque vetusti</l>
<l n="108">culminis inmemorem dominandi rursus in usum</l>
<l n="109">excitat, ut magnos calcet metuendus honores,</l>
<l n="110">pendat iustitia crimen, pietate remittat </l>
<l n="111">errorem purosque probet damnetque nocentes</l>
<l n="112">et patrias iterum clemens exerceat artes.</l>
<l n="113">Fallitur egregio quisquis sub principe credit</l>
<l n="114">servitium. numquam libertas gratior extat</l>
<l n="115">quam sub rege pio. quos praeficit ipse regendis </l>
<l n="116">rebus, ad arbitrium plebis patrumque reducit</l>
<l n="117">conceditque libens, meritis seu praemia poscant</l>
<l n="118">seu punire velint. posito iam purpura fastu</l>
<l n="119">de se iudicium non indignatur haberi.</l>
<l n="120">sic docuit regnare socer, sic cauta iuventae <note n="marg" place="unspecified" anchored="yes"/>120</l>
<l n="121">frena dedit, teneros sic moribus induit annos</l>
<l n="122">verior Augusti genitor, fiducia belli,</l>
<l n="123">pacis consilium : per quem squalore remote</l>
<l n="124">pristina Romuleis infloruit artibus aetas,</l>
<l n="125">per quem fracta diu translataque paene potestas </l>
<pb id="v.2.p.52"/>
<l n="126">non oblita sui servilibus exulat arvis,</l>
<l n="127">in proprium sed ducta larem victricia reddit</l>
<l n="128">fata solo fruiturque iterum, quibus haeserat olim,</l>
<l n="129">auspiciis capitique errantia membra reponit.</l>
<l n="130">Proxime dis consul, tantae qui prospicis urbi, </l>
<l n="131">qua nihil in terris complectitur altius aether,</l>
<l n="132">cuius nec spatium visus nec corda decorem</l>
<l n="133">nec laudem vox ulla capit ; quae luce metalli</l>
<l n="134">aemula vicinis fastigia conserit astris ;</l>
<l n="135">quae septem scopulis zonas imitatur Olympi ; </l>
<l n="136">armorum legumque parens quae fundit in omnes</l>
<l n="137">imperium primique dedit cunabula iuris.</l>
<l n="138">haec est exiguis quae finibus orta tetendit</l>
<l n="139">in geminos axes parvaque a sede profecta</l>
<l n="140">dispersit cum sole manus. haec obvia fatis </l>
<l n="141">innumeras uno gereret cum tempore pugnas,</l>
<l n="142">Hispanas caperet, Siculas obsideret urbes</l>
<l n="143">et Gallum terris prosterneret, aequore Poenum,</l>
<l n="144">numquam succubuit damnis et territa nullo</l>
<l n="145">vulnere post Cannas maior Trebiamque fremebat </l>
<l n="146">et, cum iam premerent flammae murumque feriret</l>
<l n="147">hostis, in extremos aciem mittebat Hiberos</l>
<l n="148">nec stetit Oceano remisque ingressa profundum</l>
<l n="149">vincendos alio quaesivit in orbe Britannos.</l>
<l n="150">haec est in gremium victos quae sola recepit </l>
<l n="151">humanumque genus communi nomine fovit</l>
<l n="152">matris, non dominae ritu, civesque vocavit</l>
<l n="153">quos domuit nexuque pio longinqua revinxit.</l>
<pb id="v.2.p.54"/>
<l n="154">huius pacificis debemus moribus omnes,</l>
<l n="155">quod veluti patriis regionibus utitur hospes ; </l>
<l n="156">quod sedem mutare licet ; quod cernere Thylen</l>
<l n="157">lusus et horrendos quondam penetrare recessus ;</l>
<l n="158">quod bibimus passim Rhodanum, potamus Orontem ;</l>
<l n="159">quod cuncti gens una sumus. nec terminus umquam</l>
<l n="160">Romanae dicionis erit, nam cetera regna </l>
<l n="161">luxuries vitiis odiisque superbia vertit :</l>
<l n="162">sic male sublimes fregit Spartanus Athenas</l>
<l n="163">atque idem Thebis cecidit ; sic Medus ademit</l>
<l n="164">Assyrio Medoque tulit moderamina Perses ;</l>
<l n="165">subiecit Persen Macedo, cessurus et ipse </l>
<l n="166">Romanis. haec auguriis firmata Sibyllae,</l>
<l n="167">haec sacris animata Numae. huic 1 fulmina vibrat</l>
<l n="168">Iuppiter ; hanc tota Tritonia Gorgone velat.</l>
<l n="169">arcanas huc Vesta faces, huc orgia Bacchus</l>
<l n="170">transtulit et Phrygios genetrix turrita leones ; </l>
<l n="171">hue defensurus morbos Epidaurius hospes</l>
<l n="172">reptavit placido tractu, vectumque per undas</l>
<l n="173">insula Paeonium texit Tiberina draconem.</l>
<l n="174">Hanc tu cum superis, Stilicho praeclare, tueris,</l>
<l n="175">protegis hanc clipeo patriam regumque ducumque </l>
<l n="176">praecipueque tuam. dedit haec exordia lucis</l>
<l n="177">Eucherio puerumque ferens hic regia mater</l>
<l n="178">Augusto monstravit avo ; laetatus at ille</l>
<l n="179">sustulit in Tyria reptantem veste nepotem,</l>
<l n="180">Romaque venturi gaudebat praescia fati, </l>
<l n="181">quod te iam tanto meruisset pignore civem.</l>
<l n="182">Nee tamen ingratum nec, qui benefacta referre</l>
<pb id="v.2.p.56"/>
<l n="183">nesciat, hunc credas populum. si volvere priscos</l>
<l n="184">annales libeat : quotiens hic proelia sumpsit</l>
<l n="185">pro sociis ! quotiens dono concessit amicis </l>
<l n="186">regibus Ausonio quaesitas sanguine terras !</l>
<l n="187">publica sed numquam tanto se gratia fudit</l>
<l n="188">adsensu : quis enim princeps non omnibus egit</l>
<l n="189">obsequiis dominum sese patremque vocari,</l>
<l n="190">quod tibi continuis resonant convexa diebus ? </l>
<l n="191">macte novis consul titulis ! Mavortia plebes</l>
<l n="192">te dominum Bruto non indignante fatetur</l>
<l n="193">et, quod adhuc nullo potuit terrore coacta</l>
<l n="194">libertas Romana pati, Stilichonis amori</l>
<l n="195">detulit. exultant avidi, quocumque decorus </l>
<l n="196">conspiciare loco, nomenque ad sidera tollunt</l>
<l n="197">nec vaga dilecto satiantur lumina vultu :</l>
<l n="198">seu circum trabeis fulgentibus aureus intres,</l>
<l n="199">seu celebres ludos, solio seu fultus eburno</l>
<l n="200">cingas iure forum, denso seu turbine vulgi </l>
<l n="201">circumfusa tuae conscendant rostra secures.</l>
<l n="202">Quae vero procerum voces, quam certa fuere</l>
<l n="203">gaudia, cum totis exurgens ardua pennis</l>
<l n="204">ipsa duci sacras Victoria panderet aedes !</l>
<l n="205">o palma viridi gaudens et amica tropaeis </l>
<l n="206">custos imperii virgo, quae sola mederis</l>
<l n="207">vulneribus nullumque doces sentire laborem,</l>
<l n="208">seu tibi Dictaeae placuerunt astra Coronae</l>
<l n="209">seu magis aestivo sedes vicina Leoni,</l>
<l n="210">seu sceptrum sublime Iovis seu Palladis ambis </l>
<l n="211">aegida, seu fessi mulces suspiria Martis,</l>
<l n="212">adsis perpetuum Latio votisque senatus</l>
<l n="213">adnue, diva, tui. Stilicho tua saepius ornet</l>
<pb id="v.2.p.58"/>
<l n="214">limina teque simul rediens in castra reducat.</l>
<l n="215">hunc bellis comitare favens, hunc redde togatum </l>
<l n="216">consiliis. semper placidis te moribus egit</l>
<l n="217">servavitque piam victis nec polluit umquam</l>
<l n="218">laurum saevitia. cives nec fronte superba</l>
<l n="219">despicit aut trepidam vexat legionibus urbem ;</l>
<l n="220">sed verus patriae consul cessantibus armis </l>
<l n="221">contentus lictore venit nec inutile quaerit</l>
<l n="222">ferri praesidium solo munitus amore.</l>
<l n="223">Magnarum nec parens opum geminare profundas</l>
<l n="224">distulit impensas, sed post miracula castris</l>
<l n="225">edita vel genero Romae maiora reservat. </l>
<l n="226">auratos Rhodiis imbres nascente Minerva</l>
<l n="227">indulsisse Iovem perhibent, Bacchoque paternum</l>
<l n="228">iam pulsante femur mutatus palluit Hermus</l>
<l n="229">in pretium, votique famem passurus avari</l>
<l n="230">ditabat rutilo quidquid Mida tangeret auro ; </l>
<l n="231">fabula seu verum canitur : tua copia vicit</l>
<l n="232">fontem Hermi tactumque Midae pluviamque Tonantis.</l>
<l n="233">obscurat veteres obscurabitque futuros</l>
<l n="234">par donis armisque manus ; si solveret ignis</l>
<l n="235">quot dedit inmanes vili pro pondere massas </l>
<l n="236">argenti, potuere lacus et flumina fundi.</l>
<l n="237">Nee tibi, quae pariter silvis dominaris et astris,</l>
<l n="238">exiguam Stilicho movit, Latonia, curam :</l>
<l n="239">tu quoque nobilibus spectacula nostra laboras</l>
<l n="240">inlustrare feris summoque in vertice rupis </l>
<l n="241">Alpinae socias arcu cessante pudicas</l>
<pb id="v.2.p.60"/>
<l n="242">et pharetratarum comitum inviolabile cogis</l>
<l n="243">concilium, veniunt umcros et brachia nudae</l>
<l n="244">armataeque manus iaculis et terga sagittis,</l>
<l n="245">incomptae pulchraeque tamen ; sudoribus ora </l>
<l n="246">pulverulenta rubent, sexum nec cruda fatetur</l>
<l n="247">virginitas ; sine lege comae ; duo cingula vestem</l>
<l n="248">crure tenus pendere vetant. praecedit amicas</l>
<l n="249">flava Leontodame, sequitur nutrita Lycaeo</l>
<l n="250">Nebrophone telisque domat quae Maenala Thero. </l>
<l n="251">ignea Cretaea properat Britomartis ab Ida</l>
<l n="252">et cursu Zephyris numquam cessura Lycaste.</l>
<l n="253">iungunt se geminae metuenda feris Hecaerge</l>
<l n="254">et soror, optatum numen venantibus, Opis</l>
<l n="255">progenitae Scythia : divas nemorumque potentes </l>
<l n="256">fecit Hyperboreis Delos praelata pruinis.</l>
<l n="257">hae septem venere duces ; exercitus alter</l>
<l n="258">Nympharum incedunt, acies formosa Dianae,</l>
<l n="259">centum Taygeti, centum de vertice Cynthi</l>
<l n="260">et totidem casto genuit quas flumine Ladon. </l>
<l n="261">has ubi collectas vidit, sic Delia coepit :</l>
<l n="262">&ldquo;O sociae, mecum thalami quae iura perosae</l>
<l n="263">virgineo gelidos percurritis agmine montes,</l>
<l n="264">cernitis ut Latio superi communibus ornent</l>
<l n="265">hunc annum studiis ? quantos Neptunus equorum </l>
<l n="266">donet ab orbe greges ? laudi quod nulla canendae</l>
<l n="267">fratris plectra vacent ? nostram quoque sentiat idem</l>
<l n="268">quam meritis debemus opem. non spicula poscit</l>
<l n="269">iste labor ; maneant clausis nunc sicca pharetris,</l>
<l n="270">omnis et a solitis noster venatibus arcus </l>
<pb id="v.2.p.62"/>
<l n="271">temperet ; in solam cruor hic servetur harenam.</l>
<l n="272">retibus et clatris dilata morte tenendae</l>
<l n="273">ducendaeque ferae, cupidas arcete sagittas ;</l>
<l n="274">consulis in plausum casuris parcite monstris.</l>
<l n="275">acceleret divisa manus : mihi cursus anhelas </l>
<l n="276">tenditur ad Syrtes, mecum Dictynna Lycaste</l>
<l n="277">et comes Opis eat ; steriles iuvat ire per aestus :</l>
<l n="278">namque feras aliis tellus Maurusia donum</l>
<l n="279">praebuit, huic soli debet sed victa tributum.</l>
<l n="280">dum nos horribiles Libyae scrutamur alumnos, </l>
<l n="281">Europae vos interea perquirite saltus</l>
<l n="282">et scopulos. posita ludat formidine pastor</l>
<l n="283">securisque canat Stilichonem fistula silvis.</l>
<l n="284">pacet muneribus montes qui legibus urbes.&rdquo;</l>
<l n="285">Dixit et extemplo frondosa fertur ab Alpe </l>
<l n="286">trans pelagus ; cervi currum subiere iugales,</l>
<l n="287">quos decus esse deae primi sub limine caeli</l>
<l n="288">roscida fecundis concepit Luna cavernis :</l>
<l n="289">par nitor intactis nivibus ; frons discolor auro</l>
<l n="290">germinat et spatio summas aequantia fagos </l>
<l n="291">cornua ramoso surgunt procera metallo.</l>
<l n="292">Opis frena tenet, fert retia rara Lycaste</l>
<l n="293">auratasque plagas, inmortalesque Molossi</l>
<l n="294">latrantes mediis circum iuga nubibus ibant.</l>
<l n="295">quinque aliae paribus (Phoebe sic iusserat) armis </l>
<l n="296">diversa regione ruunt ducitque cohortem</l>
<l n="297">quaeque suam. variae formis et gente sequuntur</l>
<l n="298">ingenioque canes, illae gravioribus aptae</l>
<l n="299">morsibus, hae pedibus celeres, hae nare sagaces,</l>
<pb id="v.2.p.64"/>
<l n="300">hirsutaeque fremunt Cressae tenuesque Lacaenac </l>
<l n="301">magnaque taurorum fracturae colla Britannae.</l>
<l n="302">Dalmatiae lucos abruptaque brachia Pindi</l>
<l n="303">sparsa comam Britomartis agit. tu Gallica cingis</l>
<l n="304">lustra, Leontodame, Germanorumque paludes</l>
<l n="305">eruis et si quis defensus harundine Rheni </l>
<l n="306">vastus aper nimio dentes curvaverat aevo.</l>
<l n="307">nubiferas Alpes Appenninique recessus</l>
<l n="308">Garganique nives Hecaerge prompta fatigat,</l>
<l n="309">speluncas canibus Thero rimatur Hiberas</l>
<l n="310">informesque cavis ursos detrudit ab antris, </l>
<l n="311">quorum saepe Tagus manantes sanguine rictus</l>
<l n="312">non satiavit aquis et quos iam frigore segnes</l>
<l n="313">Pyrenaea tegit latebrosis frondibus ilex.</l>
<l n="314">Cyrnaeis Siculisque iugis venata virago</l>
<l n="315">Nebrophone cervos aliasque in vincula cogit </l>
<l n="316">non saevas pecudes, sed luxuriantis harenae</l>
<l n="317">delicias, pompam nemorum. Quodcumque tremcndum</l>
<l n="318">dentibus aut insigne iubis aut nobile cornu</l>
<l n="319">aut rigidum saetis, capitur decus omne timorque</l>
<l n="320">silvarum. non cauta latent, non mole resistunt </l>
<l n="321">fortia, non volucri fugiunt pernicia cursu.</l>
<l n="322">haec laqueis innexa gemunt ; haec clausa feruntur</l>
<l n="323">ilignis domibus. fabri nec tigna polire</l>
<l n="324">sufficiunt ; rudibus fagis texuntur et ornis</l>
<l n="325">frondentes caveae. ratibus pars ibat onustis </l>
<l n="326">per freta vel fluvios : exanguis dextera torpet</l>
<l n="327">remigis et propriam metuebat navita mercem.</l>
<l n="328">per terram pars ducta rotis, longoque morantur</l>
<pb id="v.2.p.66"/>
<l n="329">ordine plaustra vias montanis plena triumphis</l>
<l n="330">et fera sollicitis vehitur captiva iuvencis, </l>
<l n="331">explebat quibus ante famem, quotiensque reflexi</l>
<l n="332">conspexere boves, pavidi temone recedunt.</l>
<l n="333">Iamque pererratis Libyae flagrantibus oris</l>
<l n="334">legerat eximios Phoebi germana leones,</l>
<l n="335">Hesperidas qui saepe fugant ventoque citatis </l>
<l n="336">terrificant Atlanta iubis armentaque longe</l>
<l n="337">vastant Aethiopum quorumque impune fragosa</l>
<l n="338">murmura pastorum numquam venere per aures.</l>
<l n="339">non illos tacdae ardentes, non strata superne</l>
<l n="340">lapsuro virgulta solo, non vocibus haedi </l>
<l n="341">pendentis stimulata fames, non fossa fefellit ;</l>
<l n="342">ultro se voluere capi gaudentque videri</l>
<l n="343">tantae praeda deae. respirant pascua tandem ;</l>
<l n="344">agricolae reserant iam tuta mapalia Mauri.</l>
<l n="345">tum virides pardos et cetera colligit Austri </l>
<l n="346">prodigia inmanesque simul Latonia dentes,</l>
<l n="347">qui secti ferro in tabulas auroque micantes</l>
<l n="348">inscripti rutilum caelato consule nomen</l>
<l n="349">per proceres et vulgus eant. stupor omnibus Indis</l>
<l n="350">plurimus ereptis elephas inglorius errat </l>
<l n="351">dentibus : insedit nigra cervice gementum</l>
<l n="352">et fixum dea quassat ebur penitusque cruentis</l>
<l n="353">stirpibus avulsis patulos exarmat hiatus,</l>
<l n="354">ipsos quin etiam nobis miracula vellet</l>
<l n="355">ducere : sed pigra cunctari mole veretur. </l>
<l n="356">Tyrrhenas fetus Libycos amplexa per undas</l>
<pb id="v.2.p.68"/>
<l n="357">classis torva 1 sonat, caudamque in puppe retorquens</l>
<l n="358">ad proram iacet usque leo : vix sublevat unum</l>
<l n="359">tarda ratis ! fremitus stagnis auditur in imis</l>
<l n="360">cunctaque prosiliunt cete terrenaque Nereus </l>
<l n="361">confert monstra suis et non aequare fatetur.</l>
<l n="362">aequora sic victor quotiens per rubra Lyaeus</l>
<l n="363">navigat, intorquet clavum Silenus et acres</l>
<l n="364">adsudant tonsis Satyri taurinaque pulsu</l>
<l n="365">Baccharum Bromios invitant tympana remos : </l>
<l n="366">transtra ligant hederae, malum circumflua vestit</l>
<l n="367">pampinus, antennis inlabitur ebria serpens,</l>
<l n="368">perque mero madidos currunt saliuntque rudentes</l>
<l n="369">lynces et insolitae mirantur carbasa tigres.</l>
               </div2>
            </div1>
      </body>
   </text>
</TEI.2>

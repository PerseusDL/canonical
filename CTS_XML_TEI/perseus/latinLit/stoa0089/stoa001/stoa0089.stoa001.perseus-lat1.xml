<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
   <teiHeader>
      <fileDesc>
         <titleStmt>
            <title>Carminum minorum corpusculum</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 2</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="poem"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
         </langUsage>
      </profileDesc>
   </teiHeader>
   <text id="stoa0089.stoa001.perseus-lat1">
      <body>
         <pb id="v.2.p.174" TEIform="pb"/>
            <div1 type="poem" n="1" id="poem.13a" org="uniform" sample="complete" part="N">
               <head>Ad Stilichonem</head>
               
<l n="1">Solitas galea fulgere comas,</l>
<l n="2">Stilicho, molli necte corona.</l>
<l n="3">cessent litui saevumque procul</l>
<l n="4">Martem felix taeda releget.</l>
<l n="5">tractus ab aula rursus in aulam </l>
<l n="6">redeat sanguis, patris officiis</l>
<l n="7">iunge potenti pignora dextra.</l>
<l n="8">gener Augusti pridem fueras,</l>
<l n="9">nunc rursus eris socer Augusti.</l>
<l n="10">quae iam rabies livoris erit ? </l>
<l n="11">vel quis dabitur color invidiae ?</l>
<l n="12">Stilicho socer est, pater est Stilicho.</l>


            </div1>
            <div1 type="poem" n="2" id="poem.85" org="uniform" sample="complete" part="N">
               <head>Descriptio partus Smyrnensis.</head>
               
<l n="1">Urbs in conspectu montana cacumina velat</l>
<l n="2">tranquillo praetenta mari. ducentia portum</l>
<l n="3">cornua pacatas removent Aquilonibus undas.</l>
<l n="4">hic exarmatum terris cingentibus aequor</l>
<l n="5">clauditur et placidam discit servare quietem. </l>
<pb id="v.2.p.176"/>
               
            </div1>
            <div1 type="poem" n="3" id="poem.81" org="uniform" sample="complete" part="N">
               <head>Ad Aeternalem.</head>
               
<l n="1">Quidquid Castalio de gurgite Phoebus anhelat,</l>
<l n="2">quidquid fatidico mugit cortina recessu,</l>
<l n="3">carmina sunt ; sed verba negant communia Musae.</l>
<l n="4">carmina sola loquor : sic me meus implet Apollo.</l>


            </div1>
            <div1 type="poem" n="4" id="poem.54" org="uniform" sample="complete" part="N">
               <head>Descriptio armentu</head>
               
<l n="1">Non tales quondam species tulit armentorum</l>
<l n="2">tellus tergemino subdita Geryoni.</l>
<l n="3">non tales, Clitumne, lavas in gurgite tauros,</l>
<l n="4">Tarpeio referunt quos pia vota Iovi.</l>
<l n="5">non talis Tyrias sparsisse iuvencus harenas </l>
<l n="6">dicitur, optatum quando revexit onus,</l>
<l n="7">non Cretaeus ager nec amati conscia tauri</l>
<l n="8">Gnoses nec similes paverit Ida feros.</l>
<l n="9">ipse et dispariles monstro commissus in artus</l>
<l n="10">qui crimen matris prodidit 1 ore novo </l>
<l n="11">Cres puer haud talem potuisset reddere formam,</l>
<l n="12">portassent totum si fera membra patrem.</l>
<pb id="v.2.p.178"/>
               
            </div1>
            <div1 type="poem" n="5" id="poem.86" org="uniform" sample="complete" part="N">
               <head>Est in conspectu longe locus.</head>
               
<l n="1">Est procul ingenti regio summota recessu,</l>
<l n="2">insula qua resides fluctus mitescere cogit</l>
<l n="3">in longum producta latus, fractasque per undas</l>
<l n="4">ardua tranquillo curvantur brachia portu.</l>


            </div1>
            <div1 type="poem" n="6" id="poem.78" org="uniform" sample="complete" part="N">
               <head>Rimanti telum ira facit.</head>
               
<l n="1">In iaculum, quodcumque gerit, dementia mutat.</l>
<l n="2">omnibus armatur rabies, pro cuspide ferri</l>
<l n="3">cuncta volant, dum dextra ferox in vulnera saevit.</l>
<l n="4">pro telo geritur quidquid suggesserit ira.</l>


            </div1>
            <div1 type="poem" n="7" id="poem.87" org="uniform" sample="complete" part="N">
               <head>De quadriga marmorea.</head>
               <div2 type="section" n="1" org="uniform" sample="complete" part="N">
                  
<l n="1">Quis dedit innumeros uno de marmore vultus ?</l>
<l n="2">surgit in aurigam currus, paribusque lupatis</l>
<l n="3">unanimi frenantur equi : quos forma diremit,</l>
<l n="4">materies cognata tenet discrimine nullo.</l>
               </div2>
               <div2 type="section" n="2" org="uniform" sample="complete" part="N">
                  
<l n="1">Vir redit in currum ; ducuntur ab axe iugales ;</l>
<l n="2">ex alio se quisque facit. quae tanta potestas ?</l>
<l n="3">una silex tot membra ligat ductusque per arteni</l>
<l n="4">mons patiens ferri varios mutatur in artus.</l>
<pb id="v.2.p.180"/>
                  
               </div2>
            </div1>
            <div1 type="poem" n="8" id="poem.69" org="uniform" sample="complete" part="N">
               <head>De Polycaste et Perdicca.</head>
               
<l n="1">Quid non saevus Amor flammarum numine cogat ?</l>
<l n="2">sanguinis en fetum mater amare timet,</l>
<l n="3">pectore dum niveo miserum tenet anxia nutrix,</l>
<l n="4">inlicitos ignes iam fovet ipsa parens,</l>
<l n="5">ultrices pharetras tandem depone, Cupido. </l>
<l n="6">consule iam Venerem : forsan et ipsa dolet.</l>


            </div1>
            <div1 type="poem" n="9" id="poem.45" org="uniform" sample="complete" part="N">
               <head>De hystrice,</head>
               
<l n="1">Audieram memorande tuas Stymphale volucres</l>
<l n="2">spicula vulnifico quondam sparsisse volatu,</l>
<l n="3">nec mihi credibilis ferratae fabula pinnae</l>
<l n="4">visa diu. datur ecce fides et cognitus hystrix</l>
<l n="5">Herculeas adfirmat aves. Os longius illi </l>
<l n="6">adsimulat porcum. mentitae cornua saetae</l>
<l n="7">summa fronte rigent. oculis rubet igneus ardor,</l>
<l n="8">parva sub hirsuto catuli vestigia dorso.</l>
<l n="9">hanc tamen exiguam miro natura tueri</l>
<l n="10">praesidio dignata feram : stat corpore toto </l>
<l n="11">silva minax, iaculisque rigens in proelia crescit</l>
<l n="12">picturata seges ; quorum cute fixa tenaci</l>
<pb id="v.2.p.182"/>
<l n="13">alba subit radix, alternantesque colorum</l>
<l n="14">tincta vices, spatiis internigrantibus, exit</l>
<l n="15">in solidae speciem pinnae, tenuataque furtim </l>
<l n="16">levis in extremum sese producit acumen.</l>
<l n="17">Sed non haec acies ritu silvestris echini</l>
<l n="18">fixa manet. crebris propugnat iactibus ultro</l>
<l n="19">et longe sua membra tegit, tortumque per auras</l>
<l n="20">evolat excusso nativum missile tergo. </l>
<l n="21">interdum fugiens Parthorum more sequentem</l>
<l n="22">vulnerat ; interdum positis velut ordine castris</l>
<l n="23">terrificum densa mucronum verberat unda</l>
<l n="24">et consanguineis hastilibus asperat armos :</l>
<l n="25">militat omne ferae corpus vibrataque rauco </l>
<l n="26">terga fragore sonant, stimulis accensa tubarum</l>
<l n="27">agmina conlatis credas confligere signis :</l>
<l n="28">tantus in angusto strepitus furit. additur armis</l>
<l n="29">calliditas parcusque sui tumor iraque numquam</l>
<l n="30">prodiga telorum, caute contenta minari </l>
<l n="31">nec nisi servandae iactus impendere vitae.</l>
<l n="32">error abest : certum sollertia destinat ictum</l>
<l n="33">nil spatio fallente modum, servatque tenorem</l>
<l n="34">mota cutis doctique regit conamina nisus</l>
<l n="35">Quid labor humanus tantum ratione sagaci </l>
<l n="36">proficit ? eripiunt trucibus Gortynia capris</l>
<l n="37">cornua ; subiectis eadem lentescere cogunt</l>
<l n="38">ignibus ; intendunt taurino viscere nervos ;</l>
<l n="39">instruitur pinnis ferroque armatur harundo.</l>
<l n="40">ecce brevis propriis munitur bestia telis </l>
<pb id="v.2.p.184"/>
<l n="41">externam nec quaerit opem ; fert omnia secum:</l>
<l n="42">se pharetra, sese iaculo, sese utitur arcu.</l>
<l n="43">unum animal cunctas bellorum possidet artes.</l>
<l n="44">Quodsi omnis nostrae paulatim industria vitae</l>
<l n="45">fluxit ab exemplis, quidquid procul appetit hostem,</l>
<l n="46">hine reor inventum, morem hinc traxisse Cydonas </l>
<l n="47">bellandi Parthosque retro didicisse ferire</l>
<l n="48">prima sagittiferae pecudis documenta secutos.</l>


            </div1>
            <div1 type="poem" n="10" id="poem.92" org="uniform" sample="complete" part="N">
               <head>De birro castoreo.</head>
               
<l n="1">Nominis umbra manet veteris ; nam dicere birrum,</l>
<l n="2">si Castor iuret, castoreum nequeo.</l>
<l n="3">sex emptus solidis ! quid sit, iam scire potestis :</l>
<l n="4">si mihi nulla fides, credite vel pretio.</l>


            </div1>
            <div1 type="poem" n="11" id="poem.91" org="uniform" sample="complete" part="N">
               <head>In sepulchrum speciosae.</head>
               
<l n="1">Pulchris stare diu Parcarum lege negatur.</l>
<l n="2">magna repente ruunt ; summa cadunt subito.</l>
<l n="3">hic formosa iacet : Veneris sortita figuram</l>
<l n="4">egregiumque decus invidiam meruit.</l>


            </div1>
            <div1 type="poem" n="12" id="poem.84" org="uniform" sample="complete" part="N">
               <head>De balneis Quintianis quae in via posita erant.</head>
               
<l n="1">Fontibus in liquidis paulum requiesce, viator,</l>
<l n="2">atque tuum rursus carpe refectus iter.</l>
<pb id="v.2.p.186"/>
<l n="3">lympharum dominum nimium miraberis, hospes,</l>
<l n="4">inter dura viae balnea qui posuit.</l>


            </div1>
            <div1 type="poem" n="13" id="poem.79" org="uniform" sample="complete" part="N">
               <head>In podagrum qui carmina sua non stare dicebat.</head>
               
<l n="1">Quae tibi cum pedibus ratio ? quid carmina culpas ?</l>
<l n="2">scandere qui nescis, versiculos laceras ?</l>
<l n="3"><q direct="unspecified">claudicat hic versus ; haec</q> inquit <q direct="unspecified">syllaba nutat</q>;</l>
<l n="4">atque nihil prorsus stare putat podager</l>


            </div1>
            <div1 type="poem" n="14" id="poem.82" org="uniform" sample="complete" part="N">
               <head>Ad Maximum qui ei mel misit</head>
               
<l n="1">Dulcia dona mihi semper tu, Maxime, mittis,</l>
<l n="2">et, quidquid mittis, mella putare decet.</l>


            </div1>
            <div1 type="poem" n="15" id="poem.89" org="uniform" sample="complete" part="N">
               <head>De paupere amante</head>
               
<l n="1">Paupertas me saeva domat dirusque Cupido ;</l>
<l n="2">sed toleranda fames, non tolerandus amor.</l>


            </div1>
            <div1 type="poem" n="16" id="poem.90" org="uniform" sample="complete" part="N">
               <head>De eodem.</head>
               
<l n="1">Esuriens pauper telis incendor amoris.</l>
<l n="2">inter utrumque malum deligo pauperiem.</l>
<pb id="v.2.p.188"/>
               
            </div1>
            <div1 type="poem" n="17" id="poem.50" org="uniform" sample="complete" part="N">
               <head>De piis fratribus et de statuis eorum quae sunt apud Catinam.</head>
               
<l n="1">Adspice sudantes venerando pondere fratres,</l>
<l n="2">divino meritos semper honore coli,</l>
<l n="3">iusta quibus rapidae cessit reverentia flammae</l>
<l n="4">et mirata vagas reppulit Aetna faces,</l>
<l n="5">complexi manibus fultos cervice parentes </l>
<l n="6">attollunt vultus accelerantque gradus.</l>
<l n="7">grandaevi gemina sublimes prole feruntur</l>
<l n="8">et cara natos implicuere mora,</l>
<l n="9">nonne vides, ut saeva senex incendia monstret ?</l>
<l n="10">ut trepido genetrix invocet ore deos ? </l>
<l n="11">erexit formido comam, perque omne metallum</l>
<l n="12">fusus in attonito palluit aere tremor,</l>
<l n="13">in iuvenum membris animosus cernitur horror</l>
<l n="14">atque oneri metuens impavidusque sui.</l>
<l n="15">reiectae vento chlamydes. dextram exerit ille </l>
<l n="16">contentus laeva sustinuisse patrem ;</l>
<l n="17">ast illi duplices in nodum colligit ulnas</l>
<l n="18">cautior in sexu debiliore labor,</l>
<l n="19">hoc quoque praeteriens oculis ne forte relinquas,</l>
<l n="20">artificis tacitae quod meruere manus : </l>
<l n="21">nam consanguineos eadem cum forma figuret,</l>
<l n="22">hic propior matri fit tamen, ille patri.</l>
<pb id="v.2.p.190"/>
<l n="23">dissimiles annos sollertia temperat artis !</l>
<l n="24">alter in alterius redditur ore parens,</l>
<l n="25">et nova germanis paribus discrimina praebens </l>
<l n="26">divisit vultus cum pietate faber.</l>
<l n="27">O bene naturae memores, documenta supernae</l>
<l n="28">iustitiae, iuvenum numina, vota senum :</l>
<l n="29">qui spretis opibus medios properastis in ignes</l>
<l n="30">nil praeter sanctam tollere canitiem. </l>
<l n="31">haud equidem inmerito tanta virtute repressas</l>
<l n="32">Enceladi fauces obriguisse reor.</l>
<l n="33">ipse redundantem frenavit Mulciber Aetnam,</l>
<l n="34">laederet exempli ne monumenta pii.</l>
<l n="35">senserunt elementa fidem. pater adfuit aether </l>
<l n="36">terraque maternum sedula iuvit onus,</l>
<l n="37">quodsi notus amor provexit in astra Laconas,</l>
<l n="38">Aenean Phrygio raptus ab igne pater,</l>
<l n="39">si vetus Argolicos inlustrat gloria fratres,</l>
<l n="40">qui sua materno colla dedere iugo : </l>
<l n="41">cur non Amphinomo, cur non tibi, fortis Anapi,</l>
<l n="42">aeternum Siculus templa dicavit honos ?</l>
<l n="43">plura licet summae dederit Trinacria laudi,</l>
<l n="44">noverit hoc maius se genuisse nihil ;</l>
<l n="45">nec doleat damnis, quae devius intulit ardor, </l>
<l n="46">nec gemat exustas igne furente domos.</l>
<l n="47">non potuit pietas flamma cessante probari :</l>
<l n="48">emptum est ingenti clade perenne decus.</l>
<pb id="v.2.p.192"/>
               
            </div1>
            <div1 type="poem" n="18" id="poem.51" org="uniform" sample="complete" part="N">
               <head>De mulabus Gallicis.</head>
               
<l n="1">Adspice morigeras Rhodani torrentis alumnas</l>
<l n="2">imperio nexas imperioque vagas,</l>
<l n="3">dissona quam varies flectant ad murmura cursus</l>
<l n="4">et certas adeant voce regente vias.</l>
<l n="5">quamvis quaeque sibi nullis discurrat habenis </l>
<l n="6">et pateant duro libera colla iugo,</l>
<l n="7">ceu constricta tamen servit patiensque laborum</l>
<l n="8">barbaricos docili concipit aure sonos.</l>
<l n="9">absentis longinqua valent praecepta magistri,</l>
<l n="10">frenorumque vicem lingua virilis agit. </l>
<l n="11">haec procul angustat sparsas spargitque coactas :</l>
<l n="12">haec sistit rapidas, haec properare facit.</l>
<l n="13">laeva iubet : laevo deducunt limite gressum.</l>
<l n="14">mutavit strepitum : dexteriora petunt.</l>
<l n="15">nec vinclis famulae nec libertate feroces, </l>
<l n="16">exutae laqueis, sub dicione tamen</l>
<l n="17">consensuque pares et fulvis pellibus hirtae</l>
<l n="18">esseda Concordes multisonora trahunt.</l>
<l n="19">miraris, si voce feras pacaverit Orpheus,</l>
<l n="20">cum pronas pecudes Gallica verba regant ? </l>


            </div1>
            <div1 type="poem" n="19" id="poem.43" org="uniform" sample="complete" part="N">
               <head>Epistula ad Gennadium exproconsule.</head>
               
<l n="1">Italiae commune decus, Rubiconis amoeni</l>
<l n="2">incola, Romani fama secunda fori,</l>
<pb id="v.2.p.194"/>
<l n="3">Graiorum populis et nostro cognite Nilo</l>
<l n="4">(utraque gens fasces horret amatque tuos) :</l>
<l n="5">carmina ieiunas poscis solantia fauces ? </l>
<l n="6">tester amicitiam nulla fuisse domi.</l>
<l n="7">nam mihi mox nidum pennis confisa relinquunt</l>
<l n="8">et lare contempto non reditura volant.</l>


            </div1>
            <div1 type="poem" n="20" id="poem.52" org="uniform" sample="complete" part="N">
               <head>De sene Veronensi qui Suburbium numquam egressus est.</head>
               
<l n="1">Felix, qui propriis aevum transegit in arvis,</l>
<l n="2">ipsa domus puerum quem videt, ipsa senem ;</l>
<l n="3">qui baculo nitens in qua reptavit harena</l>
<l n="4">unius numerat saecula longa casae.</l>
<l n="5">illum non vario traxit fortuna tumultu, </l>
<l n="6">nec bibit ignotas mobilis hospes aquas,</l>
<l n="7">non freta mercator tremuit, non classica miles,</l>
<l n="8">non rauci lites pertulit ille fori,</l>
<l n="9">indocilis rerum, vicinae nescius urbis</l>
<l n="10">adspectu fruitur liberiore poli. </l>
<l n="11">frugibus alternis, non consule computat annum :</l>
<l n="12">autumnum pomis, ver sibi flore notat.</l>
<l n="13">idem condit ager soles idemque reducit,</l>
<l n="14">metiturque suo rusticus orbe diem,</l>
<l n="15">ingentem meminit parvo qui germine quercum </l>
<l n="16">aequaevumque videt consenuisse nemus,</l>
<pb id="v.2.p.196"/>
<l n="17">proxima cui nigris Verona remotior Indis</l>
<l n="18">Benacumque putat litora Rubra lacum.</l>
<l n="19">sed tamen indomitae vires firmisque lacertis</l>
<l n="20">aetas robustum tertia cernit avum. </l>
<l n="21">erret et extremos alter scrutetur Hiberos :</l>
<l n="22">plus habet hic vitae, plus habet ille viae.</l>


            </div1>
            <div1 type="poem" n="21" id="poem.80" org="uniform" sample="complete" part="N">
               <head>De Theodora et Hadriano.</head>
               
<l n="1">Manlius indulget somno noctesque diesque ;</l>
<l n="2">insomnis Pharius sacra profana rapit.</l>
<l n="3">omnibus hoc, Italae gentes, exposcite votis,</l>
<l n="4">Manlius ut vigilet, dormiat ut Pharius.</l>


            </div1>
            <div1 type="poem" n="22" id="poem.39" org="uniform" sample="complete" part="N">
               <head>Deprecatio ad Hadrianum.</head>
               
<l n="1">Usque adeone tuae producitur impetus irae ?</l>
<l n="2">nullus erit finis lacrimis ? subitisque favorem</l>
<l n="3">permutas odiis ? quo mens ignara nocendi,</l>
<l n="4">quo sensus abiere pii ? tantumne licebit</l>
<l n="5">invidiae ? tantum strepitus valuere maligni ? </l>
<l n="6">Me dolor incautus, me lubrica duxerit aetas,</l>
<l n="7">me tumor impulerit, me devius egerit ardor :</l>
<l n="8">te tamen baud decuit paribus concurrere telis.</l>
<l n="9">humanae superos numquam tetigere querellae</l>
<l n="10">nec vaga securum penetrant convicia caelum. </l>
<pb id="v.2.p.198"/>
<l n="11">excessit iam poena modum. concede iacenti.</l>
<l n="12">en adsum ; veniam confessus crimina posco.</l>
<l n="13">Manibus Hectoreis atrox ignovit Achilles,</l>
<l n="14">ultrices Furias matris placavit Orestes,</l>
<l n="15">reddidit Alcides Priamo, quas ceperat, arces. </l>
<l n="16">Pellaeum iuvenem regum flexere ruinae :</l>
<l n="17">Darium famulis manibus doluisse peremptum</l>
<l n="18">fertur et ingenti solatus fata sepulchro ;</l>
<l n="19">tradita captivo spatiosior India Poro.</l>
<l n="20">conditor hie patriae ; sic hostibus ille pepercit ; </l>
<l n="21">hunc virtus tua digna sequi. quemcumque deorum</l>
<l n="22">laesimus, insultet iugulo pascatque furorem.</l>
<l n="23">Gratia defluxit, sequitur feralis egestas ;</l>
<l n="24">desolata domus, caris spoliamur amicis :</l>
<l n="25">hunc tormenta necant, hic undique truditur exul. </l>
<l n="26">quid superest damnis ? quae saeva pericula restant ?</l>
<l n="27">Emollit rabiem praedae mortisque facultas.</l>
<l n="28">praetereunt subiecta ferae, torvique leones,</l>
<l n="29">quae stravisse calent, eadem prostrata relinquunt</l>
<l n="30">nec nisi bellantis gaudent cervice iuvenci </l>
<l n="31">nobiliore fame, secuit nascentia vota</l>
<l n="32">livor et ingesto turbavit gaudia luctu :</l>
<l n="33">iamiam suppliciis fessos humilesque serenus</l>
<l n="34">respice. quid tanta dignaris mole clientem ?</l>
<l n="35">in brevibus numquam sese probat Aeolus undis, </l>
<l n="36">nec capit angustus Boreae certamina collis :</l>
<l n="37">Alpes ille quatit, Rhodopeia culmina lassat.</l>
<l n="38">incubuit numquam caelestis flamma salictis</l>
<pb id="v.2.p.200"/>
<l n="39">nec parvi frutices iram meruere Tonantis :</l>
<l n="40">ingentes quercus, annosas fulminat ornos. </l>
<l n="41">Hoc pro supplicibus ramis, pro fronde Minervae,</l>
<l n="42">hoc carmen pro ture damus. miserere tuorum.</l>
<l n="43">me, precor, heu, me redde mihi gravibusque medere</l>
<l n="44">vulneribus vitamque iube famamque reverti.</l>
<l n="45">quae per te cecidit, per te fortuna resurgat. </l>
<l n="46">sanus Achilleis remeavit Telephus herbis,</l>
<l n="47">cuius pertulerat vires, et sensit in uno</l>
<l n="48">letalem placidamque manum ; medicina per hostem</l>
<l n="49">contigit, et pepulit quos fecerat ipse dolores.</l>
<l n="50">Quodsi nec precibus fletu nec flecteris ullo, </l>
<l n="51">eripe calcatis non prospera cingula Musis,</l>
<l n="52">eripe militiam, comitem me pelle sodalis. 1</l>
<l n="53">scilicet insignis de paupere vate triumphus.</l>
<l n="54">scilicet egregiis ornabere victor opimis.</l>
<l n="55">inruat in miseros cognata potentia cives ; </l>
<l n="56">audiat haec commune solum longeque carinis</l>
<l n="57">nota Pharos, flentemque attollens gurgite vultum</l>
<l n="58">nostra gemat Nilus numerosis funera ripis.</l>


            </div1>
            <div1 type="poem" n="23" id="poem.74" org="uniform" sample="complete" part="N">
               <head>Deprecatio in Alethium quaestorem.</head>
               
<l n="1">Sic non Aethiopum campos aestate pererrem</l>
<l n="2">nec Scythico brumam sub Iove nudus agam,</l>
<pb id="v.2.p.202"/>
<l n="3">sic non imbriferam noctem ducentibus Haedis</l>
<l n="4">Ionio credam turgida vela mari,</l>
<l n="5">sic non Tartareo Furiarum verbere pulsus </l>
<l n="6">irati relegam carmina grammatici :</l>
<l n="7">nulla meos traxit petulans audacia sensus,</l>
<l n="8">liberior iusto nec mihi lingua fuit.</l>
<l n="9">versiculos, fateor, non cauta voce notavi,</l>
<l n="10">heu miser ! ignorans, quam grave crimen erat. </l>
<l n="11">Orpheos alii libros impune lacessunt</l>
<l n="12">nec tua securum te, Maro, fama vehit ;</l>
<l n="13">ipse parens vatum, princeps Heliconis, Homerus</l>
<l n="14">iudicis excepit tela severa notae.</l>
<l n="15">sed non Vergilius, sed non accusat Homerus : </l>
<l n="16">neuter enim quaestor, pauper uterque fuit.</l>
<l n="17">en moveo plausus ! en pallidus omnia laudo</l>
<l n="18">et clarum repeto terque quaterque " sophos " !</l>
<l n="19">ignoscat placidus tandem flatusque remittat</l>
<l n="20">et tuto recitet quod libet ore : placet. </l>


            </div1>
            <div1 type="poem" n="24" id="poem.83" org="uniform" sample="complete" part="N">
               <head>De lucusta.</head>
               
<l n="1">Horret apex capitis ; medio fera lumina surgunt</l>
<l n="2">vertice ; cognatus dorso durescit amictus.</l>
<l n="3">armavit natura cutem dumique rubentes</l>
<l n="4">cuspidibus parvis multos acuere rubores.</l>
            </div1>
            <pb id="v.2.p.204"/>
            <div1 type="poem" n="25" org="uniform" sample="complete" part="N">
               <head>Epithalamium dictum Palladio V. C. tribuno et notario et Celerinae.</head>
               <div2 type="poem" n="praef" id="poem.30" org="uniform" sample="complete" part="N">
                  <head>Praefatio</head>
                  
<l n="1">Carmina per thalamum quamvis festina negare</l>
<l n="2">nec volui genero nec potui socero.</l>
<l n="3">hic socius, dux ille mihi nostrique per aulam</l>
<l n="4">ordinis hic consors emicat, ille prior,</l>
<l n="5">hune mihi coniungit studiis communibus aetas ; </l>
<l n="6">hune mihi praeponit vel senium vel honos.</l>
<l n="7">carmen amor generi, soceri reverentia poscit</l>
<l n="8">officio vatis, militis obsequio.</l>
               </div2>
               <div2 type="poem" id="poem.31" org="uniform" sample="complete" part="N">
                  
<l n="1">Forte Venus blando quaesitum frigore somnum</l>
<l n="2">vitibus intexti gremio successerat antri</l>
<l n="3">densaque sidereos per gramina fuderat artus</l>
<l n="4">adclinis florum cumulo ; crispatur opaca</l>
<l n="5">pampinus et musto sudantem ventilat uvam. </l>
<l n="6">ora decet neglecta sopor ; fastidit amictum</l>
<l n="7">aestus et exuto translucent pectore frondes.</l>
<l n="8">Idaliae iuxta famulae triplexque vicissim</l>
<l n="9">nexa sub ingenti requiescit Gratia quercu.</l>
<l n="10">pennati passim pueri quo quemque vocavit </l>
<l n="11">umbra iacent ; fluitant arcus ramisque propinquis</l>
<l n="12">pendentes placido suspirant igne pharetrae.</l>
<pb id="v.2.p.206"/>
<l n="13">pars vigiles ludunt aut per virgulta vagantes</l>
<l n="14">scrutantur nidos avium vel roscida laeti</l>
<l n="15">mala legunt donum Veneri flexusque sequuntur </l>
<l n="16">palmitis et summas pennis librantur in ulmos ;</l>
<l n="17">defendunt alii lucum Dryadasque procaces</l>
<l n="18">spectandi cupidas et rustica numina pellunt</l>
<l n="19">silvestresque deos longeque tuentibus antrum</l>
<l n="20">flammea lascivis intendunt spicula Faunis : </l>
<l n="21">cum subito varius vicina clamor ab urbe</l>
<l n="22">et fausti iuvenum plausus mixtaeque choreis</l>
<l n="23">auditae per rura lyrae. Celerina per omnes</l>
<l n="24">Italiae canitur montes omnisque maritum</l>
<l n="25">Palladium resonabat ager. Pervenit ad aures </l>
<l n="26">vox iucunda deae strepituque excita resedit</l>
<l n="27">et reliquum nitido detersit pollice somnum</l>
<l n="28">utque fuit, turbata comas, intecta papillas,</l>
<l n="29">mollibus exurgit stratis interque suorum</l>
<l n="30">agmen et innumeros Hymenaeum quaerit Amores </l>
<l n="31">(hunc Musa genitum legit Cytherea ducemque</l>
<l n="32">praefecit thalamis ; nullum iunxisse cubile</l>
<l n="33">hoc sine nec primas fas est attollere taedas).</l>
<l n="34">conspicitur tandem, platano namque ille sub alta</l>
<l n="35">fusus inaequales cera texebat avenas </l>
<l n="36">Maenaliosque modos et pastoralia labris</l>
<l n="37">murmura temptabat relegens orisque recursu</l>
<l n="38">dissimilem tenui variabat harundine ventum.</l>
<l n="39">Restitit ut vidit Venerem, digitisque remissis</l>
<l n="40">ad terram tacito defluxit fistula flatu. </l>
<pb id="v.2.p.208"/>
<l n="41">dulce micant oculi ; niveas infecerat igni</l>
<l n="42">solque pudorque genas ; dubiam lanuginis umbram</l>
<l n="43">caesaries intonsa tegit. prior ipsa silentem compellat :</l>
<l n="44">&ldquo;Numquamne, puer, dilecta relinques</l>
<l n="45">carmina ? maternis numquam satiabere donis </l>
<l n="46">dedite Musarum studio nimiumque parentis</l>
<l n="47">aemule ? quid medio tecum modularis in aestu ?</l>
<l n="48">iamne tibi sordent citharae ? iam lustra Lycaei</l>
<l n="49">atque pecus cordi redituraque rupibus Echo ?</l>
<l n="50">huc ades et tantae nobis edissere causas </l>
<l n="51">laetitiae, cui pompa toro tam clara resultet,</l>
<l n="52">quae nova dotetur virgo : patriamque genusque</l>
<l n="53">pande, quibus terris orti, quo semine ducti.</l>
<l n="54">haud ignarus enim, nec te conubia fallunt</l>
<l n="55">ulla ; tuo primae libantur 1 foedere noctes.&rdquo;</l>
<l n="56">Ille refert : &ldquo;equidem dudum te, diva, morantem</l>
<l n="57">mirabar, quod adhuc tanti secura maneres</l>
<l n="58">coniugii. non parva tibi mandatur origo.</l>
<l n="59">fascibus insignes et legum culmine fultae</l>
<l n="60">convenere domus et qui lectissimus orbi </l>
<l n="61">sanguis erat. rubris quae fluctibus insula latrat,</l>
<l n="62">qui locus Aethiopum, quae sic impervia famae</l>
<l n="63">secessit regio, quo non rumore secundo</l>
<l n="64">Palladii penetravit amor mentisque benigna</l>
<l n="65">temperies doctique sales et grata seneclus ? </l>
<pb id="v.2.p.210"/>
<l n="66">per cunctos iit ille gradus aulaeque labores</l>
<l n="67">emensus tenuit summae fastigia sedis</l>
<l n="68">Eoum stabili moderatus iure senatum.</l>
<l n="69">hic splendor iuveni. cunabula prima puellae</l>
<l n="70">Danuvius veteresque Tomi. Mavortia matris </l>
<l n="71">nobilitas spoliis armisque exultat avitis</l>
<l n="72">inmensamque trahit Celerini robore lucem,</l>
<l n="73">qui quondam Meroen iussus Nilumque tueri,</l>
<l n="74">cum sibi post obitus et Parthica fulmina Cari 1</l>
<l n="75">sceptra daret miles rebusque imponere vellet, </l>
<l n="76">despexit fremitus et praetulit otia regno ;</l>
<l n="77">respuit ingestum, quod vi, quod poscere ferro</l>
<l n="78">posthabita pietate solent. tum purpura primum</l>
<l n="79">inferior virtute fuit meruitque repulsam</l>
<l n="80">obvia maiestas. doluit Fortuna minorem </l>
<l n="81">se confessa viro. magnum delata potestas,</l>
<l n="82">maiorem contempta probat. Cognomina sumpsit</l>
<l n="83">plena ducum genitor. paulatim vectus ad altum</l>
<l n="84">princeps militiae, qua non inlustrior extat</l>
<l n="85">altera, cunctorum tabulas adsignat honorum, </l>
<l n="86">regnorum tractat numeros, constringit in unum</l>
<l n="87">sparsas imperii vires cuneosque recenset</l>
<l n="88">dispositos : quae Sarmaticis custodia ripis,</l>
<l n="89">quae saevis obiecta Getis, quae Saxona frenat</l>
<l n="90">vel Scottum legio, quantae cinxere cohortes </l>
<l n="91">Oceanum, quanto pacatur milite Rlienus.</l>
<pb id="v.2.p.212"/>
<l n="92">casta domus, sincera fides, industria sollers.</l>
<l n="93">elegit Stilicho ; nihil ultra laudibus addi</l>
<l n="94">iudiciove potest, tali nubente puella</l>
<l n="95">nonne tibi cessare nefas ? duc protinus omnes, </l>
<l n="96">duc age. marcentes cupio quassare coronas</l>
<l n="97">et vibrare faces et noctem ducere ludo.</l>
<l n="98">haec quoque non vilem iam fistula commodat usum responsura choris.&rdquo;</l>
<l n="99">Vix haec Hymenaeus ; at illa</l>
<l n="100">fontibus abluitur gelidis legemque capillo </l>
<l n="101">reddit et ornatum formae prelisque solutae</l>
<l n="102">mira Dioneae sumit velamina telae.</l>
<l n="103">floribus extruitur currus ; iuga floribus halant ;</l>
<l n="104">florea purpureas adnectunt frena columbas.</l>
<l n="105">undique concurrunt volucres, quaecumque frementem</l>
<l n="106">permulcent Athesin cantu, quas Larius audit, </l>
<l n="107">quas Benacus alit, quas excipit amne quieto</l>
<l n="108">Mincius : ereptis obmutuit unda querellis.</l>
<l n="109">Eridani ripas et raucae stagna Padusae</l>
<l n="110">diffugiens nudavit olor. laetantur Amores </l>
<l n="111">frenatisque truces avibus per nubila vecti</l>
<l n="112">ostentant se quisque deae magnoque tumultu</l>
<l n="113">confligunt pronique manus in verbera tendunt</l>
<l n="114">atque impune cadunt : lapsus meliore volatu</l>
<l n="115">consequitur vincitque suos auriga iugales. </l>
<l n="116">Ut thalami tetigere fores, tum vere rubentes</l>
<l n="117">desuper invertunt calathos largosque rosarum</l>
<l n="118">imbres et violas plenis sparsere pharetris</l>
<l n="119">collectas Veneris prato, quibus ipse pepercit</l>
<pb id="v.2.p.214"/>
<l n="120">Sirius et teneras dementi sidere fovit. </l>
<l n="121">gemmatis alii per totum balsama tectum</l>
<l n="122">effudere cadis, duro quae saucius ungue</l>
<l n="123">Niliacus pingui desudat vulnere cortex,</l>
<l n="124">adgreditur Cytherea nurum flentemque pudico</l>
<l n="125">detraxit matris gremio. matura tumescit </l>
<l n="126">virginitas superatque nives ac lilia candor</l>
<l n="127">et patrium flavis testatur crinibus Histrum.</l>
<l n="128">tum dextram complexa viri dextramque puellae</l>
<l n="129">tradit et his ultro sancit conubia dictis :</l>
<l n="130">&ldquo;Vivite Concordes et nostrum discite munus. </l>
<l n="131">oscula mille sonent ; livescant brachia nexu ;</l>
<l n="132">labra ligent animas. neu tu virtute proterva</l>
<l n="133">confidas, iuvenis ; non est terrore domanda,</l>
<l n="134">sed precibus placanda tibi. concede marito</l>
<l n="135">tu quoque neu Scythicas infensis unguibus iras </l>
<l n="136">exercere velis ; vinci patiare, rogamus.</l>
<l n="137">sic uxor, sic mater eris. quid lumina tinguis,</l>
<l n="138">virgo ? crede mihi : quem nunc horrescis, amabis.&rdquo;</l>
<l n="139">Dixit et aligera geminos arcuque manuque</l>
<l n="140">praestantes e plebe vocat. puer ilicet Aethon </l>
<l n="141">et Pyrois rutilas respersi murice plumas</l>
<l n="142">prosiliunt puroque imbutis melle sagittis</l>
<l n="143">hic nuptam petit, ille virum. sonuere reducta</l>
<l n="144">cornua ; certa notos pariter sulcavit harundo</l>
<l n="145">et pariter fixis haeserunt tela medullis.</l>
               </div2>
            </div1>
            <pb id="v.2.p.216"/>
            <div1 type="poem" n="26" id="poem.49" org="uniform" sample="complete" part="N">
               <head>Aponus.</head>
               
<l n="1">Fons, Antenoreae vitam qui porrigis urbi</l>
<l n="2">fataque vicinis noxia pellis aquis,</l>
<l n="3">cum tua vel mutis tribuant miracula vocem,</l>
<l n="4">cum tibi plebeius carmina dictet honos</l>
<l n="5">et sit nulla manus, cuius non pollice ductae </l>
<l n="6">testentur memores prospera vota notae :</l>
<l n="7">nonne reus Musis pariter Nymphisque tenebor,</l>
<l n="8">si tacitus soli praetereare mihi ?</l>
<l n="9">ludibrium quid enim fas est a vate relinqui</l>
<l n="10">hunc qui tot populis pervolat ora locum ? </l>
<l n="11">Alto colle minor, planis erectior arvis</l>
<l n="12">conspicuo clivus molliter orbe tumet</l>
<l n="13">ardentis fecundus aquae ; quacumque cavernas</l>
<l n="14">perforat, offenso truditur igne latex,</l>
<l n="15">spirat putre solum, conclusaque subter anhelo </l>
<l n="16">pumice rimosas perfodit 1 unda vias.</l>
<l n="17">umida flammarum regio : Vulcania terrae</l>
<l n="18">ubera, sulphureae fervida regna plagae.</l>
<l n="19">quis sterilem non credat humum ? fumantia vernant</l>
<l n="20">pascua ; luxuriat gramine cocta silex </l>
<l n="21">et, cum sic rigidae cautes fervore liquescant,</l>
<l n="22">contemptis audax ignibus herba viret. </l>
<l n="23">Praeterea grandes effosso marmore sulci</l>
<l n="24">saucia longinquo limite saxa secant. </l>
<pb id="v.2.p.218"/>
<l n="25">Herculei (sic fama refert) monstratur aratri</l>
<l n="26">semita, vel casus vomeris egit opus.</l>
<l n="27">in medio pelagi late flagrantis imago</l>
<l n="28">caerulus inmenso panditur ore lacus</l>
<l n="29">ingenti fusus spatio ; sed maior in altum</l>
<l n="30">intrat et arcanae rupis inane subit : </l>
<l n="31">densus nube sua tactuque inmitis et haustu,</l>
<l n="32">sed vitreis idem lucidus usque vadis.</l>
<l n="33">consuluit natura sibi, ne tota lateret,</l>
<l n="34">admisitque oculos, quo vetat ire calor :</l>
<l n="35">turbidus impulsu venti cum spargitur aer </l>
<l n="36">glaucaque fumiferae terga serenat aquae,</l>
<l n="37">tunc omnem liquidi vallem mirabere fundi,</l>
<l n="38">tunc veteres hastae, regia dona, micant</l>
<l n="39">(quas inter, nigrae tenebris obscurus harenae,</l>
<l n="40">discolor abruptum flumen hiatus agit ; </l>
<l n="41">adparent infra latebrae, quas gurges opacus</l>
<l n="42">implet et abstrusos ducit in antra sinus) ;</l>
<l n="43">tunc mentis secreta patent, qui flexus in arcum</l>
<l n="44">aequora pendenti margine summa ligat.</l>
<l n="45">Viva coronatos adstringit scaena vapores, </l>
<l n="46">et levis exili cortice terra natat</l>
<l n="47">calcantumque oneri numquam cessura virorum</l>
<l n="48">sustentat trepidum, fida ruina, pedem.</l>
<l n="49">facta manu credas, sic levis circuit oras</l>
<l n="50">ambitus et tenuis perpetuusque riget. </l>
<pb id="v.2.p.220"/>
<l n="51">haerent stagna lacu plenas aequantia ripas</l>
<l n="52">praescriptumque timent transiluisse modum;</l>
<l n="53">quod superat, fluvius devexa rupe volutus</l>
<l n="54">egerit et campi dorsa recurva petit,</l>
<l n="55">devehit exceptum nativo spira 1 meatu ; </l>
<l n="56">in patulas plumbi labitur inde vias ;</l>
<l n="57">nullo cum strepitu madidis infecta favillis</l>
<l n="58">despumat niveum fistula cana salem.</l>
<l n="59">multifidas dispergit opes artemque secutus,</l>
<l n="60">qua iussere manus, mobile torquet iter </l>
<l n="61">et iunctos rapido pontes subtermeat aestu</l>
<l n="62">adflatasque vago temperat igne tholos.</l>
<l n="63">acrior interius, rauci cum murmure saxi,</l>
<l n="64">spumeus eliso pellitur amne vapor.  — </l>
<l n="65">hinc pigras repetunt fessi sudore lacunas, </l>
<l n="66">frigora quis longae blanda dedere morae.</l>
<l n="67">Salve Paeoniae largitor nobilis undae,</l>
<l n="68">Dardanii salve gloria magna soli,</l>
<l n="69">publica morborum requies, commune medentum</l>
<l n="70">auxilium, praesens numen, inempta salus. </l>
<l n="71">seu ruptis inferna ruunt incendia ripis</l>
<l n="72">et nostro Phlegethon devius orbe calet,</l>
<l n="73">sulphuris in venas gelidus seu decidit amnis</l>
<l n="74">accensusque fluit (quod manifestat odor),</l>
<l n="75">sive pares 2 flammas undarum lance rependens </l>
<l n="76">arbiter in foedus mons elementa vocat,</l>
<l n="77">ne cedant superata sibi, sed legibus aequis</l>
<l n="78">alterius vires possit utrumque pati :</l>
<pb id="v.2.p.222"/>
<l n="79">quidquid erit causae, quocumque emitteris ortu,</l>
<l n="80">non sine consilio currere certa fides. </l>
<l n="81">quis casum meritis adscribere talibus audet ?</l>
<l n="82">quis negat auctores haec statuisse deos ?</l>
<l n="83">ille pater rerum, qui saecula dividit astris,</l>
<l n="84">inter prima poli te quoque sacra dedit</l>
<l n="85">et fragilem nostri miseratus corporis usum </l>
<l n="86">telluri medicas fundere iussit aquas,</l>
<l n="87">Parcarumque colos exoratura severas</l>
<l n="88">flumina laxatis emicuere iugis.</l>
<l n="89">Felices, proprium qui te meruere, coloni,</l>
<l n="90">fas quibus est Aponon iuris habere sui. 90</l>
<l n="91">non illis terrena lues corrupta nec Austri</l>
<l n="92">flamina nec saevo Sirius igne nocet,</l>
<l n="93">sed quamvis Lachesis letali stamine damnet,</l>
<l n="94">in te fata sibi prosperiora petunt.</l>
<l n="95">quodsi forte malus membris exuberat umor </l>
<l n="96">languida vel nimio viscera felle rubent,</l>
<l n="97">non venas reserant nec vulnere vulnera sanant</l>
<l n="98">pocula nec tristi gramine mixta bibunt :</l>
<l n="99">amissum lymphis reparant impune vigorem,</l>
<l n="100">pacaturque aegro luxuriante dolor. </l>


            </div1>
            <div1 type="poem" n="27" id="poem.44" org="uniform" sample="complete" part="N">
               <head>Phoenix.</head>
               
<l n="1">Oceani summo circumfluus aequore lucus</l>
<l n="2">trans Indos Eurumque viret, qui primus anhelis</l>
<l n="3">sollicitatur equis vicinaque verbera sentit,</l>
<l n="4">umida roranti resonant cum limina curru,</l>
<pb id="v.2.p.224"/>
<l n="5">unde rubet ventura dies longeque coruscis </l>
<l n="6">nox adflata rotis refugo pallescit amictu :</l>
<l n="7">haec fortunatus nimium Titanius ales</l>
<l n="8">regna colit solusque plaga defensus iniqua</l>
<l n="9">possidet intactas aegris animalibus oras</l>
<l n="10">saeva nec humani patitur contagia mundi. </l>
<l n="11">par volucer superis, Stellas qui vividus aequat</l>
<l n="12">durando membrisque terit redeuntibus aevum,</l>
<l n="13">non epulis saturare famem, non fontibus ullis</l>
<l n="14">adsuetus prohibere sitim ; sed purior illum</l>
<l n="15">solis fervor alit ventosaque pabula potat </l>
<l n="16">Tethyos, innocui carpens alimenta vaporis.</l>
<l n="17">arcanum radiant oculi iubar. igneus ora</l>
<l n="18">cingit honos. rutilo cognatum vertice sidus</l>
<l n="19">attollit cristatus apex tenebrasque serena</l>
<l n="20">luce secat. Tyrio pinguntur crura veneno. </l>
<l n="21">antevolant Zephyros pinnae, quas caerulus ambit</l>
<l n="22">flore color sparsoque super ditescit in auro.</l>
<l n="23">Hic neque concepto fetu nec semine surgit,</l>
<l n="24">sed pater est prolesque sui nulloque creante</l>
<l n="25">emeritos artus fecunda morte reformat </l>
<l n="26">et petit alternam totidem per funera vitam.</l>
<l n="27">namque ubi mille vias longinqua retorserit aestas,</l>
<l n="28">tot ruerint hiemes, totiens ver cursibus actum,</l>
<l n="29">quas tulit autumnus, dederit cultoribus umbras :</l>
<l n="30">tum multis gravior tandem subiungitur annis </l>
<l n="31">lustrorum numero victus : ceu lassa procellis</l>
<l n="32">ardua Caucasio nutat de culmine pinus</l>
<l n="33">seram ponderibus pronis tractura ruinam ;</l>
<l n="34">pars cadit adsiduo flatu, pars imbre peresa</l>
<l n="35">rumpitur, abripuit partem vitiosa vetustas. </l>
<pb id="v.2.p.226"/>
<l n="36">Iam breve decrescit lumen languetque senili</l>
<l n="37">segnis stella gelu, qualis cum forte tenetur</l>
<l n="38">nubibus et dubio vanescit Cynthia cornu.</l>
<l n="39">iam solitae medios alae transcurrere nimbos</l>
<l n="40">vix ima tolluntur Immo. tum conscius aevi </l>
<l n="41">defuncti reducisque parans exordia formae</l>
<l n="42">arentes tepidis de collibus eligit herbas</l>
<l n="43">et tumulum texens pretiosa fronde Sabaeum</l>
<l n="44">componit, bustumque sibi partumque futurum.</l>
<l n="45">Hic sedet et Solem blando clangore salutat </l>
<l n="46">debilior miscetque preces ac supplice cantu</l>
<l n="47">praestatura novas vires incendia poscit.</l>
<l n="48">quem procul adductis vidit cum Phoebus habenis,</l>
<l n="49">stat subito dictisque pium solatur alumnum :</l>
<l n="50">&ldquo;o senium positure rogo falsisque sepulcris </l>
<l n="51">natales habiture vices, qui saepe renasci</l>
<l n="52">exitio proprioque soles pubescere leto,</l>
<l n="53">accipe principium rursus corpusque coactum</l>
<l n="54">desere. mutata melior procede figura.&rdquo;</l>
<l n="55">Haec fatus propere flavis e crinibus unum </l>
<l n="56">concussa cervice iacit missoque volentem</l>
<l n="57">vitali fulgore ferit. iam sponte crematur</l>
<l n="58">ut redeat gaudetque mori festinus in ortum.</l>
<l n="59">fervet odoratus telis caelestibus agger</l>
<l n="60">consumitque senem. nitidos stupefacta iuvencos </l>
<l n="61">luna premit pigrosque polus non concitat axes</l>
<l n="62">parturiente rogo : curis Natura laborat,</l>
<pb id="v.2.p.228"/>
<l n="63">aeternam ne perdat avem, flammasque fideles</l>
<l n="64">admonet, ut rerum decus inmortale remittant.</l>
<l n="65">Continuo dispersa vigor per membra volutus </l>
<l n="66">aestuat et venas recidivus sanguis inundat.</l>
<l n="67">victuri cineres nullo cogente moveri</l>
<l n="68">incipiunt plumaque rudem vestire favillam.</l>
<l n="69">qui fuerat genitor, natus nunc prosilit idem</l>
<l n="70">succeditque novus : geminae confinia vitae </l>
<l n="71">exiguo medius discrimine separat ignis.</l>
<l n="72">Protinus ad Nilum manes sacrare paternos</l>
<l n="73">auctoremque globum Phariae telluris ad oras</l>
<l n="74">ferre iuvat. velox alienum pergit in orbem</l>
<l n="75">portans gramineo clausum velamine funus. </l>
<l n="76">innumerae comitantur aves stipatque volantem</l>
<l n="77">alituum suspensa cohors. exercitus ingens</l>
<l n="78">obnubit vario late convexa meatu.</l>
<l n="79">nec quisquam tantis e milibus obvius audet</l>
<l n="80">ire duci, sed regis iter fragrantis adorant. </l>
<l n="81">non ferus accipiter, non armiger ipse Tonantis</l>
<l n="82">bella movet : commune facit reverentia foedus.</l>
<l n="83">talis barbaricas flavo de Tigride turmas</l>
<l n="84">ductor Parthus agit : gemmis et divite cultu</l>
<l n="85">luxurians sertis apicem regalibus ornat ; </l>
<l n="86">auro frenat equum, perfusam murice vestem</l>
<l n="87">Assyria signatur acu tumidusque regendo</l>
<l n="88">celsa per famulas acies dicione superbit.</l>
<l n="89">Clara per Aegyptum placidis notissima sacris</l>
<l n="90">urbs Titana colit, centumque adcline columnis </l>
<l n="91">invehitur templum Thebano monte revulsis.</l>
<pb id="v.2.p.230"/>
<l n="92">illic, ut perhibent, patriam de more reponit</l>
<l n="93">congeriem vultumque dei veneratus erilem</l>
<l n="94">iam flammae commendat onus, iam destinat aris</l>
<l n="95">semina relliquiasque sui : mirata relucent </l>
<l n="96">limina ; divino spirant altaria fumo,</l>
<l n="97">et Pelusiacas productus ad usque paludes</l>
<l n="98">Indus odor penetrat nares completque salubri</l>
<l n="99">tempestate viros et nectare dulcior aura</l>
<l n="100">ostia nigrantis Nili septena vaporat. </l>
<l n="101">O felix heresque tui ! quo solvimur omnes,</l>
<l n="102">hoc tibi suppeditat vires ; praebetur origo</l>
<l n="103">per cinerem, moritur te non pereunte senectus.</l>
<l n="104">vidisti quodcumque fuit ; te saecula teste</l>
<l n="105">cuncta revolvuntur ; nosti quo tempore pontus </l>
<l n="106">fuderit elatas scopulis stagnantibus undas,</l>
<l n="107">quis Phaethonteis erroribus arserit annus,</l>
<l n="108">et clades te nulla rapit solusque superstes</l>
<l n="109">edomita tellure manes : non stamina Parcae</l>
<l n="110">in te dira legunt nec ius habuere nocendi. </l>


            </div1>
            <div1 type="poem" n="28" id="poem.47" org="uniform" sample="complete" part="N">
               <head>Nilus.</head>
               
<l n="1">Felix, qui Pharias proscindit vomere terras :</l>
<l n="2">nubila non sperat tenebris condentia caelum</l>
<l n="3">nec graviter flantes pluviali frigore Cauros</l>
<l n="4">invocat aut arcum variata luce rubentem.</l>

<pb id="v.2.p.232"/>
<l n="5">Aegyptus sine nube ferax imbresque serenos </l>
<l n="6">sola tenet ; secura poli, non indiga venti</l>
<l n="7">gaudet aquis, quas ipsa vehit, Niloque redundat :</l>
<l n="8">qui rapido tractu mediis elatus ab Austris,</l>
<l n="9">flammiferae patiens zonae cancrique calentis,</l>
<l n="10">fluctibus ignotis nostrum procurrit in orbem </l>
<l n="11">secreto de fonte cadens, qui semper inani</l>
<l n="12">quaerendus ratione latet, nec contigit ulli</l>
<l n="13">hoc vidisse caput : fertur sine teste creatus</l>
<l n="14">flumina profundens alieni conscia caeli.</l>
<l n="15">inde vago lapsu Libyam dispersus in omnem </l>
<l n="16">Aethiopum per mille ruit nigrantia regna</l>
<l n="17">et loca continuo solis damnata vapore</l>
<l n="18">inrorat populisque salus sitientibus errat</l>
<l n="19">per Meroen Blemyasque feros atramque Syenem.</l>
<l n="20">hunc bibit infrenis Garamas domitorque ferarum </l>
<l n="21">Gyrraeus, qui vasta colit sub rupibus antra,</l>
<l n="22">qui ramos ebeni, dentes qui vellit eburnos,</l>
<l n="23">et gens compositis crinem velata sagittis.</l>
<l n="24">Nee vero similes causas crescentibus undis</l>
<l n="25">aut tempus meruit, glacie non ille soluta </l>
<l n="26">nec circumfuso scopulis exuberat imbre.</l>
<l n="27">nam cum tristis hiems alias produxerit undas,</l>
<l n="28">tunc Nilum retinent ripae ; cum languida cessant</l>
<l n="29">flumina, tunc Nilus mutato iure tumescit.</l>
<l n="30">quippe quod ex omni fluvio spoliaverit aestas, </l>
<l n="31">hoc Nilo natura refert, totumque per orbem</l>
<l n="32">collectae partes unum revocantur in amnem ;</l>
<pb id="v.2.p.234"/>
<l n="33">quoque die Titana canis flagrantior armat</l>
<l n="34">et rapit umores madidos venasque calore</l>
<l n="35">compescit radiisque potentibus aestuat axis, </l>
<l n="36">Nilo bruma venit, contraria tempora mundo :</l>
<l n="37">defectis solitum referens cultoribus aequor</l>
<l n="38">effluit Aegaeo stagnantior, acrior alto</l>
<l n="39">Ionio seseque patentibus explicat arvis :</l>
<l n="40">fluctuat omnis ager ; remis sonuere novales ; </l>
<l n="41">saepius, aestivo iaceat cum forte sopore,</l>
<l n="42">cernit cum stabulis armeta natantia pastor.</l>


            </div1>
            <div1 type="poem" n="29" id="poem.48" org="uniform" sample="complete" part="N">
               <head>Magnes</head>
               
<l n="1">Quisquis sollicita mundum ratione secutus</l>
<l n="2">semina rimatur rerum, quo luna laborat</l>
<l n="3">defectu, quae causa iubet pallescere solem,</l>
<l n="4">unde rubescentes ferali crine cometae,</l>
<l n="5">unde fluant venti, trepidae quis viscera terrae </l>
<l n="6">concutiat motus, quis fulgura ducat hiatus,</l>
<l n="7">unde tonent nubes, quo lumine floreat arcus,</l>
<l n="8">hoc mihi quaerenti, si quid deprendere veri</l>
<l n="9">mens valet, expediat. Lapis est cognomine magnes</l>
<l n="10">decolor obscurus vilis. non ille repexam </l>
<l n="11">caesariem regum, non Candida virginis ornat</l>
<l n="12">colla nec insigni splendet per cingula morsu ;</l>
<l n="13">sed nova si nigri videas miracula saxi,</l>
<l n="14">tunc pulchros superat cultus et quidquid Eois</l>
<pb id="v.2.p.236"/>
<l n="15">Indus litoribus Rubra scrutatur in alga. </l>
<l n="16">nam ferro meruit vitam ferrique rigore</l>
<l n="17">vescitur ; hoc dulces epulas, hoc pabula novit ;</l>
<l n="18">hinc proprias renovat vires ; hinc fusa per artus</l>
<l n="19">aspera secretum servant alimenta vigorem ;</l>
<l n="20">hoc absente perit : tristi morientia torpent </l>
<l n="21">membra fame, venasque sitis consumit apertas.</l>
<l n="22">Mavors, sanguinea qui cuspide verberat urbes,</l>
<l n="23">et Venus, humanas quae laxat in otia curas,</l>
<l n="24">aurati delubra tenent communia templi.</l>
<l n="25">effigies non una deis : sed ferrea Martis </l>
<l n="26">forma nitet, Venerem magnetica gemma figurat.</l>
<l n="27">illis conubium celebrat de more sacerdos.</l>
<l n="28">ducit flamma choros ; festa frondentia myrto</l>
<l n="29">limina cinguntur, roseisque cubilia surgunt</l>
<l n="30">floribus, et thalamum dotalis purpura velat. </l>
<l n="31">hic mirum consurgit opus : Cytherea maritum</l>
<l n="32">sponte rapit caelique toros imitata priores</l>
<l n="33">pectora lascivo flatu Mavortia nectit</l>
<l n="34">et tantum suspendit onus galeaeque lacertos</l>
<l n="35">implicat et vivis totum complexibus ambit. </l>
<l n="36">ille lacessitus longo spiraminis actu</l>
<l n="37">arcanis trahitur gemma de coniuge nodis.</l>
<l n="38">pronuba fit Natura deis ferrumque maritat</l>
<l n="39">aura tenax : subitis sociantur numina furtis.</l>
<l n="40">Quis calor infudit geminis alterna metallis </l>
<l n="41">foedera ? quae duras iungit concordia mentes ?</l>
<l n="42">flagrat anhela silex et amicam saucia sentit</l>
<l n="43">materiem placidosque chalybs cognoscit amores.</l>
<pb id="v.2.p.238"/>
<l n="44">sic Venus horrificum belli compescere regem </l>
<l n="45">et vultum mollire solet, cum sanguine praeceps </l>
<l n="46">aestuat et strictis mucronibus asperat iras. </l>
<l n="47">sola feris occurrit equis solvitque tumorem </l>
<l n="48">pectoris et blando praecordia temperat igni. </l>
<l n="49">pax animo tranquilla datur, pugnasque calentes </l>
<l n="50">deserit et rutilas declinat in oscula cristas. </l>

<l n="51">Quae tibi, saeve puer, non est permissa potestas ? </l>
<l n="52">tu magnum superas fulmen caeloque relicto </l>
<l n="53">fluctibus in mediis cogis mugire Tonantem. </l>
<l n="54">iam gelidas rupes vivoque carentia sensu </l>
<l n="55">membra feris, iam saxa tuis obnoxia telis, </l>

<l n="56">et lapides suus ardor agit, ferrumque tenetur </l>
<l n="57">inlecebris ; rigido regnant in marmore flammae. </l>




            </div1>
            <div1 type="poem" n="30" org="uniform" sample="complete"
                part="N">
                <head>Laus Serenae.</head>
                
<l n="1">Die, mea Calliope, tanto cur tempore differs </l>
<l n="2">Pierio meritam serto redimire Serenam ? </l>
<l n="3">vile putas donum, solitam consurgere gemmis </l>
<l n="4">et Rubro radiare mari si floribus ornes </l>
<l n="5">reginae regina comam ? sed floribus illis, </l>
                    
<l n="6">quos neque frigoribus Boreas nec Sirius urit </l>
<l n="7">aestibus, aeterno sed veris honore rubentes </l>
                    
                    
                    <pb id="v.2.p.240"/>
<l n="8">fons Aganippea Permessius educat unda : </l>
<l n="9">unde piae pascuntur apes et prata legentes </l>
<l n="10">transmittunt saeclis Heliconia mella futuris. </l>
                    
<l n="11">Dignius an vates alios exercuit unum </l>
<l n="12">femineae virtutis opus ? quod sponte redempto </l>
<l n="13">casta maritali successit Thessala fato </l>
<l n="14">inque suos migrare virum non abnuit annos, </l>
<l n="15">hoc Grai memorant. Latiis movet ora Camenis </l>
<l n="16">praescia fatorum Tanaquil rediensque per undas </l>
<l n="17">Cloelia Thybrinas et eodem flumine ducens </l>
<l n="18">Claudia virgineo cunctantem crine Cybeben. </l>
<l n="19">anne aliud toto molitur carminis actu </l>
<l n="20">Maeonii mens alta senis ? quod stagna Charybdis </l>
<l n="21">armavit, quod Scylla canes, quod pocula Circe, </l>
<l n="22">Antiphatae vitata fames surdoque carina </l>
<l n="23">remige Sirenum cantus transvecta tenaces, </l>
<l n="24">lumine fraudatus Cyclops, contempta Calypso : </l>
<l n="25">Penelopae decus est atque uni tanta paratur </l>
                    
<l n="26">scaena pudicitiae. terrae pelagique labores </l>
<l n="27">et saevi totidem bellis quot fluctibus anni </l>
<l n="28">coniugii docuere fidem. sit Claudia felix </l>
<l n="29">teste dea castosque probet sub numine mores </l>
<l n="30">absolvens puppisque moras crimenque pudoris : </l>
<l n="31">Penelope trahat arte procos fallatque furentes </l>
<l n="32">stamina nocturnae relegens Laertia telae : </l>
<l n="33">non tamen audebunt titulis certare Serenae. </l>
                    <pb id="v.2.p.242"/>
<l n="34">Quodsi nobilitas cunctis exordia pandit</l>
<l n="35">laudibus atque omnes redeunt in semina causae, </l>
<l n="36">quis venerabilior sanguis, quae maior origo</l>
<l n="37">quam regalis erit ? non hoc privata dedere</l>
<l n="38">limina nec tantum poterat contingere nomen</l>
<l n="39">angustis laribus ; patruo te principe celsam</l>
<l n="40">bellipotens inlustrat avus, qui signa Britanno </l>
<l n="41">intulit Oceano Gaetulaque reppulit arma.</l>
<l n="42">claram Scipiadum taceat Cornelia gentem</l>
<l n="43">seque minus iactet Libycis dotata trophaeis.</l>
<l n="44">cardine tu gemino laurus praetendis avitas :</l>
<l n="45">inde Caledoniis, Australibus inde parentum </l>
<l n="46">cingeris exuviis. necdum moderamina mundi</l>
<l n="47">sumpserat ilia domus, cum te Lucina beatis</l>
<l n="48">adderet astrorum radiis, o maxima rerum</l>
<l n="49">gloria : post genitam didicit regnare Serenam.</l>
<l n="50">Quid dignum memorare tuis, Hispania, terris </l>
<l n="51">vox humana valet ? primo lavat aequore solem</l>
<l n="52">India : tu fessos exacta luce iugales</l>
<l n="53">proluis inque tuo respirant sidera fluctu.</l>
<l n="54">dives equis, frugum facilis, pretiosa metallis,</l>
<l n="55">principibus fecunda piis, tibi saecula debent </l>
<l n="56">Traianum ; series his fontibus Aelia fluxit.</l>
<l n="57">hinc senior, pater, hinc iuvenum diademata fratrum.</l>
<l n="58">namque aliae gentes, quas foedere Roma recepit</l>
<l n="59">aut armis domuit, varies aptantur in usus</l>
<l n="60">imperii ; Phariae segetes et Punica messis </l>
<l n="61">castrorum devota cibo ; dat Gallia robur</l>
                    <pb id="v.2.p.244"/>
<l n="62">militis ; Illyricis sudant equitatibus alae : </l>
<l n="63">sola novum Latiis vectigal Hiberia rebus </l>
<l n="64">contulit Augustos. fruges, aeraria, miles </l>
<l n="65">undique conveniunt totoque ex orbe leguntur : </l>
<l n="66">haec generat qui cuncta regant. nec laude virorum </l>
<l n="67">censeri contenta fuit, nisi matribus aeque </l>
<l n="68">vinceret et gemino certatim splendida sexu </l>
<l n="69">Flaccillam Mariamque daret pulchramque Serenam. </l>
                    
<l n="70">Te nascente ferunt per pinguia culta tumentem </l>
<l n="71">divitiis undasse Tagum ; Callaecia risit </l>
<l n="72">floribus et roseis formosus Duria ripis </l>
<l n="73">vellere purpureo passim mutavit ovile. </l>
<l n="74">Cantaber Oceanus vicino litore gemmas </l>
<l n="75">expuit ; effossis nec pallidus Astur oberrat </l>
                    
<l n="76">montibus : oblatum sacris natalibus aurum </l>
<l n="77">vulgo vena vomit, Pyrenaeisque sub antris </l>
<l n="78">ignea flumineae legere cerauriia Nymphae ; </l>
<l n="79">quaeque relabentes undas aestumque secutae </l>
<l n="80">in refluos venere palam Nereides amnes </l>
                    
<l n="81">confessae plausu dominam cecinere futuris </l>
<l n="82">auspicium thalamis. alio tum parvus in axe </l>
<l n="83">crescebat Stilicho votique ignarus agebat, </l>
<l n="84">debita cui longe coniunx, penitusque remoto </l>
<l n="85">orbe parabatur tanti concordia fati. </l>
                    
<l n="86">Nee tua mortalis meruit cunabula nutrix, </l>
<l n="87">ubera prima dabant gremio redolente Napaeae </l>
<l n="88">ternaque te nudis innectens Gratia membris </l>
<l n="89">adflavit docuitque loqui. quacumque per herbam </l>
<l n="90">reptares, fluxere rosae, candentia nasci </l>
                    
                    
                    <pb id="v.2.p.246"/>
<l n="91">lilia ; si placido cessissent lumina somno,</l>
<l n="92">purpura surgebat violae, factura cubile</l>
<l n="93">gramineum, vernatque tori regalis imago,</l>
<l n="94">omina non audet genetrix tam magna fateri</l>
<l n="95">successusque suos arcani conscia voti </l>
<l n="96">spe trepidante tegit. Gestabat Honorius arto</l>
<l n="97">te pater amplexu. quotiens ad limina princeps</l>
<l n="98">Theodosius privatus adhuc fraterna veniret,</l>
<l n="99">oscula libabat teque ad sua tecta ferebat</l>
<l n="100">laetior ; in matrem teneris conversa querellis : </l>
<l n="101"><q direct="unspecified">quid me de propriis auferre penatibus ?</q> inquis :</l>
<l n="102"><q direct="unspecified">imperat hic semper !</q>  praesagia luserat error</l>
<l n="103">et dedit augurium regnis infantia linguae,</l>
<l n="104">defuncto genitore tuo sublimis adoptat</l>
<l n="105">te patruus magnique animo solacia luctus </l>
<l n="106">restituens propius quam si genuisset amavit</l>
<l n="107">defuncti fratis subolem ; nec carior olim</l>
<l n="108">mutua Ledaeos devinxit cura Lacones :</l>
<l n="109">addidit et proprio germana vocabula nato</l>
<l n="110">quaque datur fratris speciem sibi reddit adempti. </l>
<l n="111">denique cum rerum summas electus habenas</l>
<l n="112">susciperet, non ante suis intendit amorem</l>
<l n="113">pignoribus quam te pariter fidamque sororem</l>
<l n="114">litus ad Eoum terris acciret Hiberis.</l>
<l n="115">Deseritur iam ripa Tagi Zephyrique relictis </l>
<l n="116">sedibus Aurorae famulas properatur ad urbes.</l>
<l n="117">incedunt geminae proles fraterna puellae :</l>
<l n="118">inde Serena minor, prior hinc Thermantia natu,</l>
<l n="119">expertes thalami, quarum Cythereia necdum</l>
                    <pb id="v.2.p.248"/>
<l n="120">sub iuga cervices niveas Hymenaeus adegit. </l>
<l n="121">utraque luminibus timidum micat, utraque pulchro</l>
<l n="122">excitat ore faces, qualis Latonia virgo</l>
<l n="123">et solo Iove nata soror cum forte revisunt</l>
<l n="124">aequorei sortem patrui (spumantia cedunt</l>
<l n="125">aequora castarum gressus venerata dearum ; </l>
<l n="126">non ludit Galatea procax, non improbus audet</l>
<l n="127">tangere Cymothoen Triton totoque severos</l>
<l n="128">indicit mores pelago pudor ipsaque Proteus</l>
<l n="129">arcet ab amplexu turpi Neptunia monstra) :</l>
<l n="130">tales sceptriferi visurae tecta parentis </l>
<l n="131">limen Honoriades penetrant regale sorores.</l>
<l n="132">ambas ille quidem patrio complexus amore,</l>
<l n="133">sed merito pietas in te proclivior ibat ;</l>
<l n="134">et quotiens, rerum moles ut publica cogit,</l>
<l n="135">tristior aut ira tumidus flagrante redibat, </l>
<l n="136">cum patrem nati fugerent atque ipsa timeret</l>
<l n="137">commotum Flaccilla virum, tu sola frementem</l>
<l n="138">frangere, tu blando poteras sermone mederi.</l>
<l n="139">adloquiis haerere tuis, secreta fateri. 1</l>
<l n="140">Prisca puellares reverentia transilit annos. </l>
<l n="141">non talem Triviae confert laudator Homerus</l>
<l n="142">Alcinoo genitam, quae dum per litora vestes</l>
<l n="143">explicat et famulas exercet laeta choreis,</l>
<l n="144">auratam iaculata pilam post naufraga somni</l>
<l n="145">otia progressum foliis expavit Ulixen. </l>
<l n="146">Pierius labor et veterum tibi carmina vatum</l>
<l n="147">ludus erat : quos Smyrna dedit, quos Mantua libros</l>
                    <pb id="v.2.p.250"/>
<l n="148">percurrens damnas Holenam nec parcis Elissae.</l>
<l n="149">nobiliora tenent animos exempla pudicos :</l>
<l n="150">Laodamia sequens remeantem rursus ad umbras </l>
<l n="151">Phylaciden et prona ruens Capaneia coniunx</l>
<l n="152">communes ardente viro mixtura favillas,</l>
<l n="153">et gravis incumbens casto Lucretia ferro,</l>
<l n="154">vulnere quae proprio facinus testata tyranni</l>
<l n="155">armavit patriae iustos in bella dolores </l>
<l n="156">exule Tarquinio, memorandaque concidit uno</l>
<l n="157">ulta pudicitiam libertatemque cruore.</l>
<l n="158">talia facta libens non tu virtute minore,</l>
<l n="159">sed fato meliore legis. Iam nubilis aetas</l>
<l n="160">principe sollicito votis erexerat aulam </l>
<l n="161">incertis, quem tanta tori fortuna maneret.</l>
<l n="162">Antiquos loquitur Musarum pagina reges,</l>
<l n="163">quod dura sub lege procos certare iuberent,</l>
<l n="164">empturos thalamum dubii discrimine leti,</l>
<l n="165">et sua crudeles gauderent pignora mortis </l>
<l n="166">ambitione peti. curru Pisaea marino</l>
<l n="167">fugit praeda Pelops ; nam perfidus obice regis</l>
<l n="168">prodidit Oenomai deceptus Myrtilus axem.</l>
<l n="169">Hippomenes trepidus cursu ferroque secutam</l>
<l n="170">aurato volucrem flexit Schoeneida pomo. </l>
<l n="171">Herculeas vidit Fluvio luctante palaestras</l>
<l n="172">moenibus ex altis Calydon pretiumque labori</l>
<l n="173">Deianira fuit, cum pectore victor anhelo</l>
<l n="174">Alcides fremeret retroque Acheloius iret</l>
<l n="175">decolor : attonitae stringebant vulnera Nymphae ; </l>
<l n="176">saucia truncato pallebant flumina cornu.</l>
                    <pb id="v.2.p.252"/>
<l n="177">te non Hesperidum pomis, non amne subacio,</l>
<l n="178">non socerum fallente rota, sed iudice dignus</l>
<l n="179">Augusto variis Stilicho spectatus in armis</l>
<l n="180">accipit et regni dotes virtute paravit. </l>
<l n="181">saepe duces meritis bello tribuere coronas :</l>
<l n="182">hunc cingit muralis honos ; hunc civica quercus</l>
<l n="183">nexuit ; hunc domitis ambit rostrata carinis.</l>
<l n="184">solus, militiae mira mercede, iugalem</l>
<l n="185">promeruit Stilicho socero referente coronam. </l>
<l n="186">Agnovit patrui similem Thermantia curam ;</l>
<l n="187">nupsit et ilia duci ; sed longe fata sororis</l>
<l n="188">inferiora tuis. alio tibi numine taedas</l>
<l n="189">accendit Romana Salus magnisque coronis</l>
<l n="190">coniugium fit causa tuum. dilectus equorum, </l>
<l n="191">quos Phrygiae matres Argeaque gramina pastae</l>
<l n="192">semine Cappadocum sacris praesaepibus edunt,</l>
<l n="193">primus honor, gemino mox inde e germine 1 duxit</l>
<l n="194">agmina commissosque labor sic gessit honores,</l>
<l n="195">ut semper merito princeps cum magna dedisset, </l>
<l n="196">deberet maiora tamen. si bellica nubes</l>
<l n="197">ingrueret, quamvis annis et iure minori</l>
<l n="198">cedere grandaevos equitum peditumque magistros</l>
<l n="199">adspiceres totumque palam permittere Martem,</l>
<l n="200">nec gradus aetatisque pudor senioribus obstat, </l>
<l n="201">ne iuveni parere velint. ceu flamine molli</l>
                    <pb id="v.2.p.254"/>
<l n="202">tranquillisque fretis clavum sibi quisque regendum</l>
<l n="203">vindicat ; incumbat si turbidus Auster et unda</l>
<l n="204">pulset utrumque latus, posito certamine nautae</l>
<l n="205">contenti meliore manu seseque pavere </l>
<l n="206">confessi (finem studiis fecere procellae) :</l>
<l n="207">haud aliter Stilicho, fremuit cum Thracia belli</l>
<l n="208">tempestas, cunctis pariter cedentibus unus</l>
<l n="209">eligitur ductor ; suffragia quippe peregit</l>
<l n="210">iudex vera timor ; victus ratione salutis </l>
<l n="211">ambitus et pulsus iacuit formidine livor.</l>
<l n="212">Quis tibi tunc per membra tremor quantaeque cadebant</l>
<l n="213">ubertim lacrimae, cum saeva vocantibus arma</l>
<l n="214">iam lituis madido respectans lumina vultu</l>
<l n="215">optares reducem galeaeque inserta minaci </l>
<l n="216">oscula cristati raperes festina mariti !</l>
<l n="217">gaudia quae rursus, cum post victricia tandem</l>
<l n="218">classica sidereas ferratum pectus in ulnas</l>
<l n="219">exciperes, castae tuto per dulcia noctis</l>
<l n="220">otia pugnarum seriem narrare iuberes ! </l>
<l n="221">non illo nitidos umquam bellante capillos</l>
<l n="222">comere, non solitos gemmarum sumere cultus :</l>
<l n="223">numinibus votisque vacas et supplice crine</l>
<l n="224">verris humum : teritur neglectae gratia formae</l>
<l n="225">cum proprio reditura viro. Nec deside cura </l>
<l n="226">segnis marcet amor : laudem prudentia belli</l>
<l n="227">feminea pro parte subit. dum gentibus ille</l>
<l n="228">confligit, vigili tu prospicis omnia sensu,</l>
<l n="229">ne quid in absentem virtutibus obvia semper</l>
<l n="230">audeat invidiae rabies neu fervor iniquus, </l>
<l n="231">ne qua procul positis furto subsederit armis</l>
                    <pb id="v.2.p.256"/>
<l n="232">calliditas nocitura domi. tu sedula quondam</l>
<l n="233">Rufino meditante nefas, cum quaereret artes</l>
<l n="234">in ducis exitium coniuratosque foveret</l>
<l n="235">contra pila Getas, motus rimata latentes </l>
<l n="236">mandatis tremebunda virum scriptisque monebas.</l>
                    
                
	</div1> 
            <div1 type="poem" n="31" id="poem.40" org="uniform" sample="complete" part="N">
               <head>Epistula ad Serenam.</head>
               
<l n="1">Orphea cum primae sociarent numina taedae</l>
<l n="2">ruraque compleret Thracia festus Hymen,</l>
<l n="3">certavere ferae picturataeque volucres,</l>
<l n="4">dona sue vati quae potiora darent,</l>
<l n="5">quippe antri memores, cautes ubi saepe sonorae </l>
<l n="6">praebuerant dulci mira theatra lyrae.</l>
<l n="7">Caucasio crystalla ferunt de vertice lynces,</l>
<l n="8">grypes Hyperborei pondera fulva soli,</l>
<l n="9">furatae Veneris prato per inane columbae</l>
<l n="10">florea conexis serta tulere rosis, </l>
<l n="11">fractaque nobilium ramis electra sororum</l>
<l n="12">cycnus oloriferi vexit ab amne Padi,</l>
<l n="13">et Nilo Pygmaea grues post bella remenso</l>
<l n="14">ore legunt Rubri germina cara maris,</l>
<l n="15">venit et extremo Phoenix longaevus ab Euro </l>
<l n="16">adportans unco cinnama rara pede.</l>
<l n="17">nulla avium pecudumque fuit, quae ferre negaret</l>
<l n="18">vectigal meritae conubiale lyrae.</l>
<l n="19">Tunc opibus totoque Heliconis sedula regno</l>
<l n="20">ornabat propriam Calliopea nurum. </l>
<pb id="v.2.p.258"/>
<l n="21">ipsam praeterea dominam stellantis Olympi</l>
<l n="22">ad nati thalamos ausa rogare parens,</l>
<l n="23">nec sprevit regina deum vel matris honore</l>
<l n="24">vel iusto vatis ducta favor e pii,</l>
<l n="25">qui sibi carminibus totiens lustraverat aras </l>
<l n="26">Iunonis blanda numina voce canens</l>
<l n="27">proeliaque altisoni referens Phlegraea mariti,</l>
<l n="28">Titanum fractas Enceladique minas.</l>
<l n="29">ilicet adventu noctem dignata iugalera</l>
<l n="30">addidit augendis munera sacra toris, </l>
<l n="31">munera mortales non admittentia cultus,</l>
<l n="32">munera, quae solos fas habuisse deos.</l>
<l n="33">sed quod Threicio Iuno placabilis Orphei,</l>
<l n="34">hoc poteris votis esse, Serena, meis.</l>
<l n="35">illius expectent famulantia sidera nutum ; </l>
<l n="36">sub pedibus regitur terra fretumque tuis.</l>
<l n="37">non ego, cum peterem, sollemni more procorum</l>
<l n="38">promisi gregibus pascua plena meis</l>
<l n="39">nec, quod mille mihi lateant sub palmite colles</l>
<l n="40">fluctuet et glauca pinguis oliva coma, </l>
<l n="41">nec, quod nostra Ceres numerosa falce laboret</l>
<l n="42">aurataeque ferant culmina celsa trabes.</l>
<l n="43">suffecit mandasse deam : tua littera nobis</l>
<l n="44">et pecus et segetes et domus ampla fuit.</l>
<l n="45">inflexit soceros et maiestate petendi </l>
<l n="46">texit pauperiem nominis umbra tui.</l>
<l n="47">quid non perficeret scribentis voce Serenae</l>
<l n="48">vel genius regni vel pietatis amor ?</l>
<l n="49">Atque utinam sub luce tui contingeret oris</l>
<l n="50">coniugis et castris et solio generi </l>
<pb id="v.2.p.260"/>
<l n="51">optatum celebrare diem ! me iungeret auspex</l>
<l n="52">purpura, me sancto cingeret aula choro.</l>
<l n="53">et mihi quam scriptis desponderat ante puellam,</l>
<l n="54">coniugiis eadem pronuba dextra daret.</l>
<l n="55">nunc medium quoniam votis maioribus aequor </l>
<l n="56">Invidet et Libycae dissidet ora plagae,</l>
<l n="57">saltem absens, regina, fave reditusque secundos</l>
<l n="58">adnue sidereo laeta supercilio.</l>
<l n="59">terrarum tu pande vias, tu mitibus Euris</l>
<l n="60">aequora pacari prosperiora iube, </l>
<l n="61">ut tibi Pierides doctumque fluens Aganippe</l>
<l n="62">debita servato vota cliente canant.</l>
            </div1>
            <div1 type="poem" n="32" id="poem.95" org="uniform" sample="complete" part="N">
               <head>De salvatore.</head>
               
<l n="1">Christe potens rerum. redeuntis conditor aevi,</l>
<l n="2">vox summi sensusque dei, quem fudit ab alta</l>
<l n="3">mente pater tantique dedit consortia regni,</l>
<l n="4">impia tu nostrae domuisti crimina vitae</l>
<l n="5">passus corporea numen 1 vestire figura </l>
<l n="6">adfarique palam populos hominemque fateri ;</l>
<l n="7">quemque utero inclusum Mariae mox numine viso</l>
<l n="8">virginei tumuere sinus, innuptaque mater</l>
<l n="9">arcano stupuit compleri viscera partu</l>
<pb id="v.2.p.262"/>
<l n="10">auctorem paritura suum : mortalia corda </l>
<l n="11">artificem texere poli, mundique repertor</l>
<l n="12">pars fuit humani generis, latuitque sub uno</l>
<l n="13">pectore, qui totum late complectitur orbem,</l>
<l n="14">et qui non spatiis terrae, non aequoris unda</l>
<l n="15">nec capitur caelo, parvos confluxit in artus. </l>
<l n="16">quin et supplicii nomen nexusque subisti,</l>
<l n="17">ut nos subriperes leto mortemque fugares</l>
<l n="18">morte tua, mox aetherias evectus in auras</l>
<l n="19">purgata repetens laetum tellure parentem.</l>
<l n="20">Augustum foveas, festis ut saepe diebus </l>
<l n="21">annua sinceri celebret ieiunia sacri.</l>
            </div1>
            <div1 type="poem" n="33" id="poem.56" org="uniform" sample="complete" part="N">
               <head>De crystallo cui aqua inerat.</head>               
                  
<l n="1">Possedit glacies naturae signa prioris</l>
<l n="2">et fit parte lapis, frigora parte negat.</l>
<l n="3">sollers lusit hiems, imperfectoque rigore</l>
<l n="4">nobilior vivis gemma tumescit aquis.</l>


               
               </div1>
               <div1 type="poem" n="34" id="poem.57" org="uniform" sample="complete" part="N">
                  
<l n="1">Lymphae, quae tegitis cognato carcere lymphas.</l>
<l n="2">et, quae nunc estis quaeque fuistis, aquae,</l>
<l n="3">quod vos ingenium iunxit ? qua frigoris arte</l>
<l n="4">torpuit et maduit prodigiosa silex ?</l>
<l n="5">quis tepor inclusus securas vindicat undas ? </l>
<l n="6">interior glacies quo liquefacta Noto ?</l>
<l n="7">gemma quibus causis arcano mobilis aestu</l>
<l n="8">vel concreta fuit vel resoluta gelu ?</l>
<pb id="v.2.p.264"/>
                  
               </div1>
               <div1 type="poem" n="35" id="poem.58" org="uniform" sample="complete" part="N">
                  
<l n="1">Solibus indomitum glacies Alpina rigorem</l>
<l n="2">sumebat nimio iam pretiosa gelu</l>
<l n="3">nec potuit toto mentiri corpore gemmam,</l>
<l n="4">sed medio mansit proditor orbe latex,</l>
<l n="5">auctus honor ; liquidi crescunt miracula saxi, </l>
<l n="6">et conservatae plus meruistis aquae.</l>


               </div1>
               <div1 type="poem" n="36" id="poem.59" org="uniform" sample="complete" part="N">
                  
<l n="1">Adspice porrectam splendenti fragmine venam,</l>
<l n="2">qua trahitur limes lucidiore gelu.</l>
<l n="3">hic nullum Borean nec brumam sentit opacus</l>
<l n="4">umor, sed varias itque reditque vias.</l>
<l n="5">non illum constrinxit hiems, non Sirius axis, </l>
<l n="6">aetatis spatium non tenuavit edax.</l>


               </div1>
               <div1 type="poem" n="37" id="poem.60" org="uniform" sample="complete" part="N">
                  
<l n="1">Clauditur inmunis convexo tegmine rivus,</l>
<l n="2">duratisque vagus fons operitur aquis.</l>
<l n="3">nonne vides, propriis ut spumet gemma lacunis</l>
<l n="4">et refluos ducant pocula viva sinus</l>
<l n="5">udaque pingatur radiis obstantibus Iris, </l>
<l n="6">secretas hiemes sollicitante die ?</l>
<l n="7">mira silex mirusque latex, et flumina vincit</l>
<l n="8">et lapides merito, quod fluit et lapis est.</l>


               </div1>
               <div1 type="poem" n="38" id="poem.61" org="uniform" sample="complete" part="N">
                  
<l n="1">Dum crystalla puer contingere lubrica gaudet</l>
<l n="2">et gelidum tenero pollice versat onus,</l>
<l n="3">vidit perspicuo deprensas marmore lymphas,</l>
<l n="4">dura quibus solis parcere novit hiems,</l>
<l n="5">et siccum relegens labris sitientibus orbem </l>
<l n="6">inrita quaesitis oscula fixit aquis.</l>

<pb id="v.2.p.266"/>
                  
               </div1>
               <div1 type="poem" n="39" id="poem.62" org="uniform" sample="complete" part="N">
                  
<l n="1">Marmoreum ne sperne globum : spectacula transit</l>
<l n="2">regia nec Rubro vilior iste mari.</l>
<l n="3">informis glacies, saxum rude, nulla figurae</l>
<l n="4">gratia, sed raras inter habetur opes.</l>


               </div1>   
            <div1 type="poem" n="40" id="poem.41" org="uniform" sample="complete" part="N">
               <head>Epistula ad Olybrium,</head>
               
<l n="1">Quid rear, adfatus quod non mihi dirigis ullos</l>
<l n="2">nec redit alterno pollice ducta salus ?</l>
<l n="3">scribendine labor ? sed quae tam prona facultas,</l>
<l n="4">carmina seu fundis seu Cicerone tonas ?</l>
<l n="5">cedere divitiis animi fortuna fatetur </l>
<l n="6">et tantas oris copia vincit opes.</l>
<l n="7">An rarus qui scripta ferat ? quin tempore nullo</l>
<l n="8">cessant Flaminiae pulverulenta viae,</l>
<l n="9">cum fluat ingenium, cum sit qui dicta reportet,</l>
<l n="10">quae, nisi contemnor, causa relicta tibi ? </l>
<l n="11">despicis ergo tuum, si fas est credere, vatem</l>
<l n="12">perfidus, et spatio debilitatur amor.</l>
<l n="13">Excidimusne tibi ? lucem iam condet Hydaspes,</l>
<l n="14">et Tartesiaco, Sol, oriere vado,</l>
<l n="15">candescet Geticis Meroe conversa pruinis </l>
<l n="16">claraque se vetito proluet Ursa mari,</l>
<l n="17">et, si iam nostros fastidit Olybrius ignes,</l>
<l n="18">constat Oresteam nil valuisse fidem.</l>
<pb id="v.2.p.268"/>
<l n="19">Quin age rumpe moras solaturusque sodalem</l>
<l n="20">absens eloquio fertiliore doce, </l>
<l n="21">crebraque facundo festinet littera cursu</l>
<l n="22">libris atque animis insinuanda meis.</l>
<l n="23">dignatus tenui Caesar scripsisse Maroni,</l>
<l n="24">nec tibi dedecori Musa futura. vale.</l>


            </div1>
            <div1 type="poem" n="41" id="poem.42" org="uniform" sample="complete" part="N">
               <head>Ad Probinum.</head>
               
<l n="1">Quem, precor, inter nos habitura silentia finem ?</l>
<l n="2">quando dabit caras littera grata vices ?</l>
<l n="3">me timidum vel te potius dixisse superbum</l>
<l n="4">convenit ? alterius crimen utrumque tenet,</l>
<l n="5">transfluxere dies et, dum scripsisse priorem </l>
<l n="6">paenitet, aeternas itur in usque moras,</l>
<l n="7">sed quid agam ? coepisse vetat reverentia vestri ;</l>
<l n="8">hinc amor hortatur scribere. vincat amor.</l>
<l n="9"><q direct="unspecified">fors iuvat audentes</q> prisci sententia vatis.</l>
<l n="10">hac duce non dubitem te reticente loqui ; </l>
<l n="11">audax aut si quid penitus peccasse videbor,</l>
<l n="12">arguar, ingrati non subiturus onus.</l>
<l n="13">Romanos bibimus primum te consule fontes</l>
<l n="14">et Latiae accessit Graia Thalia togae,</l>
<l n="15">incipiensque tuis a fascibus omina cepi </l>
<l n="16">fataque debebo posteriora tibi.</l>
<l n="17">ergo lacessitus tandem rescribe roganti</l>
<l n="18">et patria florens sorte, Probine, vale.</l>
<pb id="v.2.p.270"/>
               
            </div1>
            <div1 type="poem" n="42" id="poem.53" org="uniform" sample="complete" part="N">
               <head>De apro et leone.</head>
               
<l n="1">Torvus aper fulvusque leo coiere superbis</l>
<l n="2">viribus, hic saeta saevior, ille iuba ;</l>
<l n="3">hunc Mars, hunc laudat Cybele. dominatur uterque</l>
<l n="4">montibus ; Herculeus sudor uterque fuit.</l>


            </div1>
            <div1 type="poem" n="43" id="poem.75" org="uniform" sample="complete" part="N">
               <head>In Curetium.</head>
               
<l n="1">Fallaces vitreo Stellas componere mundo</l>
<l n="2">et vaga Saturni sidera saepe queri</l>
<l n="3">venturumque Iovem paucis promittere nummis</l>
<l n="4">Cureti genitor noverat Uranius.</l>
<l n="5">in prolem dilata ruunt periuria patris </l>
<l n="6">et poenam merito filius ore luit.</l>
<l n="7">nam spurcos avidae lambit meretricis hiatus</l>
<l n="8">consumens luxu flagitiisque domum</l>
<l n="9">et, quas fallacis collegit lingua parentis,</l>
<l n="10">has eadem nati lingua refundit opes. </l>


            </div1>
            <div1 type="poem" n="44" id="poem.76" org="uniform" sample="complete" part="N">
               <head>In eundem Curetium.</head>
               
<l n="1">Si tua, Cureti, penitus cognoscere quaeris</l>
<l n="2">sidera, patre tuo certius ipse loquar.</l>
<l n="3">quod furis, adversi dedit inclementia Martis ;</l>
<l n="4">quod procul a Musis, debilis Areas crat ;</l>
<pb id="v.2.p.272"/>
<l n="5">quod turpem pateris iam cano podice morbum, </l>
<l n="6">femineis signis Luna Venusque fuit ;</l>
<l n="7">attrivit Saturnus opes, hoc prorsus in uno</l>
<l n="8">haereo : quae cunnum lambere causa facit ?</l>


            </div1>
            <div1 type="poem" n="45" id="poem.55" org="uniform" sample="complete" part="N">
               <head>De concha.</head>
               
<l n="1">Transferat huc liquidos fontes Heliconia Nais</l>
<l n="2">et patulo conchae divitis orbe fluat.</l>
<l n="3">namque latex doctae qui laverit ora Serenae,</l>
<l n="4">ultra Pegaseas numen habebit aquas.</l>


            </div1>
            <div1 type="poem" n="46" id="poem.72" org="uniform" sample="complete" part="N">
               <head>De chlamyde et frenis.</head>
               
<l n="1">Non semper clipei metuendum gentibus orbem</l>
<l n="2">dilecto studiosa parens fabricabat Achilli,</l>
<l n="3">Lemnia nec semper supplex ardentis adibat</l>
<l n="4">antra dei nato galeam factura comantem,</l>
<l n="5">sed placidos etiam cinctus et mitia pacis </l>
<l n="6">ornamenta dabat, bello quibus ille peracto</l>
<l n="7">conspicuus reges inter fulgeret Achivos.</l>
<l n="8">ipsa manu chlamydes ostro texebat et auro,</l>
<l n="9">frenaque, quae volucrem Xanthum Baliumque decerent,</l>
<l n="10">aequore quaesitis onerabat sedula gemmis. </l>
<l n="11">At tibi diversis, princeps altissime, certant</l>
<l n="12">obsequiis soceri. Stilicho Mavortia confert</l>
<l n="13">munera, barbaricas strages Rhenique triumphos.</l>
<l n="14">reginae contenta modum servare Serena</l>
<l n="15">in tua sollicitas urget velamina telas. </l>
<pb id="v.2.p.274"/>
               
            </div1>
            <div1 type="poem" n="47" id="poem.73" org="uniform" sample="complete" part="N">
               <head>De equo dono daio.</head>
               
<l n="1">O felix sonipes, tanti cui frena mereri</l>
<l n="2">numinis et sacris licuit servire lupatis,</l>
<l n="3">seu tua per campos vento iuba lusit Hiberos,</l>
<l n="4">seu te Cappadocum gelida sub valle natantem</l>
<l n="5">Argaeae lavere nives, seu laeta solebas </l>
<l n="6">Thessaliae rapido perstringere pascua cursu :</l>
<l n="7">accipe regales cultus et crine superbus</l>
<l n="8">erecto virides spumis perfunde smaragdos.</l>
<l n="9">luxurient tumido gemmata monilia collo,</l>
<l n="10">nobilis auratos iam purpura vestiat armos, </l>
<l n="11">et medium te zona liget variata colorum</l>
<l n="12">floribus et castae manibus sudata Serenae,</l>
<l n="13">Persarum gentile decus. sic quippe laborat</l>
<l n="14">maternis studiis nec dedignatur equestres</l>
<l n="15">moliri phaleras genero latura decor em. </l>


            </div1>
            <div1 type="poem" n="48" id="poem.70" org="uniform" sample="complete" part="N">
               <head>De zona equi regii missa Honorio Augusto a Serena.</head>
               
<l n="1">Accipe parva tuae, princeps venerande, sororis</l>
<l n="2">munera, quae manibus texuit ipsa suis,</l>
<l n="3">dumque auro phalerae, gemmis dum frena renident,</l>
<l n="4">hac uterum zona cinge frementis equi,</l>
<l n="5">sive illum Armeniis aluerunt gramina campis </l>
<l n="6">turbidus Argaea seu nive lavit Halys,</l>
<l n="7">sanguineo virides morsu vexare smaragdos</l>
<l n="8">et Tyrio dignum terga rubere tore.</l>
<pb id="v.2.p.276"/>
<l n="9">o quantum formae sibi conscius erigit armos</l>
<l n="10">spargit et excussis colla superba iubis ! </l>
<l n="11">augescit brevitas doni pietate Serenae,</l>
<l n="12">quae volucres etiam fratribus ornat equos,</l>


            </div1>
            <div1 type="poem" n="49" id="poem.46" org="uniform" sample="complete" part="N">
               <head>De torpedine.</head>
               
<l n="1">Quis non indomitam dirae torpedinis artem</l>
<l n="2">audiit et merito signatas nomine vires ?</l>
<l n="3">Ilia quidem mollis segnique obnixa natatu</l>
<l n="4">reptat et attritis vix languida serpit harenis.</l>
<l n="5">sed latus armavit gelido natura veneno, </l>
<l n="6">et frigus, quo cuncta rigent animata 1, medullis</l>
<l n="7">miscuit et proprias hiemes per viscera duxit.</l>
<l n="8">naturam iuvat ipsa dolis et conscia sortis</l>
<l n="9">utitur ingenio longeque extenta per algas</l>
<l n="10">attactu confisa subit. inmobilis haeret : </l>
<l n="11">qui tetigere iacent. successu laeta resurgit</l>
<l n="12">et vivos impune ferox depascitur artus.</l>
<l n="13">Si quando vestita cibis incautior aera</l>
<l n="14">hauserit et curvis frenari senserit hamis,</l>
<l n="15">non fugit aut vano conatur vellere morsu, </l>
<l n="16">sed propius nigrae iungit se callida saetae</l>
<l n="17">et meminit captiva sui longeque per undas</l>
<l n="18">pigra venenatis effundit flamina venis.</l>
<l n="19">per saetam vis alta meat fluctusque relinquit</l>
<l n="20">absentem victura virum : metuendus ab imis </l>
<pb id="v.2.p.278"/>
<l n="21">emicat horror aquis et pendula fila secutus</l>
<l n="22">Vtransit harundineos arcano frigore nodos</l>
<l n="23">victricemque ligat concreto sanguine dextram.</l>
<l n="24">damnosum piscator onus praedamque rebellem</l>
<l n="25">iactat et amissa redit exarmatus avena. </l>


            </div1>
            <div1 type="poem" n="50" id="poem.77" org="uniform" sample="complete" part="N">
               <head>In Iacobum magistrum equitum.</head>
               
<l n="1">Per cineres Pauli, per cani limina Petri,</l>
<l n="2">ne laceres versus, dux Iacobe, meos.</l>
<l n="3">sic tua pro clipeo defendat pectora Thomas</l>
<l n="4">et comes ad bellum Bartholomaeus eat ;</l>
<l n="5">sic ope sanctorum non barbarus inruat Alpes, </l>
<l n="6">sic tibi det vires sancta Susanna suas ;</l>
<l n="7">sic quicumque ferox gelidum transnaverit Histrum,</l>
<l n="8">mergatur volucres ceu Pharaonis equi ;</l>
<l n="9">sic Geticas ultrix feriat romphaea catervas</l>
<l n="10">Romanasque regat prospera Thecla manus ; </l>
<l n="11">sic tibi det magnum moriens conviva triumphum</l>
<l n="12">atque tuam vincant dolia fusa sitim ;</l>
<l n="13">sic numquam hostili maculetur sanguine dextra :</l>
<l n="14">ne laceres versus, dux Iacobe, meos.</l>


            </div1>
            <div1 type="poem" n="51" id="poem.68" org="uniform" sample="complete" part="N">
               <head>In sphaeram Archimedis.</head>
               
<l n="1">Iuppiter in parvo cum cerneret aethera vitro,</l>
<l n="2">risit et ad superos talia dicta dedit ;</l>
<pb id="v.2.p.280"/>
<l n="3"> &ldquo; hucine mortalis progressa potentia curae ?</l>
<l n="4">iam meus in fragili luditur orbe labor ?</l>
<l n="5">iura poli rerumque fidem legesque deorum </l>
<l n="6">ecce Syracusius transtulit arte senex.</l>
<l n="7">inclusus variis famulatur spiritus astris</l>
<l n="8">et vivum certis motibus urget opus,</l>
<l n="9">percurrit proprium mentitus Signifer annum,</l>
<l n="10">et simulata novo Cynthia mense redit, </l>
<l n="11">iamque suum volvens audax industria mundum</l>
<l n="12">gaudet et humana sidera mente regit.</l>
<l n="13">quid falso insontem tonitru Salmonea miror ?</l>
<l n="14">aemula naturae parva reperta manus.&rdquo;</l>
               
            </div1>
            <div1 type="poem" n="52" id="poem.37" org="uniform" sample="complete" part="N">
               <head>Gigantomachia.</head>
               
<l n="1">Terra parens quondam caelestibus invida regnis</l>
<l n="2">Titanumque simul crebros miserata dolores</l>
<l n="3">omnia monstrifero complebat Tartara fetu</l>
<l n="4">invisum genitura nefas Phlegramque retexit</l>
<l n="5">tanta prole tumens et in aethera protulit hostes. </l>
<l n="6">fit sonus : erumpunt crebri necdumque creati</l>
<l n="7">iam dextras in bella parant superosque lacessunt</l>
<l n="8">stridula volventes gemino vestigia lapsu.</l>
<l n="9">pallescunt subito stellae flectitque rubentes</l>
<l n="10">Phoebus equos docuitque timor revocare meatus. </l>
<l n="11">Oceanum petit Arctos inocciduique Triones</l>
<l n="12">occasum didicere pati. tum fervida natos</l>
<l n="13">talibus hortatur genetrix in proelia dictis :</l>
<l n="14"> &ldquo;O pubes domitura deos, quodcumque videtis,</l>
<pb id="v.2.p.282"/>
<l n="15">pugnando dabitur ; praestat victoria munduin. </l>
<l n="16">sentiet ille meas tandem Saturnius iras,</l>
<l n="17">cognoscet, quid Terra potest, si viribus ullis</l>
<l n="18">vincor, si Cybele nobis meliora creavit !</l>
<l n="19">cur nullus Telluris honos ? cur semper acerbis</l>
<l n="20">me damnis urgere solet ? quae forma nocendi </l>
<l n="21">defuit ? hinc volucrem vivo sub pectore pascit</l>
<l n="22">infelix Scythica fixus convalle Prometheus ;</l>
<l n="23">hinc Atlantis apex flammantia pondera fulcit</l>
<l n="24">et per canitiem glacies asperrima durat.</l>
<l n="25">quid dicam Tityon, cuius sub vulture saevo </l>
<l n="26">viscera nascuntur gravibus certantia poenis ?</l>
<l n="27">sed vos, o tandem veniens exercitus ultor,</l>
<l n="28">solvite Titanas vinclis, defendite matrem.</l>
<l n="29">sunt freta, sunt montes : nostris ne parcite membris ;</l>
<l n="30">in Iovis exitium telum non esse recuso. </l>
<l n="31">ite, precor, miscete polum, rescindite turres</l>
<l n="32">sidereas. rapiat fulmen sceptrumque Typhoeus ;</l>
<l n="33">Enceladi iussis mare serviat ; alter habenas</l>
<l n="34">Aurorae pro Sole regat : te Delphica laurus</l>
<l n="35">stringet, Porphyrion, Cirrhaeaque templa tenebis.&rdquo;</l>
<l n="36">His ubi consiliis animos elusit inanes,</l>
<l n="37">iam credunt vicisse deos mediisque revinctum</l>
<l n="38">Neptunum traxisse fretis ; hic sternere Martem</l>
<l n="39">cogitat, hic Phoebi laceros divellere crines ;</l>
<l n="40">hic sibi promittit Venerem speratque Dianae </l>
<l n="41">coniugium castamque cupit violare Minervam.</l>
<pb id="v.2.p.284"/>
<l n="42">Interea superos praenuntia convocat Iris,</l>
<l n="43">qui fluvios, qui stagna colunt, cinguntur et ipsi</l>
<l n="44">auxilio Manes ; nec te, Proserpina, longe</l>
<l n="45">umbrosae tenuere fores ; rex ipse silentum </l>
<l n="46">Lethaeo vehitur curru lucemque timentes</l>
<l n="47">insolitam mirantur equi trepidoque volatu</l>
<l n="48">spissas caeruleis tenebras e naribus efflant.</l>
<l n="49">ac velut hostilis cum machina terruit urbem,</l>
<l n="50">undique concurrunt arcem defendere cives : </l>
<l n="51">haud secus omnigenis coeuntia numina turmis</l>
<l n="52">ad patris venere domes, tum Iuppiter infit :</l>
<l n="53"> &ldquo;O numquam peritura cohors, o debita semper</l>
<l n="54">caelo progenies, nullis obnoxia fatis :</l>
<l n="55">cernitis ut Tellus nostrum coniuret in orbem </l>
<l n="56">prole nova dederitque alios interrita partus ?</l>
<l n="57">ergo, quot dederit natos, tot funera matri</l>
<l n="58">reddamus : longo maneat per saecula luctu</l>
<l n="59">tanto pro numero paribus damnata sepulcris.&rdquo;</l>
<l n="60">Iam tuba nimborum sonuit, iam signa ruendi </l>
<l n="61">his Aether, his Terra dedit confusaque rursus</l>
<l n="62">pro domino Natura timet, discrimina rerum</l>
<l n="63">miscet turba potens : nunc insula deserit aequor,</l>
<l n="64">nunc scopuli latuere mari. quot litora restant</l>
<l n="65">nuda ! quot antiquas mutarunt flumina ripas ! </l>
<l n="66">hic rotat Haemonium praeduris viribus Oeten ;</l>
<l n="67">hic iuga conixus manibus Pangaea coruscat ;</l>
<l n="68">hunc armat glacialis Athos ; hoc Ossa movent e</l>
<l n="69">tollitur ; hic Rhodopen Hebri cum fonte revellit</l>
<pb id="v.2.p.286"/>
<l n="70">et socias truncavit aquas summaque levatus </l>
<l n="71">rupe Giganteos umeros inrorat Enipeus :</l>
<l n="72">subsedit patulis Tellus sine culmine campis</l>
<l n="73">in natos divisa suos. Horrendus ubique</l>
<l n="74">it fragor et pugnae spatium discriminat aer.</l>
<l n="75">primus terrificum Mavors non segnis in agmen </l>
<l n="76">Odrysios impellit equos, quibus ille Gelonos</l>
<l n="77">sive Getas turbare solet : splendentior igni</l>
<l n="78">aureus ardescit clipeus, galeamque nitentes</l>
<l n="79">adrexere iubae. tum concitus ense Pelorum</l>
<l n="80">transigit adverse, femorum qua fine volutus </l>
<l n="81">duplex semifero conectitur ilibus anguis,</l>
<l n="82">atque uno ternas animas interficit ictu.</l>
<l n="83">tum super insultans avidus languentia curru</l>
<l n="84">membra terit multumque rotae sparsere cruorem.</l>
<l n="85">Occurrit pro fratre Mimas Lemnumque calentem</l>
<l n="86">cum lare Vulcani spumantibus eruit undis </l>
<l n="87">et prope torsisset, si non Mavortia cuspis</l>
<l n="88">ante revelato cerebrum fudisset ab ore.</l>
<l n="89">ille, viro toto moriens, serpentibus imis</l>
<l n="90">vivit adhuc stridore ferox et parte rebelli </l>
<l n="91">victorem post fata petit. Tritonia virgo</l>
<l n="92">prosilit ostendens rutila cum Gorgone pectus ;</l>
<l n="93">adspectu contenta suo non utitur hasta</l>
<l n="94">(nam satis est vidisse semel) primumque furentem</l>
<l n="95">longius in faciem saxi Pallanta reformat. </l>
<l n="96">ille procul subitis fixus sine vulnere nodis</l>
<l n="97">ut se letifero sensit durescere visu</l>
<l n="98">(et steterat iam paene lapis) <q direct="unspecified">quo vertimur ?</q> inquit,</l>
<pb id="v.2.p.288"/>
<l n="99"> &ldquo;quae serpit per membra silex ? qui torpor inertem</l>
<l n="100">marmorea me peste ligat ?&rdquo; vix pauca locutus, </l>
<l n="101">quod timuit, iam totus erat ; saevusque Damastor,</l>
<l n="102">ad depellendos iaculum cum quaereret hostes,</l>
<l n="103">germani rigidum misit pro rupe cadaver.</l>
<l n="104">Hic vero interitum fratris miratus Echion</l>
<l n="105">inscius, auctorem dum vult temptare nocendo, </l>
<l n="106">te, Dea, respexit, solam quam cernere nulli</l>
<l n="107">bis licuit. meruit sublata audacia poenas</l>
<l n="108">et didicit cum morte deam. sed turbidus ira</l>
<l n="109">Palleneus, oculis aversa tuentibus atrox,</l>
<l n="110">ingreditur caecasque manus in Pallada tendit. </l>
<l n="111">hunc mucrone ferit dea comminus ; ac simul angues</l>
<l n="112">Gorgoneo riguere gelu corpusque per unum</l>
<l n="113">pars moritur ferro, partes periere videndo.</l>
<l n="114">Ecce autem medium spiris delapsus in aequor</l>
<l n="115">Porphyrion trepidam conatur rumpere Delon, </l>
<l n="116">scilicet ad superos ut torqueat improbus axes,</l>
<l n="117">horruit Aegaeus ; stagnantibus exilit antris</l>
<l n="118">longaevo cum patre Thetis desertaque mansit</l>
<l n="119">regia Neptuni famulis veneranda profundis.</l>
<l n="120">exclamant placidae Cynthi de vertice Nymphae, </l>
<l n="121">Nymphae, quae rudibus Phoebum docuere sagittis</l>
<l n="122">errantes agitare feras primumque gementi</l>
<l n="123">Latonae struxere torum, cum lumina caeli</l>
<l n="124">parturiens geminis ornaret fetibus orbem.</l>
<l n="125">implorat Paeana suum conterrita Deles </l>
<l n="126">auxiliumque rogat : &ldquo;si te gratissima fudit</l>
<pb id="v.2.p.290"/>
<l n="127">in nostros Latona sinus, succurre precanti.</l>
<l n="128">en iterum convulsa feror.&rdquo;</l>
               
            </div1>
        </body> 
   </text>
</TEI.2>

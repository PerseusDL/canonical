<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
   <teiHeader>
      <fileDesc>
         <titleStmt>
            <title>Panegyricus dictus Probino et Olybrio consulibus</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 1</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="poem"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
         </langUsage>
      </profileDesc>
   </teiHeader>
   <text id="stoa0089.stoa014.perseus-lat1">
      <body>
         <pb id="v.1.p.2" TEIform="pb"/>
         <div1 type="poem" n="1">
            
<l n="1">Sol, qui flammigeris mundum complexus habenis</l>
<l n="2">volvis inexhausto redeuntia saecula motu,</l>
<l n="3">sparge diem meliore coma crinemque repexi</l>
<l n="4">blandius elato surgant temone iugales</l>
<l n="5">efflantes roseum frenis spumantibus ignem.</l>
<l n="6">iam nova germanis vestigia torqueat annus</l>
<l n="7">consulibus, laetique petant exordia menses.</l>
<l n="8">Scis genus Auchenium, nec te latuere potentes</l>
<l n="9">Anniadae; nam saepe soles ductoribus illis</l>
<l n="10">instaurare vias et cursibus addere nomen. </l>
<l n="11">his neque per dubium pendet Fortuna favorem</l>
<l n="12">nec novit mutare vices, sed fixus in omnes</l>
<l n="13">cognatos procedit honos. quemcumque require</l>
<l n="14">hac de stirpe virum; certum est de consule nasci.</l>
<pb id="v.1.p.4"/>
<l n="15">per fasces numerantur avi semperque renata </l>
<l n="16">nobilitate virent, et prolem fata sequuntur</l>
<l n="17">continuum simili servantia lege tenorem.</l>
<l n="18">nec quisquam procerum temptat, licet aere vetusto</l>
<l n="19">floreat et claro cingatur Roma senatu,</l>
<l n="20">se iactare parem; sed, prima sede relicta </l>
<l n="21">Aucheniis, de iure licet certare secundo:</l>
<l n="22">haud secus ac tacitam Luna regnante per Arcton</l>
<l n="23">sidereae cedunt acies, cum fratre retuso</l>
<l n="24">aemulus adversis flagraverit ignibus orbis;</l>
<l n="25">tunc iubar Arcturi languet, tunc fulva Leonis </l>
<l n="26">ira perit, Plaustro iam rara intermicat Arctos</l>
<l n="27">indignata tegi, iam caligantibus armis</l>
<l n="28">debilis Orion dextram miratur inertem.</l>
<l n="29">Quem prius adgrediar? veteris quis facta Probini</l>
<l n="30">nesciat aut nimias laudes ignoret Olybri? </l>
<l n="31">Vivit adhuc completque vagis sermonibus aures</l>
<l n="32">gloria fusa Probi, quam non ventura silebunt</l>
<l n="33">lustra nec ignota rapiet sub nube vetustas.</l>
<l n="34">illum fama vehit trans aequora transque remotas</l>
<l n="35">Tethyos ambages Atlanteosque recessus. </l>
<l n="36">audiit et gelido si quem Maeotia pascit</l>
<l n="37">sub love vel calido si quis coniunctus in axe</l>
<l n="38">nascentem te, Nile, bibit. virtutibus ille</l>
<l n="39">Fortunam domuit numquamque levantibus alte</l>
<l n="40">intumuit rebus; sed mens circumflua luxu </l>
<l n="41">noverat intactum vitio servare rigorem.</l>
<l n="42">hic non divitias nigrantibus abdidit antris</l>
<l n="43">nec tenebris damnavit opes; sed largior imbre</l>
<l n="44">sueverat innumeras hominum ditare catervas.</l>
<pb id="v.1.p.6"/>
<l n="45">quippe velut denso currentia munera nimbo </l>
<l n="46">cernere semper erat, populis undare penates,</l>
<l n="47">adsiduos intrare inopes, remeare beatos.</l>
<l n="48">praeceps ilia manus fluvios superabat Hiberos</l>
<l n="49">aurea dona vomens (sic vix 1 tellure revulsa</l>
<l n="50">sollicitis fodiens miratur collibus aurum), </l>
<l n="51">quantum stagna Tagi rudibus stillantia venis</l>
<l n="52">effluxere decus, quanto pretiosa metalli</l>
<l n="53">Hermi ripa micat, quantas per Lydia culta</l>
<l n="54">despumat rutilas dives Pactolus harenas.</l>
<l n="55">Non, mihi centenis pateant si vocibus ora </l>
<l n="56">multifidusque ruat centum per pectora Phoebus,</l>
<l n="57">acta Probi narrare queam, quot in ordine gentes</l>
<l n="58">rexerit, ad summi quotiens fastigia iuris</l>
<l n="59">venerit, Italiae late cum frena teneret</l>
<l n="60">Illyricosque sinus et quos arat Africa campos. </l>
<l n="61">sed nati vicere patrem solique merentur</l>
<l n="62">victores audire Probi. non contigit illi</l>
<l n="63">talis honor, prima cum parte viresceret aevi,</l>
<l n="64">nec consul cum fratre fuit. vos nulla fatigat</l>
<l n="65">cura diu maiora petens, non anxia mentem </l>
<l n="66">spes agit et longo tendit praecordia voto:</l>
<l n="67">coepistis quo finis erat. primordia vestra</l>
<l n="68">vix pauci meruere senes, metasque tenetis</l>
<l n="69">ante genas dulces quam flos iuvenilis inumbret</l>
<l n="70">oraque ridenti lanugine vestiat aetas. </l>
<l n="71">tu, precor, ignarum doceas, Parnasia, vatem,</l>
<l n="72">quis deus ambobus tanti sit muneris auctor.</l>
<l n="73">Postquam fulmineis impellens viribus hostem</l>
<l n="74">belliger Augustus trepidas laxaverat Alpes,</l>
<pb id="v.1.p.8"/>
<l n="75">Roma Probo cupiens dignas persolvere grates </l>
<l n="76">sedula pro natis dominum flexura rogando</l>
<l n="77">ire parat. famuli currum iunxere volantem</l>
<l n="78">Impetus horribilisque Metus, qui semper agentes</l>
<l n="79">proelia cum fremitu Romam comitantur anhelo,</l>
<l n="80">sive petat Parthos seu cuspide turbet Hydaspen. </l>
<l n="81">hic ligat axe rotas; hic sub iuga ferrea nectit</l>
<l n="82">cornipedes rigidisque docet servire lupatis.</l>
<l n="83">ipsa, triumphatis qua possidet aethera regnis,</l>
<l n="84">adsilit innuptae ritus imitata Minervae.</l>
<l n="85">nam neque caesariem crinali stringere cultu </l>
<l n="86">colla nec ornatu patitur mollire retorto;</l>
<l n="87">dextrum nuda latus, niveos exerta lacertos,</l>
<l n="88">audacem retegit mammam, laxumque coercens</l>
<l n="89">mordet gemma sinum; nodus, qui sublevat ensem,</l>
<l n="90">album puniceo pectus discriminat ostro. </l>
<l n="91">miscetur decori virtus pulcherque severo</l>
<l n="92">armatur terrore pudor, galeaeque minaci</l>
<l n="93">flava cruentarum praetenditur umbra iubarum,</l>
<l n="94">et formidato clipeus Titana lacessit</l>
<l n="95">lumine. quem tota variarat Mulciber arte. </l>
<l n="96">hic patrius Mavortis amor fetusque notantur</l>
<l n="97">Romulei; plus amnis inest et belua nutrix;</l>
<l n="98">electro Tiberis, pueri formantur in auro;</l>
<l n="99">fingunt aera lupam; Mavors adamante coruscat.</l>
<l n="100">Iam simul emissis rapido velocior Euro </l>
<l n="101">fertur equis; strident Zephyri cursuque rotarum</l>
<l n="102">saucia dividuis clarescunt nubila sulcis.</l>
<l n="103">nec traxere moras, sed lapsu protinus uno,</l>
<pb id="v.1.p.10"/>
<l n="104">quem poscunt, tetigere locum: qua fine sub imo</l>
<l n="105">angustant aditum curvis anfractibus Alpes </l>
<l n="106">claustraque congestis scopulis durissima tendunt,</l>
<l n="107">non alia reseranda manu, sed pervia tantum</l>
<l n="108">Augusto geminisque fidem mentita tyrannis.</l>
<l n="109">semirutae turres avulsaque moenia fumant;</l>
<l n="110">crescunt in cumulum strages vallemque profundam</l>
<l n="111">aequavere iugis; stagnant inmersa cruore </l>
<l n="112">corpora; turbantur permixto funere manes.</l>
<l n="113">Haud procul exhausto laetus certamine victor</l>
<l n="114">caespite gramineo consederat arbore fultus</l>
<l n="115">adclines umeros; dominum gavisa coronat </l>
<l n="116">terra suum, surguntque toris maioribus herbae.</l>
<l n="117">sudor adhuc per membra calet creberque recurrit</l>
<l n="118">halitus et placidi radiant in casside vultus:</l>
<l n="119">qualis letifera populatus caede Gelonos</l>
<l n="120">procubat horrendus Getico Gradivus in arvo; </l>
<l n="121">exuvias Bellona levat, Bellona tepentes</l>
<l n="122">pulvere solvit equos, inmensaque cornus in hastam</l>
<l n="123">porrigitur tremulisque ferit splendoribus Hebrum.</l>
<l n="124">Ut stetit ante ducem discussas Roma per auras,</l>
<l n="125">conscia ter sonuit rupes et inhorruit atrum </l>
<l n="126">maiestate nemus. prior hic: <q direct="unspecified">o numen amicum </q></l>
<l n="127">dux ait &ldquo;et legum genetrix longeque regendo</l>
<l n="128">circumfusa polo consors ac dicta Tonantis,</l>
<l n="129">die agedum, quae causa viae? cur deseris arces</l>
<l n="130">Ausonias caelumque tuum? die, maxima rerum! </l>
<pb id="v.1.p.12"/>
<l n="131">non ego vel Libycos cessem tolerare labores</l>
<l n="132">Sarmaticosve pati medio sub frigore Cauros,</l>
<l n="133">si tu, Roma, velis; pro te quascumque per oras</l>
<l n="134">ibimus et nulla sub tempestate timentes</l>
<l n="135">solstitio Meroen, bruma temptabimus Histrum,&rdquo;</l>
<l n="136">Tum regina refert: &ldquo;non me latet, indite rector,</l>
<l n="137">quod tua pro Latio victricia castra laborant</l>
<l n="138">nec quod servitium rursus Furiaeque rebelles</l>
<l n="139">edomitae paribus sub te cecidere triumphis.</l>
<l n="140">sed precor hoc donum cum libertate recenti </l>
<l n="141">adicias, si vera manet reverentia nostri.</l>
<l n="142">sunt mihi pubentes alto de semine fratres,</l>
<l n="143">pignora cara Probi, festa quos luce creatos</l>
<l n="144">ipsa meo fovi gremio. cunabula parvis</l>
<l n="145">ipsa dedi, cum matris onus Lucina beatum </l>
<l n="146">solveret et magnos proferrent sidera partus,</l>
<l n="147">his ego nec Decios pulchros fortesve Metellos</l>
<l n="148">praetulerim, non, qui Poenum domuere ferocem,</l>
<l n="149">Scipiadas Gallisque genus fatale Camillos.</l>
<l n="150">Pieriis pollent studiis multoque redundant </l>
<l n="151">eloquio; nec desidiis dapibusve paratis</l>
<l n="152">indulgere iuvat nec tanta licentia vitae</l>
<l n="153">adripit aut mores aetas lasciva relaxat:</l>
<l n="154">sed gravibus curis animum sortita senilem</l>
<l n="155">ignea longaevo frenatur corde iuventus. </l>
<l n="156">illis, quam propriam ducunt ab origine, sortem</l>
<l n="157">oramus praebere velis annique futurum</l>
<l n="158">devoveas venientis iter, non improba posco,</l>
<l n="159">non insueta dabis: domus haec de more requirit.</l>
<l n="160">adnue: sic nobis Scythicus famuletur Araxes, </l>
<pb id="v.1.p.14"/>
<l n="161">sic Rhenus per utrumque latus, Medisque subactis</l>
<l n="162">nostra Semiramiae timeant insignia turres;</l>
<l n="163">sic fluat attonitus Romana per oppida Ganges.&rdquo;</l>
<l n="164">Ductor ad haec: &ldquo;optata iubes ultroque volentem,</l>
<l n="165">diva, rogas; non haec precibus temptanda fuissent.</l>
<l n="166">usque adeone meam condunt oblivia mentem, </l>
<l n="167">ut pigeat meminisse Probi, quo vindice totam</l>
<l n="168">vidimus Hesperiam fessasque resurgere gentes?</l>
<l n="169">ante dabunt hiemes Nilum, per flumina dammae</l>
<l n="170">errabunt glacieque niger damnabitur Indus, </l>
<l n="171">ante Thyesteis iterum conterrita mensis</l>
<l n="172">intercisa dies refugos vertetur in ortus,</l>
<l n="173">quam Probus a nostro possit discedere sensu.&rdquo;</l>
<l n="174">Dixerat et velox iam nuntius advolat urbem.</l>
<l n="175">extemplo strepuere chori collesque canoris </l>
<l n="176">plausibus impulsi septena voce resultant,</l>
<l n="177">laetatur veneranda parens et pollice docto</l>
<l n="178">iam parat auratas trabeas cinctusque micantes</l>
<l n="179">stamine, quod molli tondent de stipite Seres</l>
<l n="180">frondea lanigerae carpentes vellera silvae, </l>
<l n="181">et longum tenues tractus producit in aurum</l>
<l n="182">filaque concreto cogit squalere metallo:</l>
<l n="183">qualis purpureas praebebat Candida vestes</l>
<l n="184">numinibus Latona suis, cum sacra redirent</l>
<l n="185">ad loca nutricis iam non errantia Deli, </l>
<l n="186">ilia feros saltus et desolata relinquens</l>
<l n="187">Maenala lassato certis venatibus arcu,</l>
<l n="188">Phoebus adhuc nigris rorantia tela venenis</l>
<l n="189">extincto Pythone gerens; tunc insula notos</l>
<pb id="v.1.p.16"/>
<l n="190">lambit amica pedes ridetque Aegaeus alumnis </l>
<l n="191">lenior et blando testatur gaudia fluctu.</l>
<l n="192">Sic Proba praecipuo natos exornat amictu:</l>
<l n="193">quae decorat mundum, cuius Romana potestas</l>
<l n="194">fetibus augetur. credas ex aethere lapsam</l>
<l n="195">stare Pudicitiam vel sacro ture vocatam </l>
<l n="196">Iunonem Inachiis oculos advertere templis.</l>
<l n="197">talem nulla refert antiquis pagina libris</l>
<l n="198">nec Latiae cecinere tubae nec Graeca vetustas.</l>
<l n="199">coniuge digna Probo; nam tantum coetibus extat</l>
<l n="200">femineis, quantum supereminet ille maritos. </l>
<l n="201">ceu sibi certantes, sexus quid possit uterque,</l>
<l n="202">hunc legere torum. taceat Nereida nuptam</l>
<l n="203">Pelion. o duplici fecundam consule matrem</l>
<l n="204">felicemque uterum, qui nomina parturit annis!</l>
<l n="205">Ut sceptrum gessere manu membrisque rigentes</l>
<l n="206">aptavere togas, signum dat summus hiulca </l>
<l n="207">nube Pater gratamque facem per inane rotantes</l>
<l n="208">prospera vibrati tonuerunt omina nimbi,</l>
<l n="209">accepit sonitus curvis Tiberinus in antris</l>
<l n="210">ima valle sedens. adrectis auribus haesit, </l>
<l n="211">unde repentinus populi fragor. ilicet herbis</l>
<l n="212">pallentes thalamos et structa cubilia musco</l>
<l n="213">deserit ac Nymphis urnam commendat erilem.</l>
<l n="214">illi glauca nitent hirsute lumina vultu</l>
<l n="215">caeruleis infecta notis, reddentia patrem </l>
<l n="216">Oceanum; crispo densantur gramine colla;</l>
<l n="217">vertice luxuriat toto crinalis harundo,</l>
<pb id="v.1.p.18"/>
<l n="218">quam neque fas Zephyris frangi nec sole perustam</l>
<l n="219">aestivo candore mori; sed vivida frondet</l>
<l n="220">aequaevum complexa caput, taurina levantur </l>
<l n="221">cornua temporibus raucos sudantia rivos;</l>
<l n="222">distillant per pectus aquae; frons hispida manat</l>
<l n="223">imbribus; in liquidos fontes se barba repectit.</l>
<l n="224">palla graves umeros velat, quam neverat uxor</l>
<l n="225">Ilia percurrens vitreas sub gurgite telas. </l>
<l n="226">Est in Romuleo procumbens insula Thybri</l>
<l n="227">qua medius geminas interfluit alveus urbes</l>
<l n="228">discretas subeunte freto, pariterque minantes</l>
<l n="229">ardua turrigerae surgunt in culmina ripae.</l>
<l n="230">hic stetit et subitum prospexit ab aggere votum: </l>
<l n="231">unanimos 1 fratres iuncto stipante senatu</l>
<l n="232">ire forum strictasque procul radiare secures</l>
<l n="233">atque uno biiuges tolli de limine fasces.</l>
<l n="234">obstupuit visu suspensaque gaudia vocem</l>
<l n="235">oppressam tenuere diu; mox incohat ore: </l>
<l n="236">&ldquo;Respice, si tales iactas aluisse fluentis,</l>
<l n="237">Eurota Spartane, tuis. quid protulit aequum</l>
<l n="238">falsus olor, valido quamvis decernere caestu</l>
<l n="239">noverit et ratibus saevas arcere procellas .''</l>
<l n="240">en nova Ledaeis suboles fulgentior astris, </l>
<l n="241">ecce mei cives, quorum iam Signifer optat</l>
<l n="242">adventum stellisque parat convexa futuris.</l>
<l n="243">iam per noctivagos dominetur Olybrius axes</l>
<l n="244">pro Polluce rubens, pro Castore flamma Probini.</l>
<pb id="v.1.p.20"/>
<l n="245">ipsi vela regent, ipsis donantibus auras </l>
<l n="246">navita tranquillo moderabitur aequore pinum.</l>
<l n="247">nunc pateras libare deis, nunc solvere multo</l>
<l n="248">nectare corda libet. niveos iam pandite coetus,</l>
<l n="249">Naides, et totum violis praetexite fontem;</l>
<l n="250">mella ferant silvae; iam profluat ebrius amnis </l>
<l n="251">mutatis in vina vadis: iam sponte per agros</l>
<l n="252">sudent inriguae spirantia balsama venae!</l>
<l n="253">currat, qui sociae roget in convivia mensae</l>
<l n="254">indigenas Fluvios, Italis quicumque suberrant</l>
<l n="255">montibus Alpinasque bibunt de more pruinas: </l>
<l n="256">Vulturnusque rapax et Nar vitiatus odoro</l>
<l n="257">sulphure tardatusque suis erroribus Ufens</l>
<l n="258">et Phaethonteae perpessus damna ruinae</l>
<l n="259">Eridanus flavaeque terens querceta Maricae</l>
<l n="260">Liris et Oebaliae qui temperat arva Galaesus. </l>
<l n="261">semper honoratus nostris celebrabitur undis</l>
<l n="262">iste dies, semper dapibus recoletur opimis.&rdquo;</l>
<l n="263">Sic ait et Nymphae patris praecepta secutae</l>
<l n="264">tecta parant epulis ostroque infecta corusco</l>
<l n="265">umida gemmiferis inluxit regia mensis. </l>
<l n="266">O bene signatum fraterno nomine tempus!</l>
<l n="267">o consanguineis felix auctoribus annus,</l>
<l n="268">incipe quadrifidum Phoebi torquere laborem.</l>
<l n="269">prima tibi procedat hiems non frigore torpens,</l>
<l n="270">non canas vestita nives, non aspera ventis, </l>
<l n="271">sed tepido calefacta Noto; ver inde serenum</l>
<l n="272">protinus et liquidi clementior aura Favoni</l>
<l n="273">pratis te croceis pingat; te messibus aestas</l>
<pb id="v.1.p.22"/>
<l n="274">induat autumnusque madentibus ambiat uvis.</l>
<l n="275">omni nobilior lustro, tibi gloria soli </l>
<l n="276">contigit exactum numquam memorata per aevum,</l>
<l n="277">germanos habuisse duces; te cuncta loquetur</l>
<l n="278">tellus; te variis scribent in floribus Horae</l>
<l n="279">longaque perpetui ducent in saecula fasti.</l>
         </div1>
      </body>
   </text>
</TEI.2>
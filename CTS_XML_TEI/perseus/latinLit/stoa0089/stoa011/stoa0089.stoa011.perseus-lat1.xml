<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
   <teiHeader>
      <fileDesc>
         <titleStmt>
            <title>Panegyricus de quarto consulatu Honorii Augusti</title>
            <author>Claudianus, Claudius</author>
            <editor role="editor">Maurice Platnaeur</editor>
            <funder n="org:Mellon">The Mellon Foundation</funder>
         </titleStmt>
         <publicationStmt>
            <publisher>Trustees of Tufts University</publisher>
            <pubPlace>Medford, MA</pubPlace>
            <authority>Perseus Project</authority>
         </publicationStmt>
         <sourceDesc>
            <biblStruct>
               <monogr>
                  <title>Claudian, Vol 1</title>
                  <author>Claudianus, Claudius</author>
                  <editor role="editor">Maurice Platnaeur</editor>
                  <imprint>
                     <publisher>William Heinemann; G.P. Putnam's Sons</publisher>
                     <pubPlace>London; New York</pubPlace>
                     <date>1922</date>
                  </imprint>
               </monogr>
            </biblStruct>
            <p>Keyboarding</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="poem"/>
         </refsDecl>
      </encodingDesc>
      <profileDesc>
         <langUsage>
            <language id="la">Latin</language>
         </langUsage>
      </profileDesc>
   </teiHeader>
   <text id="stoa0089.stoa011.perseus-lat1">
      <body>
         <pb id="v.1.p.286" TEIform="pb"/>
            <div1 type="poem" n="1">        
            
<l n="1">Auspiciis iterum sese regalibus annus</l>
<l n="2">induit et nota fruitur iactantior aula,</l>
<l n="3">limina nec passi circum privata morari</l>
<l n="4">exultant reduces Augusto consule fasces,</l>
<l n="5">cernis ut armorum proceres legumque potentes </l>
<l n="6">patricios sumant 1 habitus? et more Gabino</l>
<l n="7">discolor incedit legio positisque parumper</l>
<l n="8">bellorum signis sequitur vexilla Quirini.</l>
<l n="9">lictori cedunt aquilae ridetque togatus</l>
<l n="10">miles et in mediis effulget curia castris. </l>
<l n="11">ipsa Palatino circumvallata senatu</l>
<l n="12">iam trabeam Bellona gerit parmamque removit</l>
<l n="13">et galeam sacras umeris vectura curules.</l>
<l n="14">nec te laurigeras pudeat, Gradive, secures</l>
<l n="15">pacata gestare manu Latiaque micantem </l>
<l n="16">loricam mutare toga, dum ferreus haeret</l>
<l n="17">currus et Eridani ludunt per prata iugales.</l>
<l n="18">Haud indigna coli nec nuper cognita Marti</l>
<l n="19">Ulpia progenies et quae diademata mundo</l>
<l n="20">sparsit Hibera domus. nec tantam vilior unda </l>

<pb id="v.1.p.288"/>
<l n="21">promeruit gentis seriem: cunabula fovit</l>
<l n="22">Oceanus; terrae dominos pelagique futuros</l>
<l n="23">inmenso decuit rerum de principe nasci.</l>
<l n="24">hinc processit avus, cui post Arctoa frementi</l>
<l n="25">classica Massylas adnexuit Africa laurus, </l>
<l n="26">ille, Caledoniis posuit qui castra pruinis,</l>
<l n="27">qui medios Libyae sub casside pertulit aestus,</l>
<l n="28">terribilis Mauro debellatorque Britanni</l>
<l n="29">litoris ac pariter Boreae vastator et Austri.</l>
<l n="30">quid rigor aeternus, caeli quid frigora prosunt </l>
<l n="31">ignotumque fretum? maduerunt Saxone fuso</l>
<l n="32">Orcades; incaluit Pictorum sanguine Thyle;</l>
<l n="33">Scottorum cumulos flevit glacialis Hiverne.</l>
<l n="34">quid calor obsistit forti? per vasta cucurrit</l>
<l n="35">Aethiopum cinxitque novis Atlanta maniplis, </l>
<l n="36">virgineum Tritona bibit sparsosque venenis</l>
<l n="37">Gorgoneos vidit thalamos et vile virentes</l>
<l n="38">Hesperidum risit, quos ditat fabula, ramos.</l>
<l n="39">arx incensa Iubae, rabies Maurusia ferro</l>
<l n="40">cessit et antiqui penetralia diruta Bocchi. </l>
<l n="41">Sed laudes genitor longe transgressus avitas</l>
<l n="42">subdidit Oceanum sceptris et margine caeli</l>
<l n="43">clausit opes, quantum distant a Tigride Gades,</l>
<l n="44">inter se Tanais quantum Nilusque relinquunt:</l>
<l n="45">haec tamen innumeris per se quaesita tropaeis, </l>
<pb id="v.1.p.290"/>
<l n="46">non generis dono, non ambitione potitus.</l>
<l n="47">digna legi virtus, ultro se purpura supplex</l>
<l n="48">obtulit et solus meruit regnare rogatus.</l>
<l n="49">nam cum barbaries penitus commota gementem</l>
<l n="50">inrueret Rhodopen et mixto turbine gentes </l>
<l n="51">iam deserta suas in nos transfunderet Arctos,</l>
<l n="52">Danuvii totae vomerent cum proelia ripae,</l>
<l n="53">cum Geticis ingens premeretur Mysia plaustris</l>
<l n="54">flavaque Bistonios operirent agmina campos,</l>
<l n="55">omnibus adflictis et vel labentibus ictu </l>
<l n="56">vel prope casuris: unus tot funera contra</l>
<l n="57">restitit extinxitque faces agrisque colonos</l>
<l n="58">reddidit et leti rapuit de faucibus urbes.</l>
<l n="59">nulla relicta foret Romani nominis umbra,</l>
<l n="60">ni pater ille tuus iamiam ruitura subisset </l>
<l n="61">pondera turbatamque ratem certaque levasset</l>
<l n="62">naufragium commune manu: velut ordine rupto</l>
<l n="63">cum procul insanae traherent Phaethonta quadrigae</l>
<l n="64">saeviretque dies terramque et stagna propinqui</l>
<l n="65">haurirent radii, solito cum murmure torvis </l>
<l n="66">sol occurrit equis; qui postquam rursus eriles</l>
<l n="67">agnovere sonos, rediit meliore magistro</l>
<l n="68">machina concentusque poli, currusque recepit</l>
<l n="69">imperium flammaeque modum. Sic traditus ille</l>
<l n="70">servatusque Oriens. at non pars altera rerum </l>
<l n="71">tradita: bis possessa manu, bis parta periclis.</l>
<l n="72">per varium gemini scelus erupere tyranni</l>
<l n="73">tractibus occiduis: hunc saeva Britannia fudit;</l>
<pb id="v.1.p.292"/>
<l n="74">hunc sibi Germanus famulum delegerat exul:</l>
<l n="75">ausus uterque nefas, domini respersus uterque </l>
<l n="76">insontis iugulo. novitas audere priori</l>
<l n="77">suadebat cautumque dabant exempla sequentem.</l>
<l n="78">hic nova moliri praeceps, hic quaerere tuta</l>
<l n="79">providus; hic fusis, collectis viribus ille;</l>
<l n="80">hic vagus excurrens, hic intra claustra reductus. </l>
<l n="81">dissimiles, sed morte pares, evadere neutri</l>
<l n="82">dedecus aut mixtis licuit procumbere talis,</l>
<l n="83">amissa specie, raptis insignibus ambo</l>
<l n="84">in vultus rediere suos manibusque revinctis</l>
<l n="85">oblati gladiis summittunt colla paratis </l>
<l n="86">et vitam veniamque rogant. pro damna pudoris!</l>
<l n="87">qui modo tam densas nutu movere cohortes,</l>
<l n="88">in quos iam dubius sese libraverat orbis,</l>
<l n="89">non hostes victore cadunt, sed iudice sontes;</l>
<l n="90">damnat voce reos, petiit quos Marte tyrannos. </l>
<l n="91">amborum periere duces: hic sponte carina</l>
<l n="92">decidit in fluctus, illum suus abstulit ensis;</l>
<l n="93">hunc Alpes, hunc pontus habet. solacia caesis</l>
<l n="94">fratribus haec ultor tribuit: necis auctor uterque</l>
<l n="95">labitur; Augustas par victima mitigat umbras. </l>
<l n="96">has dedit inferias tumulis, iuvenumque duorum</l>
<l n="97">purpureos merito placavit sanguine manes.</l>
<l n="98">Illi iustitiam confirmavere triumphi,</l>
<pb id="v.1.p.294"/>
<l n="99">praesentes docuere deos. hinc saecula discant</l>
<l n="100">indomitum nihil esse pio tutumve nocenti: </l>
<l n="101">nuntius ipse sui longas incognitus egit</l>
<l n="102">praevento rumore vias. inopinus utrumque</l>
<l n="103">perculit et clausos montes, ut plana, reliquit.</l>
<l n="104">extruite inmanes scopulos, attollite turres,</l>
<l n="105">cingite vos fluviis, vastas opponite silvas, </l>
<l n="106">Garganum Alpinis Appenninumque nivalem</l>
<l n="107">permixtis sociate iugis et rupibus Haemum</l>
<l n="108">addite Caucasiis, involvite Pelion Ossae:</l>
<l n="109">non dabitis murum sceleri. qui vindicet, ibit:</l>
<l n="110">omnia subsident meliori pervia causae. </l>
<l n="111">Nec tamen oblitus civem cedentibus atrox</l>
<l n="112">partibus infremuit; non insultare iacenti</l>
<l n="113">malebat: mitis precibus, pietatis abundans,</l>
<l n="114">poenae parens erat; paci non intulit iram;</l>
<l n="115">post acies odiis idem qui terminus armis. </l>
<l n="116">profuit hoc vincente capi, multosque subactos</l>
<l n="117">prospera 1 laturae commendavere catenae,</l>
<l n="118">magnarum largitor opum, largitor honorum</l>
<l n="119">pronus et in melius gaudens convertere fata,</l>
<l n="120">hinc amor, hinc validum devoto milite robur. </l>
<l n="121">hinc natis mansura fides. Hoc nobilis ortu</l>
<l n="122">nasceris aequaeva cum maiestate creatus</l>
<l n="123">nullaque privatae passus contagia sortis.</l>
<l n="124">omnibus acceptis ultro te regia solum</l>
<l n="125">protulit et patrio felix adolescis in ostro, </l>
<pb id="v.1.p.296"/>
<l n="126">membraque vestitu numquam violata profano</l>
<l n="127">in sacros cecidere sinus. Hispania patrem</l>
<l n="128">auriferis eduxit aquis, te gaudet alumno</l>
<l n="129">Bosphorus. Hesperio de limine surgit origo,</l>
<l n="130">sed nutrix Aurora tibi; pro pignore tanto </l>
<l n="131">certatur, geminus civem te vindicat axis.</l>
<l n="132">Herculis et Bromii sustentat gloria Thebas,</l>
<l n="133">haesit Apollineo Delos Latonia partu</l>
<l n="134">Cretaque se iactat tenero reptata Tonanti;</l>
<l n="135">sed melior Dele, Dictaeis clarior oris </l>
<l n="136">quae dedit hoc numen regio; non litora nostro</l>
<l n="137">sufficerent angusta deo. nec inhospita Cynthi</l>
<l n="138">saxa tuos artus duro laesere cubili:</l>
<l n="139">adclinis genetrix auro, circumflua gemmis</l>
<l n="140">in Tyrios enixa toros; ululata verendis </l>
<l n="141">aula puerperiis. quae tunc documenta futuri?</l>
<l n="142">quae voces avium? quanti per inane volatus?</l>
<l n="143">qui vatum discursus erat? tibi corniger Hammon</l>
<l n="144">et dudum taciti rupere silentia Delphi,</l>
<l n="145">te Persae cecinere magi, te sensit Etruscus </l>
<l n="146">augur et inspectis Babylonius horruit astris,</l>
<l n="147">Chaldaei stupuere senes Cumanaque rursus</l>
<l n="148">intonuit rupes, rabidae delubra Sibyllae.</l>
<l n="149">nec te progenitum Cybeleius acre sonoro</l>
<l n="150">lustra vit Corybas: exercitus undique fulgens </l>
<l n="151">adstitit; ambitur signis augustior infans,</l>
<l n="152">sentit adorantes galeas, redditque ferocem</l>
<l n="153">vagitum lituus. Vitam tibi contulit idem</l>

<pb id="v.1.p.298"/>
<l n="154">imperiumque dies; inter cunabula consul</l>
<l n="155">proveheris, signas posito modo nomine fastos </l>
<l n="156">donaturque tibi, qui te produxerat, annus.</l>
<l n="157">ipsa Quirinali parvum te cinxit amictu</l>
<l n="158">mater et ad primas docuit reptare curules.</l>
<l n="159">uberibus Sanctis inmortalique dearum</l>
<l n="160">crescis adoratus gremio: tibi saepe Diana <note n="Marg" place="unspecified" anchored="yes">160</note></l>
<l n="161">Maenalios arcus venatricesque pharetras</l>
<l n="162">suspendit, puerile decus; tu saepe Minervae</l>
<l n="163">lusisti clipeo fulvamque impune pererrans</l>
<l n="164">aegida tractasti blandos interritus angues;</l>
<l n="165">saepe tuas etiam iam tum gaudente marito </l>
<l n="166">velavit regina comas festinaque voti</l>
<l n="167">praesumptum diadema dedit, tum lenibus ulnis</l>
<l n="168">sustulit et magno porrexit ad oscula patri.</l>
<l n="169">nec dilatus honos: mutatur principe Caesar;</l>
<l n="170">protinus aequaris fratri. Non certius umquam </l>
<l n="171">hortati superi, nullis praesentior aether</l>
<l n="172">adfuit ominibus. tenebris involverat atra</l>
<l n="173">lumen hiems densosque Notus collegerat imbres.</l>
<l n="174">sed mox, cum solita miles te voce levasset,</l>
<l n="175">nubila dissolvit Phoebus pariterque dabantur </l>
<l n="176">sceptra tibi mundoque dies: caligine liber</l>
<l n="177">Bosphorus adversam patitur Calchedona cerni.</l>
<l n="178">nec tantum vicina nitent, sed tota repulsis</l>
<l n="179">nubibus exuitur Thrace, Pangaea renident</l>
<l n="180">insuetosque palus radios Maeotia vibrat. </l>
<pb id="v.1.p.300"/>
<l n="181">nec Boreas nimbos aut sol ardentior egit:</l>
<l n="182">imperii lux ilia fuit; praesagus obibat</l>
<l n="183">cuncta nitor risitque tuo natura sereno.</l>
<l n="184">visa etiam medio populis mirantibus audax</l>
<l n="185">Stella die, dubitanda nihil nec crine retuso </l>
<l n="186">languida, sed quantus numeratur nocte Bootes,</l>
<l n="187">emicuitque plagis alieni temporis hospes</l>
<l n="188">ignis et agnosci potuit, cum luna lateret:</l>
<l n="189">sive parens Augusta fuit, seu forte reluxit</l>
<l n="190">divi sidus avi, seu te properantibus astris </l>
<l n="191">cernere sol patiens caelum commune remisit.</l>
<l n="192">adparet quid signa ferant. ventura potestas</l>
<l n="193">claruit Ascanio, subita cum luce comarum</l>
<l n="194">innocuus flagraret apex Phrygioque volutus</l>
<l n="195">vertice fatalis redimiret tempora candor. </l>
<l n="196">at tua caelestes inlustrant omina flammae.</l>
<l n="197">talis ab Idaeis primaevus Iuppiter antris</l>
<l n="198">possessi stetit arce poli famulosque recepit</l>
<l n="199">natura tradente deos; lanugine nondum</l>
<l n="200">vernabant vultus nec adhuc per colla fluebant </l>
<l n="201">moturae convexa comae; tum scindere nubes</l>
<l n="202">discebat fulmenque rudi torquere lacerto.</l>
<l n="203">Laetior augurio genitor natisque superbus</l>
<l n="204">iam paribus duplici fultus consorte redibat</l>
<l n="205">splendebatque pio complexus pignora curru. </l>
<l n="206">haud aliter summo gemini cum patre Lacones,</l>
<l n="207">progenies Ledaea, sedent: in utroque relucet</l>
<l n="208">frater, utroque soror; simili chlamys effluit auro;</l>
<pb id="v.1.p.302"/>
<l n="209">stellati pariter crines. iuvat ipse Tonantem</l>
<l n="210">error et ambiguae placet ignorantia matri; </l>
<l n="211">Eurotas proprios discernere nescit alumnos.</l>
<l n="212">Ut domus excepit reduces, ibi talia tecum</l>
<l n="213">pro rerum stabili fertur dicione locutus:</l>
<l n="214">&ldquo;Si tibi Parthorum solium Fortuna dedisset,</l>
<l n="215">care puer, terrisque procul venerandus Eois </l>
<l n="216">barbarus Arsacio consurgeret ore tiaras:</l>
<l n="217">sufficeret sublime genus luxuque fluentem</l>
<l n="218">deside nobilitas posset te sola tueri.</l>
<l n="219">altera Romanae longe rectoribus aulae</l>
<l n="220">condicio. virtute decet, non sanguine niti. </l>
<l n="221">maior et utilior fato coniuncta potenti,</l>
<l n="222">vile latens virtus, quid enim? submersa tenebris</l>
<l n="223">proderit obscuro veluti sine remige puppis</l>
<l n="224">vel lyra quae reticet vel qui non tenditur arcus.</l>
<l n="225">Hanc tamen haud quisquam, qui non agnoverit ante </l>
<l n="226">semet et incertos animi placaverit aestus,</l>
<l n="227">inveniet; longis illuc ambagibus itur.</l>
<l n="228">disce orbi, quod quisque sibi. cum conderet artus</l>
<l n="229">nostros, aetheriis miscens terrena, Prometheus,</l>
<l n="230">sinceram patri mentem furatus Olympo </l>
<l n="231">continuit claustris indignantemque revinxit</l>
<l n="232">et, cum non aliter possent mortalia fingi,</l>
<l n="233">adiunxit geminas. illae cum corpore lapsae</l>
<l n="234">intereunt, haec sola manet bustoque superstes</l>
<l n="235">evolat. hanc alta capitis fundavit in arce </l>
<l n="236">mandatricem operum prospecturamque labori;</l>
<pb id="v.1.p.304"/>
<l n="237">illas inferius collo praeceptaque summae</l>
<l n="238">passuras dominae digna statione locavit.</l>
<l n="239">quippe opifex veritus confundere sacra profanis</l>
<l n="240">distribuit partes animae sedesque removit. </l>
<l n="241">iram sanguine! regio sub pectore cordis</l>
<l n="242">protegit imbutam flammis avidamque nocendi</l>
<l n="243">praecipitemque sui. rabie succensa tumescit,</l>
<l n="244">contrahitur tepefacta metu. cumque omnia secum</l>
<l n="245">duceret et requiem membris vesana negaret, </l>
<l n="246">invenit pulmonis opem madidumque furenti</l>
<l n="247">praebuit, ut tumidae ruerent in mollia fibrae.</l>
<l n="248">at sibi cuncta petens, nil conlatura cupido</l>
<l n="249">in iecur et tractus imos compulsa recessit,</l>
<l n="250">quae, velut inmanis reserat dum belua rictus, </l>
<l n="251">expleri pascique nequit: nunc verbere curas</l>
<l n="252">torquet avaritiae, stimulis nunc flagrat amorum,</l>
<l n="253">nunc gaudet, nunc maesta dolet satiataque rursus</l>
<l n="254">exoritur caesaque redit pollentius hydra.</l>
<l n="255">Hos igitur potuit si quis sedare tumultus, </l>
<l n="256">inconcussa dabit purae sacraria menti.</l>
<l n="257">tu licet extremos late dominere per Indos,</l>
<l n="258">te Medus, te mollis Arabs, te Seres adorent:</l>
<l n="259">si metuis, si prava cupis, si duceris ira,</l>
<l n="260">servitii patiere iugum; tolerabis iniquas </l>
<l n="261">interius leges, tunc omnia iure tenebis,</l>
<l n="262">cum poteris rex esse tui. proclivior usus</l>
<l n="263">in peiora datur suadetque licentia luxum</l>
<l n="264">inlecebrisque effrena favet. tum vivere caste</l>
<pb id="v.1.p.306"/>
<l n="265">asperius, cum prompta Venus; tum durius irae </l>
<l n="266">consulitur, cum poena patet. sed comprime motus</l>
<l n="267">nec tibi quid liceat, sed quid fecisse decebit</l>
<l n="268">occurrat, mentemque domet respectus honesti.</l>
<l n="269">Hoc te praeterea crebro sermone monebo,</l>
<l n="270">ut te totius medio telluris in ore </l>
<l n="271">vivere cognoscas, cunctis tua gentibus esse</l>
<l n="272">facta palam nec posse dari regalibus usquam</l>
<l n="273">secretum vitiis; nam lux altissima fati</l>
<l n="274">occultum nihil esse sinit, latebrasque per omnes</l>
<l n="275">intrat et abstrusos explorat fama recessus.</l>
<l n="276">Sis pius in primis; nam cum vincamur in omni</l>
<l n="277">munere, sola deos aequat dementia nobis,</l>
<l n="278">neu dubie suspectus agas neu falsus amicis</l>
<l n="279">rumorumve avidus: qui talia curat, inanes</l>
<l n="280">horrebit strepitus nulla non anxius hora. </l>
<l n="281">non sic excubiae, non circumstantia pila</l>
<l n="282">quam tutatur amor, non extorquebis amari;</l>
<l n="283">hoc alterna fides, hoc simplex gratia donat.</l>
<l n="284">nonne vides, operum quod se pulcherrimus ipse</l>
<l n="285">mundus amore liget, nec vi conexa per aevum </l>
<l n="286">conspirent elementa sibi? quod limite Phoebus</l>
<l n="287">contentus medio, contentus litore pontus</l>
<l n="288">et, qui perpetuo terras ambitque vehitque,</l>
<l n="289">nec premat incumbens oneri nec cesserit aer?</l>
<l n="290">qui terret, plus ipse timet; sors ista tyrannis </l>
<l n="291">convenit; invideant claris fortesque trucident,</l>
<pb id="v.1.p.308"/>
<l n="292">muniti gladiis vivant saeptique venenis,</l>
<l n="293">ancipites habeant arces trepidique minentur:</l>
<l n="294">tu civem patremque geras, tu consule cunctis,</l>
<l n="295">non tibi, nec tua te moveant, sed publica vota.</l>
<l n="296">In commune iubes si quid censesque tenendum,</l>
<l n="297">primus iussa subi: tunc observantior aequi</l>
<l n="298">fit populus nec ferre negat, cum viderit ipsum</l>
<l n="299">auctorem parere sibi. componitur orbis</l>
<l n="300">regis ad exemplum, nec sic inflectere sensus </l>
<l n="301">humanos edicta valent quam vita regentis:</l>
<l n="302">mobile mutatur semper cum principe vulgus.</l>
<l n="303">His tamen effectis neu fastidire minores</l>
<l n="304">neu pete praescriptos homini transcendere fines,</l>
<l n="305">inquinat egregios adiuncta superbia mores. </l>
<l n="306">non tibi tradidimus dociles servire Sabaeos,</l>
<l n="307">Armeniae dominum non te praefecimus orae,</l>
<l n="308">nec damus Assyriam, tenuit quam femina, gentem.</l>
<l n="309">Romani, qui cuncta diu rexere, regendi,</l>
<l n="310">qui nec Tarquinii fastus nec iura tulere </l>
<l n="311">Caesaris. annales veterum delicta loquuntur:</l>
<l n="312">haerebunt maculae quis non per saecula damnat</l>
<l n="313">Caesareae portenta domus? quem dira Neronis</l>
<l n="314">funera, quem rupes Caprearum taetra latebit</l>
<l n="315">incesto possessa seni? victura feretur </l>
<l n="316">gloria Traiani, non tam quod Tigride victo</l>
<l n="317">nostra triumphati fuerint provincia Parthi,</l>
<l n="318">alta quod invectus fractis Capitolia Dacis,</l>
<pb id="v.1.p.310"/>
<l n="319">quam patriae quod mitis erat. ne desine tales,</l>
<l n="320">nate, sequi. Si bella canant, prius agmina duris</l>
<l n="321">exerce studiis et saevo praestrue Marti. </l>
<l n="322">non brumae requies, non hibernacula segnes</l>
<l n="323">enervent torpore manus. ponenda salubri</l>
<l n="324">castra loco; praebenda vigil custodia vallo.</l>
<l n="325">disce, ubi denseri cuneos, ubi cornua tendi </l>
<l n="326">aequius aut iterum flecti; quae montibus aptae,</l>
<l n="327">quae campis acies, quae fraudi commoda vallis,</l>
<l n="328">quae via difficilis. fidit si moenibus hostis,</l>
<l n="329">tum tibi murali libretur machina pulsu;</l>
<l n="330">saxa rota; praeceps aries protectaque portas </l>
<l n="331">testudo feriat; ruat emersura iuventus</l>
<l n="332">effossi per operta soli, si longa moretur</l>
<l n="333">obsidio, tum vota cave secura remittas</l>
<l n="334">inclusumve putes; multis damnosa fuere</l>
<l n="335">gaudia; dispersi pereunt somnove soluti; </l>
<l n="336">saepius incautae nocuit victoria turbae.</l>
<l n="337">neu tibi regificis tentoria larga redundent</l>
<l n="338">deliciis, neve imbelles ad signa ministros</l>
<l n="339">luxuries armata trahat. neu flantibus Austris</l>
<l n="340">neu pluviis cedas, neu defensura calorem </l>
<l n="341">aurea summoveant rapidos umbracula soles,</l>
<l n="342">inventis utere cibis. solabere partes</l>
<l n="343">aequali sudore tuas: si collis iniquus,</l>
<pb id="v.1.p.312"/>
<l n="344">primus ini; silvam si caedere provocat usus,</l>
<l n="345">sumpta ne pudeat quercum stravisse bipenni. </l>
<l n="346">calcatur si pigra palus, tuus ante profundum</l>
<l n="347">pertemptet sonipes. fluvios tu protere cursu</l>
<l n="348">haerentes glacie, liquidos tu scinde natatu.</l>
<l n="349">nunc eques in medias equitum te consere turmas;</l>
<l n="350">nunc pedes adsistas pediti. tum promptius ibunt</l>
<l n="351">te socio, tum conspicuus gratusque geretur </l>
<l n="352">sub te teste labor.&rdquo;Dicturum plura parentem</l>
<l n="353">voce subis: &ldquo;equidem, faveant modo numina coeptis,</l>
<l n="354">haec effecta dabo, nec me fratrique tibique</l>
<l n="355">dissimilem populi commissaque regna videbunt. </l>
<l n="356">sed cur non potius, verbis quae disseris, usu</l>
<l n="357">experior? gelidas certe nunc tendis in Alpes.</l>
<l n="358">duc tecum comitem; figant sine nostra tyrannum</l>
<l n="359">spicula; pallescat nostro sine barbarus arcu.</l>
<l n="360">Italiamne feram furiis praedonis acerbi </l>
<l n="361">subiectam? patiar Romam servire clienti?</l>
<l n="362">usque adeone puer? nec me polluta potestas</l>
<l n="363">nec pia cognati tanget vindicta cruoris?</l>
<l n="364">per strages equitare libet. da protinus arma.</l>
<l n="365">cur annos obicis? pugnae cur arguor impar? </l>
<l n="366">aequalis mihi Pyrrhus erat, cum Pergama solus</l>
<l n="367">verteret et patri non degeneraret Achilli.</l>
<l n="368">denique si princeps castris haerere nequibo,</l>
<l n="369">vel miles veniam.&rdquo; Delibat dulcia nati</l>
<l n="370">oscula miratusque refert: &ldquo;laudanda petisti; </l>
<l n="371">sed festinus amor, veniet robustior aetas;</l>
<l n="372">ne propera. necdum decimas emensus aristas</l>
<l n="373">adgrederis metuenda viris: vestigia magnae</l>
<pb id="v.1.p.314"/>
<l n="374">indolis agnosco. fertur Pellaeus, Eoum</l>
<l n="375">qui domuit Porum, cum prospera saepe Philippi </l>
<l n="376">audiret, laetos inter flevisse sodales</l>
<l n="377">nil sibi vincendum patris virtute relinqui.</l>
<l n="378">hos video motus. fas sit promittere patri:</l>
<l n="379">tantus eris. nostro nec debes regna favori,</l>
<l n="380">quae tibi iam natura dedit. sic mollibus olim </l>
<l n="381">stridula ducturum pratis examina regem</l>
<l n="382">nascentem venerantur apes et publica mellis</l>
<l n="383">iura petunt traduntque favos; sic pascua parvus</l>
<l n="384">vindicat et necdum firmatis cornibus audax</l>
<l n="385">iam regit armentum vitulus. sed proelia differ </l>
<l n="386">in iuvenem patiensque meum cum fratre tuere</l>
<l n="387">me bellante locum, vos impacatus Araxes,</l>
<l n="388">vos celer Euphrates timeat, sit Nilus ubique</l>
<l n="389">vester et emisso quidquid sol imbuit ortu.</l>
<l n="390">si pateant Alpes, habeat si causa secundos </l>
<l n="391">iustior eventus, aderis partesque receptas</l>
<l n="392">suscipies, animosa tuas ut Gallia leges</l>
<l n="393">audiat et nostros aequus modereris Hiberos.</l>
<l n="394">tunc ego securus fati laetusque laborum</l>
<l n="395">discedam, vobis utrumque regentibus axem.</l>
<l n="396">Interea Musis animus, dum mollior, instet</l>
<l n="397">et quae mox imitere legat; nec desinat umquam</l>
<l n="398">tecum Graia loqui, tecum Romana vetustas.</l>
<l n="399">antiquos evolve duces, adsuesce futurae</l>
<pb id="v.1.p.316"/>
<l n="400">militiae, Latium retro te confer in aevum. </l>
<l n="401">libértas quaesita placet? mirabere Brutum.</l>
<l n="402">perfidiam' damnas? Metti satiabere poenis.</l>
<l n="403">triste rigor nimius? Torquati despice mores,</l>
<l n="404">mors impensa bonum? Decios venerare ruentes.</l>
<l n="405">vel solus quid fortis agat, te ponte soluto </l>
<l n="406">oppositus Cocles, Muci te flamma docebit;</l>
<l n="407">quid mora perfringat, Fabius; quid rebus in artis</l>
<l n="408">dux gerat, ostendet Gallorum strage Camillus.</l>
<l n="409">discitur hinc nullos meritis obsistere casus:</l>
<l n="410">prorogat aeternam feritas tibi Punica famam, </l>
<l n="411">Regule; successus superant adversa Catonis.</l>
<l n="412">discitur hinc quantum paupertas sobria possit:</l>
<l n="413">pauper erat Curius, reges cum vinceret armis,</l>
<l n="414">pauper Fabricius, Pyrrhi cum sperneret aurum;</l>
<l n="415">sordida dictator flexit Serranus aratra: </l>
<l n="416">lustratae lictore casae fascesque salignis</l>
<l n="417">postibus adfixi; collectae consule messes</l>
<l n="418">et sulcata diu trabeato rura colono.&rdquo;</l>
<l n="419">Haec genitor praecepta dabat: velut ille carinae</l>
<l n="420">longaevus rector, variis quem saepe procellis </l>
<l n="421">exploravit hiems, ponto iam fessus et annis</l>
<l n="422">aequoreas alni nato commendat habenas</l>
<l n="423">et casus artesque docet: quo dextra regatur</l>
<l n="424">sidere; quo fluctus possit moderamine falli;</l>
<l n="425">quae nota nimborum; quae fraus infida sereni; </l>
<pb id="v.1.p.318"/>
<l n="426">quid sol occiduus prodat; quo saucia vento</l>
<l n="427">decolor iratos attollat Cynthia vultus.</l>
<l n="428">adspice nunc, quacumque micas, seu circulus Austri,</l>
<l n="429">magne parens, gelidi seu te meruere Triones,</l>
<l n="430">adspice: completur votum. iam natus adaequat </l>
<l n="431">te meritis et, quod magis est optabile, vincit</l>
<l n="432">subnixus Stilichone tuo, quem fratribus ipse</l>
<l n="433">discedens clipeum defensoremque dedisti.</l>
<l n="434">pro nobis nihil ille pati nullumque recusat</l>
<l n="435">discrimen temptare sui, non dura viarum, </l>
<l n="436">non incerta maris, Libyae squalentis harenas</l>
<l n="437">audebit superare pedes madidaque cadente</l>
<l n="438">Pleiade Gaetulas intrabit navita Syrtes.</l>
<l n="439">Hunc tamen in primis populos lenire feroces</l>
<l n="440">et Rhenum pacare iubes. volat ille citatis </l>
<l n="441">vectus equis nullaque latus stipante caterva,</l>
<l n="442">aspera nubiferas qua Raetia porrigit Alpes,</l>
<l n="443">pergit et hostiles (tanta est fiducia) ripas</l>
<l n="444">incomitatus adit, totum properare per amnem</l>
<l n="445">attonitos reges humili cervice videres. </l>
<l n="446">ante ducem nostrum flavam sparsere Sygambri</l>
<l n="447">caesariem pavidoque orantes murmure Franci</l>
<l n="448">procubuere solo: iuratur Honorius absens</l>
<l n="449">imploratque tuum supplex Alamannia nomen.</l>
<l n="450">Bastarnae venere truces, venit accola silvae </l>
<l n="451">Bructerus Hercyniae latisque paludibus exit</l>
<l n="452">Cimber et ingentes Albim liquere Cherusci.</l>
<pb id="v.1.p.320"/>
<l n="453">accipit ille preces varias tardeque rogatus</l>
<l n="454">adnuit et magno pacem pro munere donat.</l>
<l n="455">nobilitant veteres Germanica foedera Drusos, </l>
<l n="456">Marte sed ancipiti, sed multis cladibus empta  — </l>
<l n="457">quis victum meminit sola formidine Rhenum?</l>
<l n="458">quod longis alii bellis potuere mereri,</l>
<l n="459">hoc tibi dat Stilichonis iter. Post otia Galli</l>
<l n="460">limitis hortaris Graias fulcire ruinas. </l>
<l n="461">Ionium tegitur velis ventique laborant</l>
<l n="462">tot curvare sinus servaturasque Corinthum</l>
<l n="463">prosequitur facili Neptunus gurgite classes,</l>
<l n="464">et puer, Isthmiaci iam pridem litoris exul,</l>
<l n="465">secura repetit portus cum matre Palaemon. </l>
<l n="466">plaustra cruore natant: metitur pellita iuventus:</l>
<l n="467">pars morbo, pars ense perit. non lustra Lycaei,</l>
<l n="468">non Erymantheae iam copia sufficit umbrae</l>
<l n="469">innumeris exusta rogis, nudataque ferro</l>
<l n="470">sic flagrasse suas laetantur Maenala silvas. </l>
<l n="471">excutiat cineres Ephyre, Spartanus et Areas</l>
<l n="472">tutior exanguis pedibus proculcet acervos</l>
<l n="473">fessaque pensatis respiret Graecia poenis!</l>
<l n="474">gens, qua non Scythicos diffusior ulla Triones</l>
<l n="475">incoluit, cui parvus Athos angustaque Thrace, </l>
<l n="476">cum transiret, erat, per te viresque tuorum</l>
<l n="477">fracta ducum lugetque sibi iam rara superstes,</l>
<l n="478">et, quorum turbae spatium vix praebuit orbis,</l>
<l n="479">uno colle latent, sitiens inclusaque vallo</l>
<pb id="v.1.p.322"/>
<l n="480">ereptas quaesivit aquas, quas hostibus ante </l>
<l n="481">contiguas alio Stilicho deflexerat actu</l>
<l n="482">mirantemque novas ignota per avia valles</l>
<l n="483">iusserat averso fluvium migrare meatu.</l>
<l n="484">Obvia quid mirum vinci, cum barbarus ultro</l>
<l n="485">iam cupiat servire tibi? tua Sarmata discors </l>
<l n="486">sacramenta petit; proiecta pelle Gelonus</l>
<l n="487">militat; in Latios ritus transistis Alani.</l>
<l n="488">ut fortes in Marte viros animisque paratos,</l>
<l n="489">sic iustos in pace legis longumque tueris</l>
<l n="490">electos crebris nec succedentibus urges. </l>
<l n="491">iudicibus notis regimur, fruimurque quietis</l>
<l n="492">militiaeque bonis, ceu bellatore Quirino,</l>
<l n="493">ceu placido moderante Numa. non inminet ensis,</l>
<l n="494">nullae nobilium caedes; non crimina vulgo</l>
<l n="495">texuntur; patria maestus non truditur exul; </l>
<l n="496">impia continui cessant augmenta tributi;</l>
<l n="497">non infelices tabulae; non hasta refixas</l>
<l n="498">vendit opes; avida sector non voce citatur,</l>
<l n="499">nec tua privatis crescunt aeraria damnis.</l>
<l n="500">munificus largi, sed non et prodigus, auri. </l>
<l n="501">perdurat non empta fides nec pectora merces</l>
<l n="502">adligat; ipsa suo pro pignore castra laborant;</l>
<l n="503">te miles nutritor amat. Quae denique Romae</l>
<pb id="v.1.p.324"/>
<l n="504">cura tibi! quam fixa manet reverentia patrum!</l>
<l n="505">firmatur senium iuris priscamque resumunt </l>
<l n="506">canitiem leges emendanturque vetustae</l>
<l n="507">acceduntque novae, talem sensere Solonem</l>
<l n="508">res Pandioniae; sic armipotens Lacedaemon</l>
<l n="509">despexit muros rigido munita Lycurgo.</l>
<l n="510">quae sub te vel causa brevis vel iudicis error </l>
<l n="511">neglegitur? dubiis quis litibus addere finem</l>
<l n="512">iustior et mersum latebris educere verum?</l>
<l n="513">quae pietas quantusque rigor tranquillaque magni</l>
<l n="514">vis animi nulloque levis terrore moveri</l>
<l n="515">nec nova mirari facilis! quam docta facultas </l>
<l n="516">ingenii linguaeque modus! responsa verentur</l>
<l n="517">legati, gravibusque latet sub moribus aetas.</l>
<l n="518">Quantus in ore pater radiat! quam torva voluptas</l>
<l n="519">frontis et augusti maiestas grata pudoris!</l>
<l n="520">iam patrias imples galeas; iam cornus avita </l>
<l n="521">temptatur vibranda tibi; promittitur ingens</l>
<l n="522">dextra rudimentis Romanaque vota moratur.</l>
<l n="523">quis decor, incedis quotiens clipeatus et auro</l>
<l n="524">squameus et rutilus cristis et casside maior!</l>
<l n="525">sic, cum Threïcia primum sudaret in hasta, </l>
<l n="526">flumina laverunt puerum Rhodopeia Martem.</l>
<l n="527">quae vires iaculis vel, cum Gortynia tendis</l>
<l n="528">spicula, quam felix arcus certique petitor</l>
<l n="529">vulneris et iussum mentiri nescius ictum!</l>
<l n="530">scis, quo more Cydon, qua dirigat arte sagittas </l>
<pb id="v.1.p.326"/>
<l n="531">Armenius, refugo quae sit fiducia Partho:</l>
<l n="532">sic Amphioniae pulcher sudore palaestrae</l>
<l n="533">Alcides pharetras Dircaeaque tela solebat</l>
<l n="534">praetemptare feris olim domitura Gigantes</l>
<l n="535">et pacem latura polo, semperque cruentus </l>
<l n="536">ibat et Alcmenae praedam referebat ovanti;</l>
<l n="537">caeruleus tali prostratus Apolline Python</l>
<l n="538">implicuit fractis moritura volumina silvis.</l>
<l n="539">Cum vectaris equo simulacraque Martia ludis,</l>
<l n="540">quis mollis sinuare fugas, quis tendere contum </l>
<l n="541">acrior aut subitos melior flexisse recursus?</l>
<l n="542">non te Massagetae, non gens exercita campo</l>
<l n="543">Thessala, non ipsi poterunt aequare bimembres;</l>
<l n="544">vix comites alae, vix te suspensa sequuntur</l>
<l n="545">agmina ferventesque tument post terga dracones. </l>
<l n="546">utque tuis primum sonipes calcaribus arsit,</l>
<l n="547">ignescunt patulae nares, non sentit harenas</l>
<l n="548">ungula discussaeque iubae sparguntur in armos;</l>
<l n="549">turbantur phalerae, spumosis morsibus aurum</l>
<l n="550">fumat, anhelantes exundant sanguine gemmae. </l>
<l n="551">ipse labor pulvisque decet confusaque motu</l>
<l n="552">caesaries; vestis radiato murice solem</l>
<l n="553">combibit, ingesto crispatur purpura vento.</l>
<l n="554">si dominus legeretur equis, tua posceret ultro</l>
<l n="555">verbera Nereidum stabulis nutritus Arion </l>
<l n="556">serviretque tuis contempto Castore frenis</l>
<pb id="v.1.p.328"/>
<l n="557">Cyllarus et flavum Xanthus sprevisset Achillem.</l>
<l n="558">ipse tibi famulas praeberet Pegasus alas</l>
<l n="559">portaretque libens melioraque pondera passus</l>
<l n="560">Bellerophonteas indignaretur habenas. </l>
<l n="561">quin etiam velox Aurorae nuntius Aethon,</l>
<l n="562">qui fugat hinnitu Stellas roseoque domatur</l>
<l n="563">Lucifero, quotiens equitem te cernit ab astris,</l>
<l n="564">invidet inque tuis mavult spumare lupatis.</l>
<l n="565">Nunc quoque quos habitus, quantae miracula pompae </l>
<l n="566">vidimus, Ausonio cum iam succinctus amictu</l>
<l n="567">per Ligurum populos solito conspectior ires</l>
<l n="568">atque inter niveas alte veherere cohortes,</l>
<l n="569">obnixisque simul pubes electa lacertis</l>
<l n="570">sidereum gestaret onus, sic numina Memphis </l>
<l n="571">in vulgus proferre solet; penetralibus exit</l>
<l n="572">effigies, brevis ilia quidem: sed plurimus infra</l>
<l n="573">liniger imposito suspirat vecte sacerdos</l>
<l n="574">testatus sudore deum; Nilotica sistris</l>
<l n="575">ripa sonat Phariosque modos Aegyptia ducit </l>
<l n="576">tibia; summissis admugit cornibus Apis.</l>
<l n="577">omnis nobilitas, omnis tua sacra frequentat</l>
<l n="578">Thybridis et Latii suboles; convenit in unum</l>
<l n="579">quidquid in orbe fuit procerum, quibus auctor honoris</l>
<l n="580">vel tu vel genitor. numeroso consule consul </l>
<l n="581">cingeris et socios gaudes admittere patres.</l>
<l n="582">inlustri te prole Tagus, te Gallia doctis</l>
<l n="583">civibus et toto stipavit Roma senatu.</l>
<l n="584">portatur iuvenum cervicibus aurea sedes</l>
<l n="585">ornatuque novo gravior deus. asperat Indus </l>
<l n="586">velamenta lapis pretiosaque fila smaragdis</l>
<pb id="v.1.p.330"/>
<l n="587">ducta virent; amethystus inest et fulgor Hiberus</l>
<l n="588">temperat arcanis hyacinthi caerula flammis.</l>
<l n="589">nec rudis in tali sutfecit gratia textu;</l>
<l n="590">auget acus meritum picturatumque metallis </l>
<l n="591">vivit opus: multa remorantur iaspide cultus 1</l>
<l n="592">et variis spirat Nereia baca figuris.</l>
<l n="593">quae tantum potuit digitis mollire rigorem</l>
<l n="594">ambitiosa colus? vel cuius pectinis arte</l>
<l n="595">traxerunt solidae gemmarum stamina telae? </l>
<l n="596">invia quis calidi scrutatus stagna profundi</l>
<l n="597">Tethyos invasit gremium? quis divitis algae</l>
<l n="598">germina flagrantes inter quaesivit harenas?</l>
<l n="599">quis iunxit lapides ostro? quis miscuit ignes</l>
<l n="600">Sidonii Rubrique maris? tribuere colorem </l>
<l n="601">Phoenices, Seres subtegmina, pondus Hydaspes.</l>
<l n="602">hoc si Maeonias cinctu graderere per urbes,</l>
<l n="603">in te pampineos transferret Lydia thyrsos,</l>
<l n="604">in te Nysa choros; dubitassent orgia Bacchi,</l>
<l n="605">cui furerent; irent blandae sub vincula tigres. </l>
<l n="606">talis Erythraeis intextus nebrida gemmis</l>
<l n="607">Liber agit currus et Caspia flectit eburnis</l>
<l n="608">colla iugis: Satyri circum crinemque solutae</l>
<l n="609">Maenades adstringunt hederis victricibus Indos;</l>
<l n="610">ebrius hostili velatur palmite Ganges. </l>
<l n="611">Auspice mox laetum sonuit clamore tribunal</l>
<l n="612">te fastos ineunte quater. sollemnia ludit</l>
<l n="613">omina libertas; deductum Vindice morem</l>
<l n="614">lex celebrat, famulusque iugo laxatus erili</l>

<pb id="v.1.p.332"/>
<l n="615">ducitur et grato remeat securior ictu. </l>
<l n="616">tristis condicio pulsata fronte recedit;</l>
<l n="617">in civem rubuere genae, tergoque removit</l>
<l n="618">verbera permissi felix iniuria voti.</l>
<l n="619">Prospera Romuleis sperantur tempora rebus</l>
<l n="620">in nomen ventura tuum. praemissa futuris </l>
<l n="621">dant exempla fidem: quotiens te cursibus aevi</l>
<l n="622">praefecit, totiens accessit laurea patri.</l>
<l n="623">ausi Danuvium quondam transnare Gruthungi</l>
<l n="624">in lintres fregere nemus; ter mille ruebant</l>
<l n="625">per fluvium plenae cuneis inmanibus alni. </l>
<l n="626">dux Odothaeus erat. tantae conamina classis</l>
<l n="627">incipiens aetas et primus contudit annus:</l>
<l n="628">summersae sedere rates; fluitantia numquam</l>
<l n="629">largius Arctoos pavere cadavera pisces;</l>
<l n="630">corporibus premitur Peuce; per quinque recurrens</l>
<l n="631">ostia barbaricos vix egerit unda cruores, </l>
<l n="632">confessusque parens Odothaei regis opima</l>
<l n="633">rettulit exuviasque tibi. civile secundis</l>
<l n="634">conficis auspiciis bellum. tibi debeat orbis</l>
<l n="635">fata Gruthungorum debellatumque tyrannum; </l>
<l n="636">Hister sanguineos egit te consule fluctus;</l>
<l n="637">Alpinos genitor rupit te consule montes.</l>
<l n="638">Sed patriis olim fueras successibus auctor,</l>
<l n="639">nunc eris ipse tuis. semper venere triumphi</l>
<l n="640">cum trabeis sequiturque tuos victoria fasces. </l>
<pb id="v.1.p.334"/>
<l n="641">sis, precor, adsiduus consul Mariique relinquas</l>
<l n="642">et senis Augusti numerum. quae gaudia mundo,</l>
<l n="643">per tua lanugo cum serpere coeperit ora,</l>
<l n="644">cum tibi protulerit festas nox pronuba taedas!</l>
<l n="645">quae tali devota toro, quae murice fulgens </l>
<l n="646">ibit in amplexus tanti regina mariti?</l>
<l n="647">quaenam tot divis veniet nurus, omnibus arvis</l>
<l n="648">et toto donanda mari? quantusue feretur</l>
<l n="649">idem per Zephyri metas Hymenaeus et Euri!</l>
<l n="650">o mihi si liceat thalamis intendere carmen </l>
<l n="651">conubiale tuis si te iam dicere patrem!</l>
<l n="652">tempus erit, cum tu trans Rheni cornua victor,</l>
<l n="653">Arcadius captae spoliis Babylonis onustus</l>
<l n="654">communem maiore toga signabitis annum;</l>
<l n="655">crinitusque tuo sudabit fasce Suebus, </l>
<l n="656">ultima fraternas horrebunt Bactra secures.</l>
            </div1>
      </body>
   </text>
</TEI.2>
<?xml version="1.0" encoding="UTF-8"?> <TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title>Ab urbe condita, books 1-10 - 3</title>
                <author n="Liv.">Titus Livius (Livy)</author>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:NEH">The National Endowment for the Humanities</funder>
            </titleStmt>
            <extent/>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="false">
                <listBibl default="false">
                    <biblStruct default="false">
                        <monogr>
                            <title>
                                Titi Livi
ab urbe condita libri
editionem priman curavit
Guilelmus Weissenborn
editio altera auam curavit
Mauritius Mueller
Pars I. Libri I-X.
Editio Stereotypica
                            </title>
                            <author>Titus Livius</author>
                            <editor role="editor">W. Weissenborn</editor>
                            <editor role="editor">H. J. Müller</editor>
                            <imprint>
                                <pubPlace>Leipzig</pubPlace>
                                <publisher>Teubner</publisher>
                                <date>1898</date>
                            </imprint>
                            <biblScope type="volume">1</biblScope>
                        </monogr>
                    </biblStruct>
                </listBibl>
            </sourceDesc>
        </fileDesc>
        <encodingDesc>
            <refsDecl>
                <refState unit="book" delim="."/>
                <refState unit="chapter" delim="."/>
                <refState unit="section"/>
            </refsDecl>
        </encodingDesc>
        <profileDesc>
            <langUsage default="false">
                <language ident="la">Latin </language>
                <language ident="en">English </language>
                <language ident="de">German </language>
                <language ident="greek">Greek </language>
            </langUsage>
        </profileDesc>
        <revisionDesc><!--
            <change>
                <date>2006/7/19</date>
                <respStmt>
                    <name>Gregory Crane</name>
                    <resp>ed.</resp>
                </respStmt>
                <item> </item>
            </change>
        --><change when="2014-10-09" who="Stella Dee">edited markup</change> </revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="3" type="book">
                <head>liber III</head>
                <p>
                    <milestone n="1" unit="chapter"/>
                    <milestone n="1" unit="section"/>
                    Antio capto T. Aemilius et Q. Fabius consules fiunt.
hic erat Fabius, qui unus exstinctae ad Cremeram

genti superfuerat.
                    <milestone n="2" unit="section"/>
                    iam priore consulatu Aemilius dandi
agri plebi fuerat auctor; itaque secundo quoque consulatu eius et agrarii se in spem legis erexerant, et
tribuni rem contra consules saepe temptatam adiutore
utique consule obtineri posse rati suscipiunt, et consul

manebat in sententia sua.
                    <milestone n="3" unit="section"/>
                    possessores et magna pars
patrum, tribuniciis se iactare actionibus principem civitatis et largiendo de alieno popularem fieri querentes,
totius invidiam rei a tribunis in consulem averterant.

atrox certamen aderat,
                    <milestone n="4" unit="section"/>
                    ni Fabius consilio neutri parti
acerbo rem expedisset; T. Quincti ductu et auspicio
agri captum priore anno aliquantum a Volscis esse;

Antium,
                    <milestone n="5" unit="section"/>
                    propinquam, opportunam et maritimam urbem,
coloniam deduci posse; ita sine querellis possessorum
plebem in agros ituram, civitatem in concordia fore.

haec sententia accepta est.
                    <milestone n="6" unit="section"/>
                    triumviros agro dando

creat T. Quinctium, A. Verginium, P. Furium.
                    <milestone n="7" unit="section"/>
                    iussi nomina dare, qui agrum accipere vellent. fecit statim,
ut fit, fastidium copia, adeoque pauci nomina dedere,
ut ad explendum numerum coloni Volsci adderentur;
cetera multitudo poscere Romae agrum malle quam

alibi accipere.
                    <milestone n="8" unit="section"/>
                    aequi a Q. Fabio—is eo cum exercitu venerat—pacem petiere inritamque
                    <corr sic="ear">eam</corr>
                    ipsi
subita incursione in agrum Latinum fecere.
                </p>
                <p>
                    <milestone n="2" unit="chapter"/>
                    <milestone n="1" unit="section"/>
                    Q. Servilius insequenti anno—is enim  cum Sp.
Postumio consul fuit—in Aequos missus in Latino
agro stativa habuit. quies necessaria morbo inplicitum
                    <pb n="p.140"/>
                    exercitum tenuit.
                    <milestone n="2" unit="section"/>
                    extractum in tertium annum bellum
est Q. Fabio et T. Quinctio consulibus. Fabio extra
ordinem, quia is victor pacem Aequis dederat, ea provincia data.
                    <milestone n="3" unit="section"/>
                    qui haud dubia spe profectus famam nominis sui pacaturam Aequos, legatos in concilium gentis
missos nuntiare iussit Q. Fabium consulem dicere, se
ex Aequis pacem Romam tulisse, ab Roma Aequis
bellum  adferre eadem dextera armata, quam pacatam

illis antea dederat.
                    <milestone n="4" unit="section"/>
                    quorum id perfidia et periurio fiat,
deos nunc testes esse, mox fore ultores. se tamen,
utcumque sit, etiam nunc paenitere sua sponte Aequos

quam pati hostilia malle.
                    <milestone n="5" unit="section"/>
                    si paeniteat, tutum receptum
ad expertam  clementiam fore; sin periurio gaudeant,

dis magis iratis quam hostibus gesturos bellum.
                    <milestone n="6" unit="section"/>
                    haec
dicta adeo nihil moverunt quemquam, ut legati prope
violati sint, exercitusque in Algidum adversus Romanos

missus.
                    <milestone n="7" unit="section"/>
                    quae ubi Romam sunt nuntiata, indignitas rei
magis quam periculum consulem alterum ab urbe excivit. ita duo consulares exercitus ad hostem accessere

acie instructa, ut confestim dimicarent.
                    <milestone n="8" unit="section"/>
                    sed cum forte
haud multum diei superesset, unus ab statione hostium

exclamat: '
                    <milestone n="9" unit="section"/>
                    ostentare hoc est, Romani, non gerere bellum. in noctem inminentem aciem instruitis; longiore
luce ad id certamen, quod instat, nobis opus est. crastino die oriente sole redite in aciem; erit copia pugnandi; ne timete.'
                </p>
                <p>
                    <milestone n="10" unit="section"/>
                    his vocibus inritatus miles in diem posterum in
castra reducitur longam venire noctem ratus, quae
moram   certamini faceret. tum  quidem corpora cibo
somnoque curant; ubi inluxit postero die, prior aliquanto constitit Romana acies; tandem et Aequi processere.
                    <milestone n="11" unit="section"/>
                    proelium fit utrimque vehemens, quod et Romanus ira odioque pugnabat, et Aequos conscientia
contracti culpa periculi et desperatio futurae sibi postea

fidei ultima audere et experiri cogebat.
                    <milestone n="12" unit="section"/>
                    non tamen
sustinuere aciem  Romanam Aequi; pulsique cum   in
fines suos se recepissent, nihilo
                    <corr sic="inclinatoribus">inclinatioribus</corr>
                    ad pacem
                    <pb n="p.141"/>
                    animis ferox
                    <corr sic="multitude">multitudo</corr>
                    increpare duces, quod in aciem,
qua pugnandi arte Romanus excellat, commissa res sit;

Aequos populationibus incursionibusque meliores esse,
                    <milestone n="13" unit="section"/>
                    et multas passim manus quam   magnam molem unius
exercitus rectius bella gerere.
                </p>
                <p>
                    <milestone n="3" unit="chapter"/>
                    <milestone n="1" unit="section"/>
                    relicto itaque castris praesidio egressi tanto cum
tumultu invasere fines Romanos, ut ad urbem quoque

terrorem pertulerint.
                    <milestone n="2" unit="section"/>
                    necopinata etiam res plus trepidationis fecit, quod nihil minus, quam ne victus ac
prope in castris obsessus hostis memor populationis

esset,
                    <milestone n="3" unit="section"/>
                    timeri poterat agrestesque pavidi incidentes portis non populationem  nec praedonum parvas manus,
sed omnia vano augentes timore exercitus et legiones

adesse hostium et infesto agmine ruere ad urbem clamabant.
                    <milestone n="4" unit="section"/>
                    ab his proxumi audita incerta eoque vaniora
ferre ad alios. cursus clamorque vocantium ad arma
                    <corr sic="baud">haud</corr>
                    multum a pavore captae urbis abesse.
                    <milestone n="5" unit="section"/>
                    forte ab
Algido Quinctius consul redierat Romam. id remedium
timori fuit; tumultuque sedato victos timeri increpans

hostes praesidia portis inposuit.
                    <milestone n="6" unit="section"/>
                    vocato dein senatu
cum ex auctoritate patrum iustitio indicto profectus

ad tutandos fines esset Q. Servilio praefecto urbis relicto, hostem in agris non invenit.
                    <milestone n="7" unit="section"/>
                    ab altero consule

res gesta egregie est;
                    <milestone n="8" unit="section"/>
                    qui, qua venturum hostem sciebat, gravem praeda eoque inpeditiore agmine incedentem  adgressus funestam  populationem  fecit.  pauci
hostium evasere ex insidiis; praeda omnis recepta est.
sic finem iustitio, quod quadriduum fuit, reditus Quincti
consulis in urbem fecit.
                </p>
                <p>
                    census deinde actus
                    <milestone n="9" unit="section"/>
                    et conditum ab Quinctio lustrum. censa civium capita centum quattuor milia

septingenta quattuordecim dicuntur praeter orbos orbasque.
                    <milestone n="10" unit="section"/>
                    in Aequis nihil deinde memorabile actum. in
oppida sua se recepere uri sua popularique passi. consul, cum aliquotiens per omnem hostium agrum infesto
agmine populabundus isset, cum ingenti laude praedaque Romam rediit.
                    <pb n="p.142"/>
                    <milestone n="4" unit="chapter"/>
                    <milestone n="1" unit="section"/>
                    consules inde A. Postumius Albus, Sp. Furius
Fusus. Furios Fusios scripsere quidam; id admoneo,
ne quis inmutationem virorum ipsorum esse, quae nominum est, putet.
                    <milestone n="2" unit="section"/>
                    haud dubium   erat, quin cum Aequis alter consulum bellum gereret. itaque Aequi ab
Ecetranis Volscis praesidium petiere; quo cupide oblato
— adeo civitates eae perpetuo in Romanos odio certavere—bellum summa vi parabatur.
                    <milestone n="3" unit="section"/>
                    sentiunt Hernici et praedicunt Romanis Ecetranum ad Aequos descisse. suspecta et colonia Antium fuit, quod magna
vis hominum inde, cum oppidum captum esset, confugisset ad Aequos; isque miles per bellum Aequicum

vel acerrimus fuit.
                    <milestone n="4" unit="section"/>
                    conpulsis deinde in oppida Aequis
ea multitudo dilapsa cum Antium redisset, sua sponte

iam infidos colonos Romanis abalienavit.
                    <milestone n="5" unit="section"/>
                    necdum matura re cum defectionem parari delatum ad senatum
esset, datum negotium est consulibus, ut principibus

coloniae Romam excitis quaererent, quid rei esset.
                    <milestone n="6" unit="section"/>
                    qui
cum haud gravate venissent, introducti a consulibus
ad senatum ita responderunt ad interrogata, ut magis
suspecti quam venerant dimitterentur.
                </p>
                <p>
                    bellum  inde haud dubium   haberi.
                    <milestone n="7" unit="section"/>
                    Sp. Furius,
consulum alter, cui ea provincia evenerat, profectus in
Aequos Hernicorum in agro populabundum hostem invenit ignarusque multitudinis, quia nusquam universa
conspecta fuerat, inparem copiis exercitum temere

pugnae commisit.
                    <milestone n="8" unit="section"/>
                    primo concursu pulsus se intra
castra recepit. neque is finis periculi fuit; namque
et proxima nocte et postero die tanta vi castra sunt
circumsessa atque oppugnata, ut ne nuntius quidem

inde mitti Romam posset.
                    <milestone n="9" unit="section"/>
                    Hernici et male pugnatum
et consulem exercitumque obsideri nuntiaverunt tantumque terrorem incussere patribus, ut, quae forma
senatus consulti ultimae semper necessitatis habita est,
Postumio, alteri consulum, negotium daretur, videret,

ne quid res publica detrimenti caperet.
                    <milestone n="10" unit="section"/>
                    ipsum consulem Romae manere ad conscribendos omnes, qui
                    <pb n="p.143"/>
                    arma ferre possent, optimum visum est; pro consule
T. Quinctium subsidio castris cum sociali exercitu mitti;

ad eum explendum Latini Hernicique
                    <milestone n="11" unit="section"/>
                    et colonia Antium dare Quinctio subitarios milites—ita tum repentina auxilia appellabant—iussi.
                </p>
                <p>
                    <milestone n="5" unit="chapter"/>
                    <milestone n="1" unit="section"/>
                    multi per eos dies motus multique impetus hinc
atque illinc facti, quia superante multitudine hostes
carpere multifariam viris Romanas, ut non suffecturas

ad omnia, adgressi sunt;
                    <milestone n="2" unit="section"/>
                    simul castra oppugnabantur,
simul pars exercitus ad populandum agrum Romanum

missa urbemque ipsam, si qua fortuna daret, temptandam.
                    <milestone n="3" unit="section"/>
                    L. Valerius ad praesidium   urbis relictus, consul
Postumius ad arcendas populationes finium missus.

nihil remissum ab ulla parte curae aut laboris;
                    <milestone n="4" unit="section"/>
                    vigiliae
in urbe, stationes ante portas praesidiaque in muris
disposita et, quod necesse erat in tanto tumultu, iustitium per aliquot dies servatum.
                </p>
                <p>
                    <milestone n="5" unit="section"/>
                    interim in castris Furius consul cum primo quietus obsidionem passus esset, in incautum hostem decumana porta erupit et, cum persequi posset, metu
substitit, ne qua ex parte altera in castra vis fieret.

Furium legatum—
                    <milestone n="6" unit="section"/>
                    frater idem consulis erat—longius
extulit cursus; nec suos ille redeuntes persequendi
studio neque hostium ab tergo incursum vidit. ita
exclusus multis saepe frustra conatibus captis, ut viam
sibi ad castra faceret, acriter dimicans cecidit, et consul nuntio circumventi fratris conversus ad pugnam,
                    <milestone n="7" unit="section"/>
                    dum   se temere magis quam     satis caute in mediam

dimicationem infert, vulnere accepto aegre ab circumstantibus ereptus et suorum animos turbavit et ferociores hostes fecit;
                    <milestone n="8" unit="section"/>
                    qui caede legati et consulis vulnere
accensi nulla deinde vi sustineri potuere, cum conpulsi
in castra Romani rursus obsiderentur nec spe nec
viribus pares, venissetque in periculum summa rerum,
ni T. Quinctius peregrinis copiis, Latino Hernicoque

exercitu, subvenisset.
                    <milestone n="9" unit="section"/>
                    is intentos in castra Romana
Aequos legatique caput ferociter ostentantes ab tergo
                    <pb n="p.144"/>
                    adortus, simul ad signum a se procul editum ex castris
eruptione facta, magnam  vim  hostium  circumvenit.

minor caedis,
                    <milestone n="10" unit="section"/>
                    fuga effusior Aequorum in agro
                    <corr sic="fait">fuit</corr>
                    Romano; in quos palatos praedam agentes Postumius
aliquot locis, quibus opportuna inposuerat praesidia,
impetum dedit. hi vagi dissipato agmine fugientes in
Quinctium victorem  cum  saucio consule revertentem

incidere.
                    <milestone n="11" unit="section"/>
                    <corr sic="tur">tum</corr>
                    consularis exercitus egregia pugna consulis vulnus, legati et cohortium  ultus est caedem.
magnae clades ultro citroque illis diebus et inlatae et

acceptae.
                    <milestone n="12" unit="section"/>
                    difficile ad fidem est in tam antiqua re,
quot pugnaverint ceciderintve, exacto adfirmare numero; audet tamen Antias Valerius concipere summas:
                    <milestone n="13" unit="section"/>
                    Romanorum cecidisse in Hernico agro quinque milia
octingentos, ex praedatoribus Aequorum, qui populabundi in finibus Romanis vagabantur, ab A. Postumio
consule duo milia et quadringentos caesos; ceteram
multitudinem praedam agentem, quae inciderit in Quinctium, nequaquam pari defunctam esse caede; interfecta
inde quattuor milia et exequendo subtiliter numerum
ducentos ait et triginta.
                </p>
                <p>
                    ut Romam   reditum est, iustitium remissum est.
                    <milestone n="14" unit="section"/>
                    caelum visum est ardere plurimo igni, portentaque
alia aut obversata oculis aut vanas exterritis ostentavere species. his avertendis terroribus in triduum feriae indictae, per quas omnia delubra pacem deum exposcentium  virorum  mulierumque turba inplebantur.
                    <milestone n="15" unit="section"/>
                    cohortes inde Latinae Hernicaeque ab senatu gratiis
ob inpigram militiam actis remissae domos. Antiates
mille milites, quia serum auxilium post proelium venerant, prope cum ignominia dimissi.
                    <milestone n="6" unit="chapter"/>
                    <milestone n="1" unit="section"/>
                    comitia inde habita; creati consules L. Aebutius,
P. Servilius. kal. Sextilibus, ut tunc principium anni

agebatur, consulatum  ineunt.
                    <milestone n="2" unit="section"/>
                    grave tempus et forte
annus pestilens erat urbi agrisque nec hominibus magis
quam pecori; et auxere vim morbi terrore populationis

pecoribus agrestibusque in urbem acceptis.
                    <milestone n="3" unit="section"/>
                    ea
                    <corr sic="conluvio">conluuio</corr>
                    =
                    <pb n="p.145"/>
                    mixtorum omnis generis animantium et odore insolito
urbanos et agrestem confertum in arta tecta aestu ac
vigiliis angebat, ministeriaque in vicem  ac contagio

ipsa volgabant morbos.
                    <milestone n="4" unit="section"/>
                    vix instantes sustinentibus
clades repente legati Hernici nuntiant in agro suo
Aequos Volscosque coniunctis copiis castra posuisse;

inde exercitu ingenti fines suos depopulari.
                    <milestone n="5" unit="section"/>
                    praeterquam quod infrequens senatus indicio erat sociis adflictam civitatem pestilentia esse, maestum etiam responsum tulere, ut per se ipsi Hernici cum Latinis
res suas tutarentur: urbem Romanam subita deum ira
morbo populari; si qua eius mali quies veniat, ut anno

ante, ut semper alias sociis opem laturos.
                    <milestone n="6" unit="section"/>
                    discessere
socii pro tristi nuntio tristiorem domum reportantes,
quippe quibus per se sustinendum bellum erat, quod

vix Romanis fulti viribus sustinuissent.
                    <milestone n="7" unit="section"/>
                    non diutius
se in Hernico
                    <corr sic="lhostis">hostis</corr>
                    continuit; pergit inde infestus in
agros Romanos etiam sine belli iniuria vastatos. ubi
cum  obvius nemo ne inermis quidem fieret perque
omnia non praesidiis modo deserta sed etiam cultu
agresti transirent, pervenere ad tertium lapidem Gabina via.
                </p>
                <p>
                    mortuus Aebutius erat Romanus consul;
                    <milestone n="8" unit="section"/>
                    collega
eius Servilius exigua in spe trahebat animam; adfecti
plerique principum, patrum maior pars, militaris fere
aetas omnis, ut non modo ad expeditiones, quas in

tanto tumultu res poscebat, sed vix ad quietas stationes viribus sufficerent.
                    <milestone n="9" unit="section"/>
                    munus vigiliarum  senatores,
qui per aetatem ac valetudinem poterant, per se ipsi
obibant; circumitio ac cura aedilium plebi erat; ad eos
summa rerum ac maiestas consularis imperii venerat.
                </p>
                <p>
                    <milestone n="7" unit="chapter"/>
                    <milestone n="1" unit="section"/>
                    deserta omnia, sine capite, sine viribus, dii praesides ac fortuna urbis tutata est, quae Volscis Aequisque praedonum potius mentem quam hostium dedit;

adeo enim nullam spem non potiundi modo,
                    <milestone n="2" unit="section"/>
                    sed ne
adeundi quidem Romana moenia animus eorum cepit,
tectaque procul visa atque inminentes tumuli avertere
                    <pb n="p.146"/>
                    mentes eorum,
                    <milestone n="3" unit="section"/>
                    ut totis passim castris fremitu orto,
quid in vasto ac deserto agro inter tabem pecorum
hominumque desides sine praeda tempus tererent, cum
integra loca, Tusculanum agrum opimum copiis, petere
possent, signa repente convellerent transversisque itineribus per Labicanos agros in Tusculanos colles transirent. eo vis omnis tempestasque belli conversa est.

interim Hernici Latinique,
                    <milestone n="4" unit="section"/>
                    pudore etiam, non misericordia solum  moti, si nec obstitissent communibus
hostibus infesto agmine Romanam    urbem petentibus
nec opem ullam obsessis sociis ferrent, coniuncto exercitu Romam pergunt.
                    <milestone n="5" unit="section"/>
                    ubi cum hostes non invenissent,
secuti famam  ac vestigia obvii fiunt descendentibus
ab Tusculana in Albanam vallem. ibi haudquaquam
aequo proelio pugnatum est, fidesque sua sociis parumn
felix in praesentia fuit.
                </p>
                <p>
                    <milestone n="6" unit="section"/>
                    haud minor Romae fit morbo strages,   quam quanta
ferro sociorum facta erat. consul, qui unus supererat,
moritur; mortui et alii clari viri, M'. Valerius, T. Verginius Rutilus augures, Ser. Sulpicius curio maximus;

et per ignota capita late vagata est vis morbi.
                    <milestone n="7" unit="section"/>
                    inopsque senatus auxilii humani ad deos populum ac vota
vertit: iussi cum coniugibus ac liberis supplicatum ire
pacemque exposcere deum.
                    <milestone n="8" unit="section"/>
                    ad id, quod sua quemque
mala cogebant, auctoritate publica evocati omnia delubra inplent. stratae passim  matres crinibus templa
verrentes veniam  irarum  caelestium  finemque pesti
exposcunt.
                    <milestone n="8" unit="chapter"/>
                    <milestone n="1" unit="section"/>
                    inde paulatim seu pace deum impetrata seu graviore tempore anni iam circumacto defuncta morbis.

corpora salubriora esse incipere;
                    <milestone n="2" unit="section"/>
                    versisque animis iam
ad publicam  curam, cum   aliquot interregna exissent,
P. Valerius Publicola tertio die, quam interregnum
inierat, consules creat L. Lucretium  Tricipitinum  et

T. Veturium  Geminum, sive ille Vetusius fuit.
                    <milestone n="3" unit="section"/>
                    ante
diem tertium idus Sextiles consulatum ineunt iam satis
valida civitate, ut non solum arcere bellum, sed ultro
                    <pb n="p.147"/>
                    etiam  inferre posset.
                    <milestone n="4" unit="section"/>
                    igitur nuntiantibus Hernicis in
finis suos transcendisse hostis inpigre promissum auxilium. duo consulares exercitus scripti. Veturius missus

in Volscos ad bellum ultro inferendum;
                    <milestone n="5" unit="section"/>
                    Tricipitinus
populationibus arcendis sociorum agro oppositus non
ultra quam in Hernicos procedit. Veturius primo proelio

hostes fundit fugatque;
                    <milestone n="6" unit="section"/>
                    Lucretium, dum in Hernicis
sedet, praedonum agmen fefellit supra montes Praenestinos ductum, inde demissum in campos. vastavere

agros Praenestinum Gabinumque, ex Gabino in Tusculanos flexere colles;
                    <milestone n="7" unit="section"/>
                    urbi quoque Romae ingens praebitus terror, magis re subita quam quod ad arcendam
vim parum virium esset.
                </p>
                <p>
                    Q. Fabius praeerat urbi. is armata iuventute dispositisque praesidiis tuta omnia ac tranquilla fecit.
                    <milestone n="8" unit="section"/>
                    itaque hostes praeda ex proximis locis rapta adpropinquare urbi non ausi cum circumacto agmine redirent,
quanto longius ab urbe hostium abscederent, eo solutiore cura, in Lucretium  incidunt consulem, iam ante
exploratis itineribus satis instructum et ad certamen

intentum.
                    <milestone n="9" unit="section"/>
                    igitur praeparatis animis repentino pavore
perculsos adorti aliquanto pauciores multitudinem ingentem fundunt fugantque et conpulsos in cavas valles,

cum exitus haud in facili essent, circumveniunt.
                    <milestone n="10" unit="section"/>
                    ibi
Volscum nomen prope deletum est. tredecim milia
quadringentos septuaginta cecidisse in acie ac fuga,
mille septingentos quinquaginta vivos captos, signa
viginti septem militaria relata in quibusdam annalibus
invenio; ubi etsi adiectum aliquid numero sit, magna

certe caedes fuit.
                    <milestone n="11" unit="section"/>
                    victor consul ingenti praeda potitus
eodem in stativa rediit.
                    <corr sic="tur">tum</corr>
                    consules castra coniungunt; et Volsci Aequique adflictas vires suas in unum
contulere. tertia illa pugna eo anno fuit. eadem fortuna victoriam dedit; fusis hostibus etiam castra capta.
                </p>
                <p>
                    <milestone n="9" unit="chapter"/>
                    <milestone n="1" unit="section"/>
                    sic res Romana in antiquum statum rediit, secundaeque belli res extemplo urbanos motus excitaverunt.

C. Terentilius Harsa tribunus plebis eo anno fuit.
                    <milestone n="2" unit="section"/>
                    is
                    <pb n="p.148"/>
                    consulibus absentibus ratus locum tribuniciis actionibus
datum, per aliquot dies patrum superbiam ad plebem
criminatus, maxime in consulare imperium tamquam
nimium nec tolerabile liberae civitati invehebatur.

nomine enim tantum minus invidiosum,
                    <milestone n="3" unit="section"/>
                    re ipsa prope

atrocius quam regium esse;
                    <milestone n="4" unit="section"/>
                    quippe duos pro uno dominos acceptos immoderata, infinita potestate, qui, soluti atque effrenati ipsi, omnis metus legum omniaque

supplicia verterent in plebem.
                    <milestone n="5" unit="section"/>
                    quae ne aeterna illis
licentia sit, legem se promulgaturum, ut quinque viri
creentur legibus de imperio consulari scribendis: quod
populus in se ius dederit, eo consulem usurum; non
ipsos libidinem ac licentiam suam pro lege habituros.
                </p>
                <p>
                    <milestone n="6" unit="section"/>
                    qua promulgata lege cum timerent patres,   ne absentibus consulibus iugum  acciperent, senatus a praefecto urbis Q. Fabio vocatur, qui adeo atrociter in
rogationem latoremque ipsum est invectus, ut nihil, si

ambo consules infesti circumstarent tribunum,
                    <milestone n="7" unit="section"/>
                    relictum
minarum atque terroris sit: insidiatum eum et tempore

capto adortum rem publicam.
                    <milestone n="8" unit="section"/>
                    si quem similem eius
priore anno inter morbum bellumque irati dii tribunum
dedissent, non potuisse sisti. mortuis duobus consulibus,
iacente aegra civitate, in
                    <corr sic="coluvione">conluuione</corr>
                    omnium
rerum ad tollendum rei publicae consulare imperium
laturum leges fuisse, ducem Volscis Aequisque ad oppugnandam urbem futurum.
                    <milestone n="9" unit="section"/>
                    quid tandem? illi non
licere, si quid consules superbe in aliquem civium aut
crudeliter fecerint, diem dicere, accusare iis ipsis iudicibus, quorum  in aliquem  saevitum sit?
                    <milestone n="10" unit="section"/>
                    non illum
consulare imperium, sed tribuniciam potestatem invisam
intolerandamque facere, quam placatam reconciliatamque patribus de integro in antiqua redigi mala. neque
                    <corr sic="ilium">illum</corr>
                    se deprecari, quo minus pergat, ut coeperit;

'vos' inquit Fabius,
                    <milestone n="11" unit="section"/>
                    'ceteri tribuni, oramus, ut primum
omnium cogitetis potestatem istam ad singulorum auxilium, non ad perniciem universorum comparatam esse:

tribunos plebis vos creatos, non hostes patribus.
                    <milestone n="12" unit="section"/>
                    nobis
                    <pb n="p.149"/>
                    miserum, invidiosum vobis est desertam rem publicam
invadi. non ius vestrum, sed invidiam minueritis. agite
cum collega, ut rem integram  in adventum consulum
                    <corr sic="differat!">differat.</corr>
                    ne Aequi quidem ac Volsci morbo absumptis
priore anno consulibus crudeli superboque nobis bello

institere.'
                    <milestone n="13" unit="section"/>
                    agunt cum Terentilio tribuni, dilataque in
speciem  actione, re ipsa sublata consules extemplo
arcessiti.
                </p>
                <p>
                    <milestone n="10" unit="chapter"/>
                    <milestone n="1" unit="section"/>
                    Lucretius cum ingenti praeda, maiore multo gloria
rediit. et auget gloriam adveniens exposita omni in
campo Martio praeda, ut suum    quisque per triduum
cognitum  abduceret. reliqua vendita, quibus domini

non extitere.
                    <milestone n="2" unit="section"/>
                    debebatur omnium    consensu consuli
triumphus, sed dilata res est tribuno de lege agente;

id antiquius consuli fuit.
                    <milestone n="3" unit="section"/>
                    iactata per aliquot dies cum

in senatu res,
                    <corr sic="tur">tum</corr>
                    apud populum est.
                    <milestone n="4" unit="section"/>
                    cessit ad ultimum maiestati consulis tribunus et destitit.
                    <corr sic="tur">tum</corr>
                    imperatori exercituique honos suus redditus; triumphavit
de Volscis Aequisque, triumphantem   secutae suae legiones. alteri consuli datum, ut ovans sine militibus
urbem iniret.
                </p>
                <p>
                    <milestone n="5" unit="section"/>
                    anno deinde insequenti lex Terentilia ab toto relata collegio novos adgressa consules est;
                    <milestone n="6" unit="section"/>
                    erant consules P. Volumnius, Ser. Sulpicius. eo anno caelum
ardere visum, terra ingenti concussa motu est. bovem
locutam, cui rei priore anno fides non fuerat, creditum.
inter alia prodigia et came pluit, quem imbrem ingens
numerus avium intervolitando rapuisse fertur; quod
intercidit, sparsum ita iacuisse per aliquot dies, ut nihil

odor mutaret.
                    <milestone n="7" unit="section"/>
                    libri per duumviros sacrorum     aditi;
pericula a conventu alienigenarum  praedicta, ne qui
in loca summa urbis impetus caedesque inde fierent;
inter cetera monitum, ut seditionibus abstineretur. id
factum  ad inpediendam legem   tribuni criminabantur,
ingensque aderat certamen.
                </p>
                <p>
                    <milestone n="8" unit="section"/>
                    ecce,   ut idem in singulos annos orbis volveretur,
Hernici nuntiant Volscos et Aequos, etsi accisae res
                    <pb n="p.150"/>
                    sint, reficere exercitus; Antii summam rei positam,
Ecetrae Antiates colonos palam concilia facere; id caput, eas vires belli esse.
                    <milestone n="9" unit="section"/>
                    ut haec dicta in senatu sunt,
dilectus edicitur. consules belli administrationem inter
se dispertiri iussi, alteri ut Volsci, alteri ut Aequi
provincia esset.
                </p>
                <p>
                    <milestone n="10" unit="section"/>
                    tribuni coram in foro personare fabulam conpositam Volsci belli, Hernicos ad partes paratos. iam
ne virtute quidem premi libertatem populi Romani,

sed arte eludi.
                    <milestone n="11" unit="section"/>
                    quia occidione prope occisos Volscos
et Aequos movere sua sponte arma posse iam fides
abierit, novos hostes quaeri; coloniam fidam, propinquam infamem fieri.
                    <milestone n="12" unit="section"/>
                    bellum innoxiis Antiatibus indici,
geri cum plebe Romana, quam oneratam armis ex
urbe praecipiti agmine acturi essent, exilio et relegatione civium ulciscentes tribunos.
                    <milestone n="13" unit="section"/>
                    sic—ne quid aliud
actum putent—victam  legem  esse, nisi, dum in integro res sit, dum domi, dum togati sint, caveant, ne

possessione urbis pellantur, ne iugum
                    <corr sic="accipiaut.">accipiant.</corr>
                    <milestone n="14" unit="section"/>
                    si
animus sit, non defore auxilium; consentire omnes tribunos. nullum terrorem externum, nullum periculum
esse; cavisse deos priore anno, ut tuto libertas defendi
posset. haec tribuni.
                    <milestone n="11" unit="chapter"/>
                    <milestone n="1" unit="section"/>
                    at ex parte altera consules in conspectu eorum
positis sellis dilectum habebant. eo decurrunt tribuni
contionemque secum trahunt. citati pauci velut rei

experiundae causa, et statim vis coorta.
                    <milestone n="2" unit="section"/>
                    quemcumque
lictor iussu consulis prendisset, tribunus mitti iubebat;
neque suum    cuique ius modum    faciebat, sed virium
spes, et manu obtinendum erat, quod intenderes.
                </p>
                <p>
                    <milestone n="3" unit="section"/>
                    quem  ad modum    se tribuni gessissent in prohibendo dilectu, sic
                    <hi rend="italics">se</hi>
                    patres in lege, quae per omnes

comitiales dies ferebatur, impedienda gerebant.
                    <milestone n="4" unit="section"/>
                    initium
erat rixae, cum discedere populum iussissent tribuni,
quod patres se submoveri
                    <corr sic="baud">haud</corr>
                    sinebant. nec fere
seniores rei intererant, quippe quae non consilio regenda, sed permissa temeritati audaciaeque esset.
                    <milestone n="5" unit="section"/>
                    multum

'I
                    <pb n="p.151"/>
                    et consules se abstinebant, ne cui in
                    <corr sic="conluvione">conluuione</corr>
                    rerum
maiestatem suam contumeliae offerrent.
                </p>
                <p>
                    <milestone n="6" unit="section"/>
                    caeso erat Quinctius,   ferox iuvenis qua nobilitate
gentis, qua corporis magnitudine et viribus. ad ea
munera data a diis et ipse addiderat multa belli decora facundiamque in foro, ut nemo non lingua, non

manu promptior in civitate haberetur.
                    <milestone n="7" unit="section"/>
                    hic cum     in
medio patrum agmine constitisset eminens inter alios,
velut omnes dictaturas consulatusque gerens in voce
ac viribus suis, unus impetus tribunicios popularesque

procellas sustinebat.
                    <milestone n="8" unit="section"/>
                    hoc duce saepe pulsi foro tribuni,
fusa ac fugata plebes est; qui obvius fuerat, mulcatus
nudatusque abibat, ut satis appareret, si sic agi liceret,
victam legem esse.
                </p>
                <p>
                    <milestone n="9" unit="section"/>
                    tum prope iam perculsis aliis tribunis A. Verginius ex collegio unus Caesoni capitis diem dicit. atrox
ingenium accenderat eo facto magis quam conterruerat;
eo acrius obstare legi, agitare plebem, tribunos velut

iusto persequi bello.
                    <milestone n="10" unit="section"/>
                    accusator pati reum ruere invidiaeque flammam ac materiam criminibus suis suggerere; legem interim non tam ad spem perferendi quam

ad lacessendam Caesonis temeritatem ferre.
                    <milestone n="11" unit="section"/>
                    ibi multa
saepe ab iuventute inconsulte dicta factaque in unius

Caesonis suspectum incidunt ingenium.
                    <milestone n="12" unit="section"/>
                    tamen legi resistebatur. et A. Verginius identidem  plebi: 'ecquid
sentitis iam  vos, Quirites, Caesonem  simul civem et

legem, quam cupitis, habere non posse?
                    <milestone n="13" unit="section"/>
                    quamquam
quid ego legem loquor? libertati obstat; omnes Tarquinios superbia exsuperat. expectate, dum consul aut
dictator fiat, quem privatum viribus et
                    <corr sic="audacio">audacia</corr>
                    regnantem videtis'. adsentiebantur multi pulsatos se querentes et tribunum ad reum peragendum ultro incitabant.
                </p>
                <p>
                    <milestone n="12" unit="chapter"/>
                    <milestone n="1" unit="section"/>
                    iam aderat iudicio dies apparebatque vulgo homines in damnatione Caesonis libertatem agi credere.
                    <corr sic="tur">tum</corr>
                    demum coactus cum     multa indignitate prensabat
singulos. sequebantur necessarii, principes civitatis.

T. Quinctius Capitolinus,
                    <milestone n="2" unit="section"/>
                    qui ter consul fuerat, cum
                    <pb n="p.152"/>
                    multa referret sua familiaeque decora,
                    <milestone n="3" unit="section"/>
                    adfirmabat neque in Quinctia gente neque in civitate Romana tantam
indolem tam maturae virtutis umquam extitisse; suum
primum   militem fuisse, se saepe vidente pugnasse in

hostem;
                    <milestone n="4" unit="section"/>
                    Sp. Furius: missum   ab Quinctio Capitolino
sibi eum in dubiis suis rebus venisse subsidio; neminem unum esse, cuius magis opera putet rem restitutam.
                    <milestone n="5" unit="section"/>
                    L. Lucretius, consul anni prioris, recenti gloria
nitens, suas laudes participare cum Caesone, memorare
pugnas, referre egregia facinora nunc in expeditionibus,
nunc in acie, suadere et monere, iuvenem egregium,

instructum naturae fortunaeque omnibus bonis,
                    <milestone n="6" unit="section"/>
                    maximum momentum rerum eius civitatis, in quamcumque

venisset, suum quam alienum mallent civem esse.
                    <milestone n="7" unit="section"/>
                    quod
offendat in eo, fervorem et audaciam, aetatem cottidie
magis auferre; quod desideretur, consilium, id in dies
crescere. senescentibus vitiis, maturescente virtute sinerent tantum virum  senem  in civitate fieri.
                    <milestone n="8" unit="section"/>
                    pater
inter hos L. Quinctius, cui Cincinnato cognomen erat,
non iterando laudes, ne cumularet invidiam, sed veniam
errori atque adulescentiae petendo, sibi, qui non dicto,
non facto quemquam offendisset, ut condonarent filium

orabat.
                    <milestone n="9" unit="section"/>
                    sed alii aversabantur preces aut verecundia
aut metu; alii se suosque mulcatos querentes atroci
responso iudicium suum praeferebant.
                    <milestone n="13" unit="chapter"/>
                    <milestone n="1" unit="section"/>
                    premebat reum praeter vulgatam invidiam crimen
unum, quod M. Volscius Fictor, qui ante aliquot annos
tribunus plebis fuerat, testis extiterat se haud multo

post,
                    <milestone n="2" unit="section"/>
                    quam pestilentia in urbe fuerat, in iuventutem
grassantem in Subura incidisse. ibi rixam natam esse,
fratremque suum maiorem natu, necdum ex morbo satis validum, pugno ictum ab Caesone cecidisse;
                    <milestone n="3" unit="section"/>
                    semianimem inter manus domum ablatum mortuumque inde
arbitrari, nec sibi rem exequi tam atrocem per consules superiorum annorum licuisse. haec Volscio clamitante adeo concitati homines sunt, ut haud multum
afuerit, quin impetu populi Caeso interiret.
                    <pb n="p.153"/>
                    Verginius arripi iubet hominem et in vincula duci.
                    <milestone n="4" unit="section"/>
                    patricii vi contra vim resistunt. T. Quinctius clamitat,
cui rei capitalis dies dicta sit et de quo futurum prope
diem iudicium, eum indemnatum indicta causa non

debere violari.
                    <milestone n="5" unit="section"/>
                    tribunus supplicium negat sumpturum
se de indemnato; servaturum   tamen in vinculis esse

ad iudicii diem, ut, qui hominem necaverit, de eo supplicii sumendi copia populo Romano fiat.
                    <milestone n="6" unit="section"/>
                    appellati
tribuni medio decreto ius auxilii sui expediunt, in

vincla conici vetant;
                    <milestone n="7" unit="section"/>
                    sisti reum, pecuniamque, ni sistatur, populo promitti placere pronuntiant.   summam
pecuniae quantam aecum esset promitti, veniebat in

dubium;
                    <milestone n="8" unit="section"/>
                    id ad senatum reicitur. reus, dum consulerentur patres, retentus in publico est. vades dari placuit; unum vadem tribus milibus aeris obligaverunt;
quot darentur, permissum tribunis est. decem finierunt.
tot vadibus accusator vadatus est reum. hic primus
vades publico dedit. dimissus e foro nocte proxima

in Tuscos in exilium   abiit.
                    <milestone n="9" unit="section"/>
                    iudicii die cum excusaretur solum vertisse exilii causa, nihilo minus Verginio
comitia habente collegae appellati dimisere concilium.

pecunia a patre exacta crudeliter,
                    <milestone n="10" unit="section"/>
                    ut divenditis omnibus bonis aliquamdiu trans Tiberim veluti relegatus
devio quodam tugurio viveret.
                </p>
                <p>
                    <milestone n="14" unit="chapter"/>
                    <milestone n="1" unit="section"/>
                    hoc iudicium et promulgata lex exercuit civitatem;

ab externis armis otium fuit.
                    <milestone n="2" unit="section"/>
                    <corr sic="cuim">cum</corr>
                    velut victores tribuni perculsis patribus Caesonis exilio prope perlatam
esse crederent legem et, quod ad seniores patrum pertineret, cessissent possessione rei publicae, iuniores, id

maxime quod Caesonis sodalicium    fruit,
                    <milestone n="3" unit="section"/>
                    auxere iras
in plebem, non minuerunt animos; sed ibi plurimum

profectum est, quod modo quodam temperavere impetus suos.
                    <milestone n="4" unit="section"/>
                    cum primo post Caesonis exilium lex coepta
ferri est, instructi paratique cum ingenti clientium
exercitu sic tribunos, ubi primum submoventes praebuere causam, adorti sunt, ut nemo unus inde praecipuum quicquam gloriae domum invidiaeve ferret,
                    <pb n="p.154"/>
                    mille pro uno Caesones extitisse plebes quereretur.

mediis diebus,
                    <milestone n="5" unit="section"/>
                    quibus tribuni de lege non agerent, nihil eisdem illis placidius aut quietius erat: benigne
salutare, adloqui plebis homines, domum invitare, adesse in foro, tribunos ipsos cetera pati sine interpellatione concilia habere, numquam ulli neque publice
neque privatim truces esse, nisi cum de lege agi coeptum esset;
                    <milestone n="6" unit="section"/>
                    alibi popularis iuventus erat. nec cetera
modo tribuni tranquillo peregere, sed refecti quoque
in insequentem  annum. ne voce quidem incommodi,
nedum ut ulla vis fieret, paulatim permulcendo tractandoque mansuefecerant plebem. his per totum annum artibus lex elusa est.
                    <milestone n="15" unit="chapter"/>
                    <milestone n="1" unit="section"/>
                    accipiunt civitatem placidiorem consules C. Claudius, Appi filius, et P. Valerius Publicola. nihil novi
novus annus attulerat; legis ferendae aut accipiendae

cura civitatem tenebat.
                    <milestone n="2" unit="section"/>
                    quantum iuniores patrum plebi
se magis insinuabant, eo acrius contra tribuni tendebant, ut plebi suspectos eos criminando facerent: coniurationem factam;
                    <milestone n="3" unit="section"/>
                    Caesonem Romae esse; interficiendorum tribunorum, trucidandae plebis consilia inita;
id negotii datum ab senioribus patrum, ut iuventus
tribuniciam potestatem e re publica tolleret formaque
eadem civitatis esset, quae ante Sacrum montem occupatum fuerat.
                </p>
                <p>
                    et a Volscis
                    <milestone n="4" unit="section"/>
                    et Aequis statum iam ac prope sollemne in singulos annos bellum timebatur, propiusque

aliud novum malum necopinato exortum.
                    <milestone n="5" unit="section"/>
                    exules servique, ad duo milia hominum  et quingenti, duce Ap.
Herdonio Sabino nocte Capitolium  atque arcem occupavere.
                    <milestone n="6" unit="section"/>
                    confestim in arce facta caedes eorum, qui
coniurare et simul capere arma noluerant; alii inter
tumultum praecipites pavore in forum devolant; alternae voces 'ad arma!' et 'hostes in urbe sunt' audiebantur.
                    <milestone n="7" unit="section"/>
                    consules et armare plebem et inermem pati
timebant incerti, quod malum repentinum, externum
an intestinum, ab odio plebis an ab servili fraude, urbem
                    <pb n="p.155"/>
                    invasisset. sedabant tumultus, sedando interdum
movebant; nec enim poterat pavida et consternata
                    <corr sic="multitude">multitudo</corr>
                    regi imperio.
                    <milestone n="8" unit="section"/>
                    dant tamen arma, non vulgo,
tantum ut incerto hoste praesidium satis fidum ad omnia esset. solliciti reliquum noctis incertique, qui homines, quantus numerus hostium esset, in stationibus
disponendis ad opportuna omnis urbis loca egere. lux

deinde aperuit bellum ducemque belli.
                    <milestone n="9" unit="section"/>
                    servos ad libertatem Ap. Herdonius ex Capitolio vocabat: se miserrimi cuiusque suscepisse causam, ut exules iniuria
pulsos in patriam reduceret et servitiis grave iugum
demeret. id malle populo Romano auctore fieri; si
ibi spes non sit, se Volscos et Aequos et omnia extrema temptaturum et concitaturum.
                </p>
                <p>
                    <milestone n="16" unit="chapter"/>
                    <milestone n="1" unit="section"/>
                    dilucere res magis patribus atque consulibus.
praeter ea tamen, quae denuntiabantur, ne Veientium

neu Sabinorum id consilium esset timere et,
                    <milestone n="2" unit="section"/>
                    cum tantum in urbe hostium esset, mox Sabinae Etruscaeque
legiones ex conposito adessent, tum aeterni hostes
Volsci et Aequi non ad populandos, ut ante, fines, sed

ad urbem ut ex parte captam venirent.
                    <milestone n="3" unit="section"/>
                    multi et varii
timores; inter ceteros eminebat terror servilis, ne suus

cuique domi hostis esset, cui nec credere nec non credendo, ne infestior fieret, fidem abrogare satis erat tutum;
                    <milestone n="4" unit="section"/>
                    vixque concordia sisti videbatur posse. tantum
superantibus aliis ac mergentibus malis nemo tribunos
aut plebem timebat; mansuetum id malum et per aliorum quietem malorum semper exoriens
                    <corr sic="tur">tum</corr>
                    quiescere

peregrino terrore sopitum videbatur.
                    <milestone n="5" unit="section"/>
                    at id prope unum
maxime inclinatis rebus incubuit. tantus enim tribunos furor tenuit, ut non bellum, sed vanam imaginem
belli ad avertendos ab legis cura plebis animos Capitolium insedisse contenderent, patriciorum hospites
clientesque; si perlata lege frustra tumultuatos esse
se sentiant, maiore quam venerint silentio abituros.
                    <milestone n="6" unit="section"/>
                    concilium inde legi perferendae habere avocato populo
ab armis. senatum   interim  consules habent alio se
                    <pb n="p.156"/>
                    maiore ab tribunis metu ostendente, quam quem nocturnus hostis intulerat.
                    <milestone n="17" unit="chapter"/>
                    <milestone n="1" unit="section"/>
                    postquam arma poni et discedere homines ab stationibus nuntiatum est, P. Valerius collega senatum retinente se ex curia proripit, inde in templum ad tribunos venit. '
                    <milestone n="2" unit="section"/>
                    quid hoc rei est' inquit, 'tribuni?
                    <corr sic="Ap.">Appi</corr>
                    Herdonii ductu et auspicio rem publicam eversuri
estis? tam felix vobis corrumpendis fruit, qui servitia
non commovit auctor? cum hostes supra caput sint,

discedi ab armis legesque ferri placet'?
                    <milestone n="3" unit="section"/>
                    inde ad multitudinem oratione versa: 'si vos urbis, Quirites, si
vestri nulla cura tangit, at vos veremini deos vestros
ab hostibus captos. Iuppiter optimus maximus,
                    <corr sic="luno">Iuno</corr>
                    regina et Minerva, alii dii deaeque obsidentur; castra

servorum publicos vestros penates tenent;
                    <milestone n="4" unit="section"/>
                    haec vobis
forma sanae civitatis videtur?  tantum  hostium non
solum intra muros est, sed in arce, supra forum curiamque; comitia interim in foro sunt, senatus in curia
est; velut cum otium superat, senator sententiam dicit,

alii Quirites suffragium ineunt.
                    <milestone n="5" unit="section"/>
                    non quidquid patrum
plebisque est, consules, tribunos, deos hominesque omnes
armatos opem ferre, in Capitolium currere, liberare ac
pacare augustissimam illam domum Iovis optimi maximi decuit?
                    <milestone n="6" unit="section"/>
                    Romule pater, tu mentem tuam, qua
quondam   arcem  ab his iisdem  Sabinis auro
                    <corr sic="captain">captam</corr>
                    recepisti, da stirpi tuae; iube hanc ingredi viam, quam
tu dux, quam tuus ingressus exercitus est! primus en
ego consul, quantum mortalis deum possum, te ac tua

vestigia sequar.'
                    <milestone n="7" unit="section"/>
                    ultimum orationis fuit: se arma capere, vocare omnes Quirites ad arma. si qui inpediat,
iam se consularis imperii, iam tribuniciae potestatis
sacratarumque legum oblitum, quisquis ille sit, ubicumque sit, in Capitolio, in foro, pro hoste habiturum.

iuberent tribuni,
                    <milestone n="8" unit="section"/>
                    quoniam in
                    <corr sic="Ap.">Appi</corr>
                    Herdonium vetarent,
in P. Valerium consulem sumi arma; ausurum se in
tribunis, quod princeps familiae suae ausus in regibus
esset.
                    <pb n="p.157"/>
                    <milestone n="9" unit="section"/>
                    <corr sic="Vim">uim</corr>
                    ultimam apparebat futuram spectaculoque
seditionem  Romanam   hostibus fore.  nec lex tamen
ferri nec ire in Capitolium consul potuit. nox certamina coepta oppressit. tribuni cessere nocti timentes

consulum arma.
                    <milestone n="10" unit="section"/>
                    amotis inde seditionis auctoribus patres circumire plebem inserentesque se in circulos sermones tempori aptos serere, admonere, ut viderent, in

quod discrimen rem publicam   adducerent:
                    <milestone n="11" unit="section"/>
                    non inter
patres ac plebem certamen esse, sed simul patres plebemque, arcem urbis, templa deorum, penates publicos

privatosque hostibus dedi.
                    <milestone n="12" unit="section"/>
                    dum haec in foro sedandae
discordiae causa aguntur, consules interim, ne Sabini
neve Veiens hostis moveretur, circa portas murosque
discesserant.
                </p>
                <p>
                    <milestone n="18" unit="chapter"/>
                    <milestone n="1" unit="section"/>
                    eadem nocte et Tusculum de arce capta Capitolioque occupato et alio turbatae urbis statu nuntii

veniunt.
                    <milestone n="2" unit="section"/>
                    L. Mamilius Tusculi tum   dictator erat. is
confestim  convocato senatu atque introductis nuntiis

magno opere censet,
                    <milestone n="3" unit="section"/>
                    ne expectent, dum ab Roma legati auxilium petentes veniant; periculum ipsum discrimenque ac sociales deos fidemque foederum id poscere.
demerendi beneficio tam  potentem, tam  propinquam
civitatem  numquam  parem  occasionem  daturos deos.

placet ferri auxilium;
                    <milestone n="4" unit="section"/>
                    iuventus conscribitur, arma dantur.  Romam   prima luce venientes procul speciem
hostium praebuere; Aequi aut Volsci venire visi sunt;
deinde, ubi vanus terror abiit, accepti in urbem agmine
in forum descendunt.
                </p>
                <p>
                    <milestone n="5" unit="section"/>
                    ibi iam P. Valerius relicto ad portarum praesidia

collega instruebat aciem.
                    <milestone n="6" unit="section"/>
                    auctoritas viri moverat adfirmantis Capitolio recuperate et urbe pacata si edoceri se sissent, quae fraus ab tribunis occulta in lege
ferretur, memorem se maiorum suorum, memorem cognominis, quo populi colendi velut hereditaria cura
sibi a maioribus tradita esset, concilium plebis non

inpediturum.
                    <milestone n="7" unit="section"/>
                    hunc ducem secuti nequiquam reclamantibus tribunis in clivum Capitolinum erigunt aciem.
                    <pb n="p.158"/>
                    adiungitur et Tusculana legio. certare socii civesque,
utri recuperatae arcis suum decus facerent; dux uterque suos adhortatur.
                    <milestone n="8" unit="section"/>
                    trepidare
                    <corr sic="tur">tum</corr>
                    hostes, nec ulli
satis rei praeterquam loco fidere; trepidantibus inferunt signa Romani sociique, iam   in vestibulum perruperant templi, cum P. Valerius inter primores
                    <corr sic="pugnarn">pugnam</corr>
                    ciens interficitur. P. Volumnius consularis vidit
                    <corr sic="cadenter.">cadentem.</corr>
                    <milestone n="9" unit="section"/>
                    is dato negotio suis, ut corpus obtegerent, ipse
in locum  vicemque consulis provolat. prae ardore
impetuque tantae rei sensus non pervenit ad militem;

prius vicit, quam se pugnare sine duce sentiret.
                    <milestone n="10" unit="section"/>
                    multi
exulum caede sua foedavere templum, multi vivi capti,
Herdonius interfectus.  ita Capitolium  recuperatum.
de captivis, ut quisque liber aut servus esset, suae
fortunae a quoque sumptum supplicium est; Tusculanis
gratiae actae; Capitolium  purgatum atque lustratum.

in consulis domum plebes quadrantes,
                    <milestone n="11" unit="section"/>
                    ut funere ampliore efferretur, iactasse fertur.
                    <milestone n="19" unit="chapter"/>
                    <milestone n="1" unit="section"/>
                    pace parta instare
                    <corr sic="tur">tum</corr>
                    tribuni patribus, ut, P.
Valeri fidem exsolverent, instare C. Claudio, ut collegae
                    <del status="unremarkable">deos</del>
                    manes fraude liberaret, agi de lege sineret. consul, antequam  collegam  sibi subrogasset, negare passurum  agi de lege.
                    <milestone n="2" unit="section"/>
                    hae tenuere contentiones usque
ad comitia consulis subrogandi. Decembri mense summo
patrum studio L. Quinctius Cincinnatus, pater Caesonis,

consul creatur, qui magistratum statim occiperet.
                    <milestone n="3" unit="section"/>
                    perculsa erat plebes consulem habitura iratum, potentem
favore patrum, virtute sua, tribus liberis, quorum nemo
Caesoni cedebat magnitudine animi, consilium et modum adhibendo, ubi res posceret, priores erant.
                </p>
                <p>
                    <milestone n="4" unit="section"/>
                    is ut magistratum iniit,   adsiduis contionibus pro
tribunali non in plebe coercenda quam senatu castigando vehementior fruit, cuius ordinis languore perpetui
iam  tribuni plebis, non ut in re publica populi Romani, sed ut in perdita domo, lingua criminibusque

regnarent.
                    <milestone n="5" unit="section"/>
                    cum  Caesone filio suo virtutem, constantiam, omnia iuventutis belli domique decora pulsa ex
                    <pb n="p.159"/>
                    urbe Romana et fugata esse; loquaces, seditiosos, semina discordiarum, iterum ac tertium  tribunos pessimis
artibus regia licentia vivere.

'Aulus' inquit 'ille Verginius,
                    <milestone n="6" unit="section"/>
                    quia in Capitolio
non fuit, minus supplicii quam Ap. Herdonius meruit?
plus hercule aliquanto, qui vere rem aestimare velit.
Herdonius, si nihil aliud, hostem se fatendo prope
denuntiavit, ut arma caperetis; hic negando bellum

esse arma vobis ademit nudosque servis vestris et exulibus obiecit.
                    <milestone n="7" unit="section"/>
                    et vos—C. Claudi pace et P. Valeri
mortui loquar—prius in clivum Capitolinum signa
intulistis, quam hos hostis de foro tolleretis? pudet
deorum hominumque. cum hostes in arce, in Capitolio essent, exulum et servorum dux profanatis omnibus in cella Iovis optimi maximi habitaret, Tusculi

ante quam Romae sumpta sunt arma;
                    <milestone n="8" unit="section"/>
                    in dubio fuit,
utrum L. Mamilius, Tusculanus dux, an P. Valerius et
C. Claudius consules Romanam arcem liberarent; et
qui ante Latinos ne pro se quidem ipsis, cum in finibus hostem haberent, attingere arma passi sumus, nunc,

nisi Latini sua sponte arma sumpsissent, capti et deleti eramus.
                    <milestone n="9" unit="section"/>
                    hoc est, tribuni, auxilium  plebi ferre,
inermem eam hosti trucidandam obicere? scilicet, si
quis vobis humillimus homo de vestra plebe, quam
partem velut abruptam a cetero populo vestram patriam
peculiaremque rem publicam fecistis, si quis ex his

domum suam obsessam a familia armata nuntiaret, ferendum auxilium putaretis:
                    <milestone n="10" unit="section"/>
                    Iuppiter optimus maximus
exulum atque servorum saeptus armis nulla humana

ope dignus erat?
                    <milestone n="11" unit="section"/>
                    et hi postulant, ut sacrosancti habeantur, quibus ipsi dii neque sacri neque sancti sunt?
at enim divinis humanisque obruti sceleribus legem
vos hoc anno perlaturos dictitatis. tum hercule illo
die, quo ego consul sum creatus, male gesta res publica est, peius multo, quam cum P. Valerius consul
periit, si tuleritis.
                </p>
                <p>
                    <milestone n="12" unit="section"/>
                    'iam primum omnium' inquit,  'Quirites, in Volscos
                    <pb n="p.160"/>
                    et Aequos mihi atque collegae legiones ducere in animo est. nescio quo fato magis bellantes quam pacati
propitios habemus deos. quantum periculum ab illis
populis fuerit, si Capitolium ab exulibus obsessum
scissent, suspicari de praeterito quam re ipsa experiri
est melius.'
                    <milestone n="20" unit="chapter"/>
                    <milestone n="1" unit="section"/>
                    Moverat plebem oratio consulis; erecti patres restitutam  credebant rein publicam. consul alter, comes
animosior quam auctor, suscepisse collegam priorem
actiones tam gravis facile passus, in peragendis consularis officii partem  ad se vindicabat.
                    <milestone n="2" unit="section"/>
                    tum tribuni
eludentes velut vana dicta persequi quaerendo, quonam modo exercitum educturi consules essent, quos

dilectum  habere nemo passurus esset? '
                    <milestone n="3" unit="section"/>
                    nobis vero'
inquit Quinctius 'nihil dilectu opus est, cum, quo tempore P. Valerius ad recipiundum Capitolium arma plebi
dedit, omnes in verba iuraverint conventuros se iussu

consulis nec iniussu abituros.
                    <milestone n="4" unit="section"/>
                    edicimus itaque, omnes,
qui in verba iurastis, crastina die armati ad lacum Regillum adsitis.' cavillari
                    <corr sic="turn">tum</corr>
                    tribuni et populum exsolvere religione velle: privatum eo tempore Quinctium

fuisse, cum sacramento adacti sint.
                    <milestone n="5" unit="section"/>
                    sed nondum haec,
quae nunc tenet saeculum, neglegentia deum venerat,
nec interpretando sibi quisque ius iurandum et leges
aptas faciebat, sed suos potius mores ad ea accommodabat.
                    <milestone n="6" unit="section"/>
                    igitur tribuni, ut inpediendae rei nulla spes
erat, de proferenda
                    <hi rend="italics">profectione</hi>
                    exercitus agere, eo magis,
quod et augures iussos adesse ad Regillum lacum fama
exierat locumque inaugurari, ubi auspicato cum populo
agi posset, ut, quidquid Romae vi tribunicia rogatum

esset, id comitiis ibi abrogaretur:
                    <milestone n="7" unit="section"/>
                    omnes id iussuros,
quod consules vellent; neque enim provocationem esse
longius ab urbe mille passuum, et tribunos, si eo veniant, in alia turba Quiritium subiectos fore consulari

imperio.
                    <milestone n="8" unit="section"/>
                    terrebant haec; sed ille maximus terror animos agitabat, quod saepius Quinctius dictitabat se consulum comitia non habiturum: non ita civitatem aegram
                    <pb n="p.161"/>
                    esse, ut consuetis remediis sisti posset; dictatore opus
esse rei publicae, ut, qui se moverit ad sollicitandum
statum civitatis, sentiat sine provocatione dictaturam esse.
                </p>
                <p>
                    <milestone n="21" unit="chapter"/>
                    <milestone n="1" unit="section"/>
                    senatus in Capitolio erat; eo tribuni cum perturbata plebe veniunt, multitudo clamore ingenti nunc

consulum, nunc patrum fidem inplorant nec ante moverunt de sententia consulem, quam tribuni se in auctoritate patrum futuros esse polliciti sunt.
                    <milestone n="2" unit="section"/>
                    tunc referente consule de tribunorum et plebis postulatis senatus consulta fiunt, ut neque tribuni legem eo anno
ferrent neque consules ab urbe exercitum educerent;
in reliquum magistratus continuari et eosdem tribunos
refici iudicare senatum contra rem publicam esse.
                </p>
                <p>
                    consules fuere in patrum potestate;
                    <milestone n="3" unit="section"/>
                    tribuni reclamantibus consulibus refecti. patres quoque, ne quid
cederent plebi, et ipsi L. Quinctium consulem reficiebant. nulla
                    <corr sic="otoo">toto</corr>
                    anno vehementior actio consulis fuit.

'mirer' inquit,
                    <milestone n="4" unit="section"/>
                    'si vana vestra, patres conscripti, auctoritas ad plebem est? vos elevatis eam; quippe, quia
plebs senatus consultum in continuandis magistratibus

solvit, ipsi quoque solutum vultis, ne temeritati multitudinis cedatis.
                    <milestone n="5" unit="section"/>
                    tamquam id sit plus posse in civitate
plus levitatis ac licentiae habere. levius enim vaniusque profecto est sua decreta et consulta tollere quam

aliorum.
                    <milestone n="6" unit="section"/>
                    imitamini, patres conscripti, turbam inconsultam et, qui exemplo aliis esse debetis, aliorum exemplo peccate potius, quam alii vestro recte faciant, dum

ego ne imiter tribunos nec me contra senatus consultum  consulem  renuntiari patiar.
                    <milestone n="7" unit="section"/>
                    te vero, C. Claudi,
adhortor, ut et ipse populum  Romanum hac licentia
arceas et de me hoc tibi persuadeas, me ita accepturum,
ut non honorem meum a te impeditum, sed gloriam
spreti honoris auctam invidiamque, quae ex continuato

eo inpenderet, levatam putem.'
                    <milestone n="8" unit="section"/>
                    communiter inde edicunt, ne quis L. Quinctium consulem  faceret; si quis
fecisset, se id suffragium non observaturos.
                    <pb n="p.162"/>
                    <milestone n="22" unit="chapter"/>
                    <milestone n="1" unit="section"/>
                    consules creati Q. Fabius Vibulanus tertium   et
L. Cornelius Maluginensis. census actus eo anno; lustrum propter Capitolium captum, consulem occisum
condi religiosum fuit.
                </p>
                <p>
                    <milestone n="2" unit="section"/>
                    Q. Fabio,   L. Cornelio consulibus principio statim
anni res turbulentae. instigabant plebem tribuni; bellum ingens a Volscis et Aequis Latini atque Hernici
nuntiabant: iam  Antii Volscorum  legiones esse.  et
ipsam coloniam ingens metus erat defecturam; aegreque
impetratum a tribunis, ut bellum  praeverti sinerent.

consules inde partiti provincias:
                    <milestone n="3" unit="section"/>
                    Fabio ut legiones
Antium   duceret datum, Cornelio ut Romae praesidio
esset, ne qua pars hostium, qui Aequis mos erat, ad

populandum veniret.
                    <milestone n="4" unit="section"/>
                    Hernici et Latini iussi milites
dare ex foedere; duaeque partes sociorum in exercitu,
tertia civium fuit. postquam ad diem praestitutum
venerunt socii, consul extra portam Capenam castra
locat. inde lustrato exercitu Antium profectus
                    <corr sic="baud">haud</corr>
                    procul oppido stativisque hostium consedit.
                    <milestone n="5" unit="section"/>
                    ubi cum
Volsci, quia nondum ab Aequis venisset exercitus, dimicare non ausi, quem ad modum quieti vallo se tutarentur, pararent, postero die Fabius non permixtam
unam sociorum civiumque, sed trium populorum tres
separatim  acies circa vallum  hostium instruxit; ipse

erat medius cum   legionibus Romanis.
                    <milestone n="6" unit="section"/>
                    inde signum
observare iussit, ut pariter et socii rem inciperent
referrentque pedem, si receptui cecinisset. equites item

suae cuique parti post principia collocat.
                    <milestone n="7" unit="section"/>
                    ita trifariam
adortus castra circumvenit et, cum undique instaret,
non sustinentes impetum Volscos vallo deturbat. transgressus inde munitiones pavidam turbam inclinatamque in partem unam castris expellit.
                    <milestone n="8" unit="section"/>
                    inde effuse
                    <corr sic="fagientes">fugientes</corr>
                    eques, cui superare vallum haud facile fuerat,
cum  ad id spectator pugnae adstitisset, libero campo

adeptus parte victoriae fruitur territos caedendo.
                    <milestone n="9" unit="section"/>
                    magna
et in castris et extra munimenta caedes fugientium
fuit, sed praeda maior, quia vix arma secum efferre
                    <pb n="p.163"/>
                    hostis potuit. deletusque exercitus foret, ni fugientis
silvae texissent.
                </p>
                <p>
                    <milestone n="23" unit="chapter"/>
                    <milestone n="1" unit="section"/>
                    dum ad Antium haec geruntur, interim Aequi
robore iuventutis praemisso arcem Tusculanam inproviso nocte capiunt;
                    <milestone n="2" unit="section"/>
                    reliquo exercitu haud procul moenibus Tusculi considunt, ut distenderent hostium copias. haec celeriter Romam, ab Roma in castra Antium
perlata movent Romanos haud secus, quam si Capitolium captum nuntiaretur; adeo et recens erat Tusculanorum meritum, et similitudo ipsa periculi reposcere

latum  auxilium  videbatur.
                    <milestone n="3" unit="section"/>
                    Fabius omissis omnibus
praedam ex castris raptim Antium convehit; ibi modico praesidio relicto citatum agmen Tusculum rapit.
nihil praeter arma et quod cocti ad manum fuit cibi

ferre militi licuit;
                    <milestone n="4" unit="section"/>
                    commeatum ab Roma consul Cornelius subvehit. aliquot menses Tusculi bellatum. parte
exercitus consul castra Aequorum oppugnabat, partem
Tusculanis dederat ad arcem recuperandam. vi numquam eo subiri potuit; fames postremo inde detraxit

hostem.
                    <milestone n="5" unit="section"/>
                    qua postquam ventum   ad extremum est, inermes nudique omnes sub iugum ab Tusculanis missi.
hos ignominiosa fuga domum se recipientis Romanus
consul in Algido consecutus ad unum omnes occidit.

victor ad Columen—
                    <milestone n="6" unit="section"/>
                    id loco nomen est—exercitu
reducto castra locat. et alter consul, postquam moenibus iam Romanis pulso hoste periculum esse desierat,

et ipse ab Roma profectus.
                    <milestone n="7" unit="section"/>
                    ita bifariam consules ingressi hostium fines ingenti certamine hinc Volscos,
                    <corr sic="hine">hinc</corr>
                    Aequos populantur.
                </p>
                <p>
                    eodem anno descisse Antiates apud plerosque
auctores invenio; L. Cornelium  consulem id bellum
gessisse oppidumque cepisse. certum adfirmare, quia
nulla apud vetustiores scriptores eius rei mentio est,
non ausim.
                </p>
                <p>
                    <milestone n="24" unit="chapter"/>
                    <milestone n="1" unit="section"/>
                    hoc bello perfecto tribunicium domi bellum patres
territat. clamant fraude fieri, quod foris teneatur exercitus; frustrationem
                    <corr sic="ear">eam</corr>
                    legis tollendae esse: se nihilo
                    <pb n="p.164"/>
                    minus rem susceptam peracturos.
                    <milestone n="2" unit="section"/>
                    obtinuit tamen L.
Lucretius, praefectus urbis, ut actiones tribuniciae in
adventum consulum differrentur.
                </p>
                <p>
                    erat et nova exorta causa motus.
                    <milestone n="3" unit="section"/>
                    A. Cornelius
et Q. Servilius quaestores M. Volscio, quod falsus haud
dubie testis in Caesonem extitisset, diem dixerant.

multis enim emanabat indiciis neque fratrem Volsci,
                    <milestone n="4" unit="section"/>
                    ex
quo semel fuerit aeger, umquam non modo visum in
publico, sed ne adsurrexisse quidem ex morbo multorumque tabe mensum mortuum,
                    <milestone n="5" unit="section"/>
                    nec iis temporibus, in
quae testis crimen coniecisset, Caesonem Romae visum,
adfirmantibus, qui una meruerant, secum eum tum frequentem ad signa sine ullo commeatu fuisse. nisi ita

esset, multi privatim  ferebant Volscio iudicem.
                    <milestone n="6" unit="section"/>
                    cum
ad iudicium ire non auderet, omnes eae res in unum
congruentes
                    <corr sic="baud">haud</corr>
                    magis dubiam damnationem Volsci,

quam Caesonis Volscio teste fuerat, faciebant.
                    <milestone n="7" unit="section"/>
                    in mora
tribuni erant, qui comitia quaestores habere de reo,
nisi prius habita de lege essent, passuros negabant.
ita extracta utraque res in consulum adventum est.
                </p>
                <p>
                    <milestone n="8" unit="section"/>
                    qui ubi triumphantes victore cum exercitu urbem
inierunt, quia silentium de lege erat, perculsos magna

pars credebant tribunos.
                    <milestone n="9" unit="section"/>
                    at illi—etenim extremum
anni iam erat—quartum adfectantes tribunatum in
comitiorum disceptationem ab lege certamen averterant.
et cum consules nihilo minus adversus continuationem
tribunatus, quam si lex minuendae suae maiestatis
causa promulgata ferretur, tetendissent, victoria certaminis penes tribunos fuit.
                </p>
                <p>
                    eodem   anno Aequis pax est petentibus data.
                    <milestone n="10" unit="section"/>
                    census, res priore anno inchoata, perficitur; idque lustrum  ab origine urbis decimum   conditum  ferunt.
censa civium capita centum septendecim milia trecenta
undeviginti.
                </p>
                <p>
                    <milestone n="11" unit="section"/>
                    consulum  magna domi bellique eo anno gloria
fuit, quod et foris pacem peperere, et domi etsi non
concors, minus tamen quam  alias infesta civitas fuit.
                </p>
                <pb n="p.165"/>
                <p>
                    <milestone n="25" unit="chapter"/>
                    <milestone n="1" unit="section"/>
                    L. Minucius inde et C. Nautius consules facti duas

residuas anni prioris causas exceperunt.
                    <milestone n="2" unit="section"/>
                    eodem modo

consules legem, tribuni iudicium de Volscio inpediebant;
                    <milestone n="3" unit="section"/>
                    sed in quaestoribus novis maior vis, maior auctoritas erat. cum M. Valerio, Mani filio, Volesi nepote,
quaestor erat T. Quinctius Capitolinus, qui ter consul
fuerat. is quoniam neque Quinctiae familiae Caeso
neque rei publicae maximus iuvenum restitui posset,
falsum testem, qui dicendae causae innoxio potestatem

ademisset, iusto ac pio bello persequebatur.
                    <milestone n="4" unit="section"/>
                    cum Verginius maxime ex tribunis de lege ageret, duum mensum  spatium  consulibus datum  est ad inspiciendam
legem, ut, cum edocuissent populum, quid fraudis occultae ferretur, sinerent deinde suffragium inire. hoc
intervalli datum res tranquillas in urbe fecit.
                </p>
                <p>
                    <milestone n="5" unit="section"/>
                    nec diuturnam quietem Aequi dederunt,   qui rupto
foedere, quod ictum erat priore anno cum Romanis,
imperium ad Gracchum Cloelium deferunt; is tum longe

princeps in Aequis erat.
                    <milestone n="6" unit="section"/>
                    Graccho duce in Labicanum
agrum, inde in Tusculanum hostili populatione veniunt
plenique praedae in Algido castra locant. in ea castra
Q. Fabius, P. Volumnius, A. Postumius legati ab Roma
venerunt questum iniurias et ex foedere res repetitum.

eos Aequorum   imperator,
                    <milestone n="7" unit="section"/>
                    quae mandata habeant ab

senatu Romano, ad quercum iubet dicere;
                    <milestone n="8" unit="section"/>
                    se alia interim acturum. quercus, ingens arbor, praetorio imminebat, cuius umbra opaca sedes erat. tum ex legatis
unus abiens 'et haec' inquit 'sacrata quercus et quidquid deorum est audiant foedus a vobis ruptum nostrisque et nunc querellis adsint et mox armis, cum deorum  hominumque simul violata iura     exsequemur.'

Romam   ut rediere legati,
                    <milestone n="9" unit="section"/>
                    senatus iussit alterum consulem contra Gracchum in Algidum exercitum ducere,
alteri populationem finium Aequorum provinciam dedit.
tribuni suo more impedire dilectum et forsitan ad
ultimum impedissent; sed novus subito additus terror est.
                    <pb n="p.166"/>
                    <milestone n="26" unit="chapter"/>
                    <milestone n="1" unit="section"/>
                    vis Sabinorum ingens prope ad moenia urbis infesta populatione venit; foedati agri, terror iniectus
urbi est. tum plebs benigne arma cepit; reclamantibus

frustra tribunis magni duo exercitus scripti.
                    <milestone n="2" unit="section"/>
                    alterum
Nautius contra Sabinos duxit castrisque ad Eretum
positis per expeditiones parvas, plerumque nocturnis
incursionibus, tantam vastitatem  in Sabino agro reddidit, ut conparati ad
                    <corr sic="ear">eam</corr>
                    prope intacti bello fines

Romani viderentur.
                    <milestone n="3" unit="section"/>
                    Minucio neque fortuna nec vis
animi eadem in gerendo negotio fuit; nam cum
                    <corr sic="baud">haud</corr>
                    procul ab hoste castra posuisset, nulla magnopere clade

accepta castris se pavidus tenebat.
                    <milestone n="4" unit="section"/>
                    quod ubi senserant
hostes, crevit ex metu alieno, ut fit, audacia, et nocte
adorti castra, postquam  parum vis aperta profecerat,
munitiones postero die circumdant. quae priusquam
undique vallo obiectae clauderent exitus, quinque equites inter stationes hostium  emissi Romam pertulere

consulem exercitumque obsideri.
                    <milestone n="5" unit="section"/>
                    nihil tam inopinatum
nec tam insperatum accidere potuit. itaque tantus pavor, tanta trepidatio fuit, quanta si urbem, non castra

hostes obsiderent.
                    <milestone n="6" unit="section"/>
                    Nautium
                    <corr sic="consuler">consulem</corr>
                    arcessunt. in
quo cum parum praesidii videretur dictatoremque dici
placeret, qui rem  perculsam restitueret, L. Quinctius
Cincinnatus consensu omnium dicitur.
                </p>
                <p>
                    <milestone n="7" unit="section"/>
                    operae pretium est audire,   qui omnia prae divitiis humana spernunt neque honori magno locum neque virtuti putant esse, nisi ubi effuse afluant opes.

spes unica imperii populi Romani,
                    <milestone n="8" unit="section"/>
                    L. Quinctius trans
Tiberim, contra eum ipsum locum, ubi nunc navalia
sunt, quattuor iugerum  colebat agrum, quae prata

Quinctia vocantur.
                    <milestone n="9" unit="section"/>
                    ibi ab legatis, seu fossam fodiens
palae innixus seu cum   araret, operi certe, id quod
constat, agresti intentus, salute data in vicem redditaque rogatus, ut, quod bene verteret ipsi reique publicae, togatus mandata senatus audiret, admiratus rogitansque 'satin salve?' togam   propere e tugurio

proferre uxorem Raciliam  iubet.
                    <milestone n="10" unit="section"/>
                    qua simul absterso
                    <pb n="p.167"/>
                    pulvere ac sudore velatus processit, dictatorem  eum
legati gratulantes consalutant, in urbem vocant, qui

terror sit in exercitu, exponunt.
                    <milestone n="11" unit="section"/>
                    navis Quinctio publice parata fuit, transvectumque tres obviam egressi
filii excipiunt, inde alii propinqui atque amici,
                    <corr sic="tur">tum</corr>
                    patrum maior pars.
                    <milestone n="12" unit="section"/>
                    ea frequentia stipatus antecedentibus lictoribus deductus est domum. et plebis concursus ingens fuit; sed ea nequaquam tam laeta Quinctium vidit, et imperii nimium et virum ipso imperio
vehementiorem rata. et illa quidem nocte nihil praeterquam vigilatum est in urbe.
                </p>
                <p>
                    <milestone n="27" unit="chapter"/>
                    <milestone n="1" unit="section"/>
                    postero die dictator, cum ante lucem in forum
venisset, magistrum equitum dicit L. Tarquitium, patriciae gentis, sed qui, cum stipendia pedibus propter

paupertatem fecisset, bello tamen primus longe Romanae iuventutis habitus esset.
                    <milestone n="2" unit="section"/>
                    cum magistro
                    <corr sic="equiturn">equitum</corr>
                    in contionem venit, iustitium edicit, claudi tabernas tota urbe iubet, vetat quemquam privatae quicquam rei agere.
                    <milestone n="3" unit="section"/>
                    tum, quicumque aetate militari essent,
armati cum cibariis in dies quinque coctis vallisque
duodenis ante solis occasum Martio in campo adessent;

quibus aetas ad militandum  gravior esset,
                    <milestone n="4" unit="section"/>
                    vicino militi, dum  is arma pararet vallumque peteret, cibaria

coquere iussit.
                    <milestone n="5" unit="section"/>
                    sic iuventus discurrit ad vallum petendum. sumpsere, unde cuique proximum fuit; prohibitus nemo est;
                    <milestone n="6" unit="section"/>
                    inpigreque omnes ad edictum dictatoris praesto fuere. inde conposito agmine non itineri
magis apti quam proelio, si res ita tulisset, legiones
ipse dictator, magister equitum suos equites ducit. in

utroque agmine quas tempus ipsum poscebat adhortationes erant:
                    <milestone n="7" unit="section"/>
                    adderent gradum; maturato opus esse, ut
nocte ad hostem   perveniri posset.  consulem exercitumque Romanum obsideri, tertium   diem iam clausos
esse; quid quaeque nox aut dies ferat, incertum esse;
puncto saepe temporis maximarum rerum momenta

verti. '
                    <milestone n="8" unit="section"/>
                    accelera signifer!' 'sequere miles!' inter se quoque gratificantes ducibus clamabant. media nocte in
                    <pb n="p.168"/>
                    Algidum perveniunt et, ut sensere se iam prope hostes
esse, signa constituunt.
                    <milestone n="28" unit="chapter"/>
                    <milestone n="1" unit="section"/>
                    ibi dictator, quantum nocte prospici poterat, equo
circumvectus contemplatusque, qui tractus castrorum
quaeque forma esset, tribunis militum imperavit, ut
sarcinas in unum conici iubeant, militem cum armis
valloque redire in ordines suos. facta quae imperavit.

turn,
                    <milestone n="2" unit="section"/>
                    quo fuerant ordine in via, exercitum omnem longo
agmine circumdat hostium   castris et, ubi signum datum sit, clamorem omnes tollere iubet, clamore sublato

ante se quemque ducere fossam et iacere vallum.
                    <milestone n="3" unit="section"/>
                    edito
imperio signum secutum   est. iussa miles exsequitur.
clamor hostes circumsonat; superat inde castra hostium

et in castra consulis venit;
                    <milestone n="4" unit="section"/>
                    alibi pavorem, alibi gaudium
ingens facit. Romani civilem   esse clamorem  atque
auxilium adesse inter se gratulantes ultro ex stationibus ac vigiliis territant hostem.
                    <milestone n="5" unit="section"/>
                    consul differendum
negat: illo clamore non adventum modo significari, sed
rem ab suis coeptam; mirumque esse, ni iam exteriore

parte castra hostium oppugnentur.
                    <milestone n="6" unit="section"/>
                    itaque arma suos
capere et se subsequi iubet. nocte initum proelium
est; legionibus dictatoris clamore significant ab ea quoque parte rem in discrimine esse.
                    <milestone n="7" unit="section"/>
                    iam se ad prohibenda circumdari opera Aequi parabant, cum ab interiore hoste proelio coepto, ne per media sua castra
fieret eruptio, a munientibus ad pugnantes introrsum
versi vacuam noctem operi dedere; pugnatumque cum

consule ad lucem est.
                    <milestone n="8" unit="section"/>
                    luce prima iam circumvallati
ab dictatore erant et vix adversus unum exercitum
pugnam sustinebant. tum a Quinctiano exercitu, qui
confestim a perfecto opere ad arma rediit, invaditur
vallum. hic instabat nova pugna; illa nihil remiserat

prior.
                    <milestone n="9" unit="section"/>
                    tum ancipiti malo urgente a proelio ad preces
versi hinc dictatorem, hinc consulem orare, ne in occidione victoriam ponerent, ut inermes se inde abire sinerent. ab consule ad dictatorem ire iussi; is ignominiam  infensus addidit:
                    <milestone n="10" unit="section"/>
                    Gracchum  Cloelium ducem
                    <pb n="p.169"/>
                    principesque alios vinctos ad se adduci iubet, oppido
Corbione decedi. sanguinis se Aequorum non egere;
licere abire; sed, ut exprimatur tandem confessio subactam domitamque esse gentem, sub iugum abituros.
                    <milestone n="11" unit="section"/>
                    tribus hastis iugum  fit humi fixis duabus superque
eas transversa una deligata. sub hoc iugum dictator
Aequos misit.
                </p>
                <p>
                    <milestone n="29" unit="chapter"/>
                    <milestone n="1" unit="section"/>
                    castris hostium receptis plenis omnium rerum —
nudos enim emiserat—praedam  omnem suo tantum

militi dedit;
                    <milestone n="2" unit="section"/>
                    consularem exercitum ipsumque consulem
increpans 'carebis' inquit 'praedae parte, miles, ex eo
hoste, cui prope praedae fuisti; et tu, L. Minuci, donec consularem animum incipias habere, legatus his

legionibus praeeris.'
                    <milestone n="3" unit="section"/>
                    ita se Minucius abdicat consulatu
iussusque ad exercitum manet. sed adeo tum imperio
meliori animus mansuete oboediens erat, ut beneficii
magis quam ignominiae hic exercitus memor et coronam auream dictatori libram pondo decreverit et proficiscentem eum patronum salutaverit.
                </p>
                <p>
                    <milestone n="4" unit="section"/>
                    Romae a Q. Fabio praefecto urbis senatus habitus
triumphantem Quinctium quo veniebat agmine urbem
ingredi iussit. ducti ante currum hostium duces, militaria signa praelata, secutus exercitus praeda onustus.

epulae instructae dicuntur fuisse ante omnium domus,
                    <milestone n="5" unit="section"/>
                    epulantesque cum carmine triumphali et sollemnibus

iocis comisantium modo currum   secuti sunt.
                    <milestone n="6" unit="section"/>
                    eo die
L. Mamilio Tusculano adprobantibus cunctis civitas
data est. confestim se dictator magistratu abdicasset,
ni comitia M. Volsci, falsi testis, tenuissent: ea ne inpedirent tribuni, dictatoris obstitit metus. Volscius
damnatus Lanuvium in exilium abiit.
                </p>
                <p>
                    <milestone n="7" unit="section"/>
                    Quinctius sexto decimo die dictatura in sex menses
accepta se abdicavit. per eos dies consul Nautius ad
Eretum cum Sabinis egregie pugnat; ad vastatos agros
ea quoque clades accessit Sabinis. Minucio Fabius

successor in Algidum  missus.
                    <milestone n="8" unit="section"/>
                    extremo anno agitatum
de lege ab tribunis est; sed quia duo exercitus aberant,
                    <pb n="p.170"/>
                    ne quid ferretur ad populum, patres tenuere; plebes

vicit, ut quintum eosdem tribunos crearent.
                    <milestone n="9" unit="section"/>
                    lupos visos in Capitolio ferunt a canibus fugatos; ob id prodigium lustratum Capitolium esse. haec eo anno gesta.
                    <milestone n="30" unit="chapter"/>
                    <milestone n="1" unit="section"/>
                    Secuntur consules Q. Minucius, M. Horatius Pulvillus. cuius initio anni cum  foris otium esset, domi

seditiones iidem tribuni, eadem lex faciebat;
                    <milestone n="2" unit="section"/>
                    ulteriusque
ventum  foret—adeo exarserant animis—, ni velut
dedita opera nocturno
                    <corr sic="inipetu">impetu</corr>
                    Aequorum Corbione

amissum praesidium nuntiatum esset.
                    <milestone n="3" unit="section"/>
                    senatum consules vocant: iubentur subitarium scribere exercitum
atque in Algidum ducere. inde posito legis certamine

nova de dilectu contentio orta;
                    <milestone n="4" unit="section"/>
                    vincebaturque consulare
imperium tribunicio auxilio, cum alius additur terror:
Sabinum exercitum praedatum descendisse in agros

Romanos, inde ad urbem venire.
                    <milestone n="5" unit="section"/>
                    is metus perculit,
ut scribi militem tribuni sinerent, non sine pactione
tamen, ut, quoniam  ipsi quinquennium  elusi essent
parvumque id plebi praesidium foret, decem deinde

tribuni plebis crearentur.
                    <milestone n="6" unit="section"/>
                    expressit hoc necessitas
patribus; id modo excepere, ne postea eosdem tribunos
viderent. tribunicia comitia, ne id quoque post bellum

ut cetera vanum esset, extemplo habita.
                    <milestone n="7" unit="section"/>
                    tricesimo
sexto anno a primis tribuni plebis decem creati sunt,
bini ex singulis classibus, itaque cautum est ut postea

crearentur.
                    <milestone n="8" unit="section"/>
                    dilectu deinde habito  Minucius contra
Sabinos profectus non invenit hostem. Horatius, cum
iam Aequi Corbione interfecto praesidio Ortonam etiam
cepissent, in Algido pugnat, multos mortalis occidit,
fugat hostem non ex Algido modo, sed a Corbione
Ortonaque. Corbionem etiam diruit propter proditum
praesidum.
                    <milestone n="31" unit="chapter"/>
                    <milestone n="1" unit="section"/>
                    deinde M. Valerius, Sp. Verginius consules facti.
domi forisque otium  fuit; annona propter aquarum
intemperiem  laboratum  est. de Aventino publicando
lata lex est. tribuni plebis iidem refecti.
                </p>
                <p>
                    <milestone n="2" unit="section"/>
                    hi sequente anno T. Romilio,   C. Veturio consulibus
                    <pb n="p.171"/>
                    legem omnibus contionibus suis celebrabant: pudere se numeri sui nequiquam aucti, si ea res aeque
suo biennio iaceret, ac toto superiore lustro iacuisset.

cum maxime haec agerent,
                    <milestone n="3" unit="section"/>
                    trepidi nuntii ab Tusculo
veniunt Aequos in agro Tusculano esse. fecit pudorem recens eius populi meritum morandi auxilii. ambo
consules cum exercitu missi hostem in sua sede, in

Algido inveniunt.
                    <milestone n="4" unit="section"/>
                    ibi pugnatum. supra septem milia
hostium  caesa, alii fugati, praeda parta ingens.
                    <corr sic="ear">eam</corr>
                    propter inopiam aerarii consules vendiderunt. invidiae
tamen res ad exercitum fuit eademque tribunis materiam criminandi ad plebem consules praebuit.
                </p>
                <p>
                    <milestone n="5" unit="section"/>
                    itaque ergo,   ut magistratu abiere, Sp. Tarpeio,
A. Aternio consulibus dies dicta est, Romilio ab C.
Calvio Cicerone tribuno plebis, Veturio ab L. Alieno

aedile plebis.
                    <milestone n="6" unit="section"/>
                    uterque magna patrum indignatione damnatus, Romilius decem milibus aeris, Veturius quindecim. nec haec priorum calamitas consulum segniores
novos fecerat consules; et se damnari posse aiebant,

et plebem  et tribunos legem  ferre non posse.
                    <milestone n="7" unit="section"/>
                    tum
abiecta lege, quae promulgata consenuerat, tribuni lenius agere cum patribus: finem tandem certaminum
facerent. si plebeiae leges displicerent, at illi communiter legum latores et ex plebe et ex patribus, qui
utrisque utilia ferrent quaeque aequandae libertatis

essent, sinerent creari.
                    <milestone n="8" unit="section"/>
                    rem non aspernabantur patres;
laturum leges neminem nisi ex patribus aiebant. cum
de legibus conveniret, de latore tantum discreparet,
missi legati Athenas Sp. Postumius Albus, A. Manlius,
P. Sulpicius Camerinus iussique inclitas leges Solonis
describere et aliarum Graeciae civitatium instituta, mores
iuraque noscere.
                </p>
                <p>
                    <milestone n="32" unit="chapter"/>
                    <milestone n="1" unit="section"/>
                    ab externis bellis quietus annus fuit, quietior insequens P. Curiatio et Sex. Quinctilio consulibus perpetuo silentio tribunorum, quod primo legatorum, qui

Athenas ierant,
                    <milestone n="2" unit="section"/>
                    legumque peregrinarum expectatio praebuit, dein duo simul mala ingentia exorta, fames pestilentiaque,
                    <pb n="p.172"/>
                    foeda homini, foeda pecori.  vastati agri
sunt, urbs adsiduis exhausta funeribus; multae et clarae lugubres domus.
                    <milestone n="3" unit="section"/>
                    flamen Quirinalis Ser. Cornelius
mortuus, augur C. Horatius Pulvillus; in cuius locum
C. Veturium eo cupidius, quia damnatus a plebe erat,

augures legere.
                    <milestone n="4" unit="section"/>
                    mortuus consul Quinctilius,
                    <corr sic="quattuol">quattuor</corr>
                    tribuni plebi. multiplici clade foedatus annus; ab hoste
otium fuit.
                </p>
                <p>
                    inde consules C. Menenius, P. Sestius Capitolinus.
                    <milestone n="5" unit="section"/>
                    neque eo anno quicquam belli externi fuit; domi motus orti.
                    <milestone n="6" unit="section"/>
                    iam redierant legati cum Atticis legibus. eo
intentius instabant tribuni, ut tandem scribendarum
legum initium fieret. placet creari decemviros sine
provocatione, et ne quis eo anno alius magistratus

esset.
                    <milestone n="7" unit="section"/>
                    admiscerenturne plebei, controversia aliquamdiu
fuit; postremo concessum patribus, modo ne lex Icilia
de Aventino aliaeque sacratae leges abrogarentur.
                    <milestone n="33" unit="chapter"/>
                    <milestone n="1" unit="section"/>
                    anno trecentesimo altero, quam    condita Roma
erat, iterum mutatur forma civitatis, ab consulibus ad
decemviros, quem ad modum ab regibus ante ad consules venerat, translato imperio. minus insignis, quia

non diuturna, mutatio fuit.
                    <milestone n="2" unit="section"/>
                    laeta enim principia magistratus eius nimis luxuriavere; eo citius lapsa res
est repetitumque, duobus uti mandaretur consulum nomen imperiumque.
                </p>
                <p>
                    <milestone n="3" unit="section"/>
                    Decemviri creati Ap. Claudius,   T. Genucius, P. Sestius, L. Veturius, C. Iulius, A. Manlius, P. Sulpicius,

P. Curiatius, T. Romilius, Sp. Postumius.
                    <milestone n="4" unit="section"/>
                    Claudio et
Genucio, quia designati consules in eum annum fuerant,
pro honore honos redditus, et Sestio, alteri consulum
prioris anni, quod eam rem collega invito ad patres

rettulerat.
                    <milestone n="5" unit="section"/>
                    his proximi habiti legati tres, qui Athenas
ierunt, simul ut pro legatione tam longinqua praemio
esset honos, simul peritos legum peregrinarum ad condenda nova iura usui fore credebant. supplevere ceteri numerum.
                    <milestone n="6" unit="section"/>
                    graves quoque aetate electos novissimis
suffragiis ferunt, quo minus ferociter aliorum scitis
                    <pb n="p.173"/>
                    adversarentur.
                    <milestone n="7" unit="section"/>
                    regimen totius magistratus penes Appium erat favore plebis; adeoque novum sibi ingenium
induerat, ut plebicola repente omnisque aurae popularis captator evaderet pro truci saevoque insectatore
plebis.
                </p>
                <p>
                    decumo die ius populo singuli reddebant.
                    <milestone n="8" unit="section"/>
                    eo die
penes praefectum iuris fasces duodecim erant; collegis
novem singuli accensi apparebant. et in unica concordia inter ipsos, qui consensus privatis interdum

inutilis est, summa adversus alios aequitas erat.
                    <milestone n="9" unit="section"/>
                    moderationis eorum argumentum exemplo unius rei notasse satis erit. cum  sine provocatione creati essent,
defosso cadavere domi apud P. Sestium, patriciae gentis virum,
                    <milestone n="10" unit="section"/>
                    invento prolatoque in contionem, in re iuxta
manifesta atque atroci C. Iulius decemvir diem Sestio
dixit et accusator ad populum extitit, cuius rei iudex
legitimus erat, decessitque iure suo, ut demptum de
vi magistratus populi libertati adiceret.
                </p>
                <p>
                    <milestone n="34" unit="chapter"/>
                    <milestone n="1" unit="section"/>
                    cum promptum hoc ius velut ex oraculo incorruptum  pariter ab iis summi infimique ferrent, tum
legibus condendis opera dabatur; ingentique hominum

expectatione propositis decem tabulis populum ad contionem advocaverunt et,
                    <milestone n="2" unit="section"/>
                    quod bonum, faustum felixque
rei publicae, ipsis liberisque eorum esset, ire et legere

leges propositas iussere.
                    <milestone n="3" unit="section"/>
                    se, quantum decem hominum
ingeniis provideri potuerit, omnibus, summis infimisque,

iura aequasse;
                    <milestone n="4" unit="section"/>
                    plus pollere multorum ingenia consiliaque. versarent in animis secum unamquamque rem,
agitarent deinde sermonibus atque in medium, quid in

quaque re plus minusve esset, conferrent:
                    <milestone n="5" unit="section"/>
                    eas leges
habiturum  populum  Romanum, quas consensus omnium non iussisse latas magis quam tulisse videri
posset.
                </p>
                <p>
                    <milestone n="6" unit="section"/>
                    cum  ad rumores hominum   de unoquoque legum
capite editos satis correctae viderentur, centuriatis comitiis decem tabularum leges perlatae sunt, qui nunc
quoque in hoc inmenso aliarum super alias acervatarum
                    <pb n="p.174"/>
                    legum cumulo fons omnis publici privatique est iuris.

vulgatur deinde rumor duas deesse tabulas,
                    <milestone n="7" unit="section"/>
                    quibus adiectis absolvi posse velut corpus omnis Romani iuris.
ea expectatio, cum dies comitiorum adpropinquaret,

desiderium decemviros iterum creandi fecit.
                    <milestone n="8" unit="section"/>
                    iam plebs,
praeterquam quod consulum nomen haud secus quam
regum perosa erat, ne tribunicium quidem auxilium
cedentibus in vicem appellationi decemviris quaerebat.
                    <milestone n="35" unit="chapter"/>
                    <milestone n="1" unit="section"/>
                    postquam vero comitia decemviris creandis in trinum nundinum indicta sunt,
                    <milestone n="2" unit="section"/>
                    tanta exarsit ambitio, ut
primores quoque civitatis—metu, credo, ne tanti
possessio imperii vacuo ab se relicto loco
                    <corr sic="baud">haud</corr>
                    satis
dignis pateret—prensarent homines, honorem summa
ope a se impugnatum ab ea plebe, cum qua contenderant, suppliciter petentes.
                    <milestone n="3" unit="section"/>
                    demissa iam in discrimen
dignitas ea aetate iisque honoribus actis stimulabat
Ap. Claudium. nescires, utrum inter decemviros an

inter candidatos numerares.
                    <milestone n="4" unit="section"/>
                    propior interdum petendo
quam gerendo magistratui erat: criminari optimates,
extollere candidatorum  levissimum  quemque humillimumque,
                    <milestone n="5" unit="section"/>
                    ipse medius inter tribunicios, Duillios Iciliosque, in foro volitare, per illos se plebi venditare, donec collegae quoque, qui unice illi dediti fuerant ad
id tempus, coniecere in eum oculos, mirantes, quid

sibi vellet.
                    <milestone n="6" unit="section"/>
                    apparere nihil sinceri esse; profecto
                    <corr sic="baud">haud</corr>
                    gratuitam in tanta superbia comitatem fore; nimium
in ordinem se ipsum cogere et vulgari cum privatis
non tam properantis abire magistratu quam viam ad

continuandum magistratum quaerentis esse.
                    <milestone n="7" unit="section"/>
                    propalam
obviam ire cupiditati parum ausi obsecundando mollire
impetum adgrediuntur. comitiorum illi habendorum,
quando minimus natu sit, munus consensu iniungunt.

ars haec erat,
                    <milestone n="8" unit="section"/>
                    ne semet ipse creare posset, quod praeter
tribunos plebi, et id ipsum pessimo exemplo, nemo
umquam fecisset.
                </p>
                <p>
                    ille enimvero, quod bene vertat, habiturum se comitia professus,
                    <milestone n="9" unit="section"/>
                    impedimentum pro occasione arripuit
                    <pb n="p.175"/>
                    deiectisque honore per coitionem   duobus Quinctiis,
Capitolino et Cincinnato, et patruo suo C. Claudio,
constantissimo viro in optimatium causa, et aliis eiusdem fastigii civibus, nequaquam splendore vitae pares

decemviros creat,
                    <milestone n="10" unit="section"/>
                    se in primis, quod haud secus factum  inprobabant boni, quam   nemo facere ausurum

crediderat.
                    <milestone n="11" unit="section"/>
                    creati cum  eo M. Cornelius Maluginensis,
M. Sergius, L. Minucius, Q. Fabius Vibulanus, Q. Poetilius, T. Antonius Merenda, K. Duillius, Sp. Oppius
Cornicen, M'. Rabuleius.
                </p>
                <p>
                    <milestone n="36" unit="chapter"/>
                    <milestone n="1" unit="section"/>
                    ille finis Appio alienae personae ferendae fuit;
suo iam inde vivere ingenio coepit novosque collegas,

iam priusquam inirent magistratum, in suos mores formare.
                    <milestone n="2" unit="section"/>
                    cottidie coibant remotis arbitris; inde inpotentibus instructi consiliis, quae secreto ab aliis coquebant, iam
                    <corr sic="baud">haud</corr>
                    dissimulando superbiam, rari
aditus, conloquentibus difficiles, ad idus Maias rem
perduxere.
                </p>
                <p>
                    <milestone n="3" unit="section"/>
                    idus
                    <corr sic="turn">tum</corr>
                    Maiae sollemnes ineundis magistratibus
erant. inito igitur magistratu primum honoris diem
denuntiatione ingentis terroris insignem fecere. nam
cum  ita priores decemviri servassent, ut unus fasces
haberet et hoc insigne regium in orbem suam cuiusque
vicem  per omnes iret, subito omnes cum     duodenis

fascibus prodiere.
                    <milestone n="4" unit="section"/>
                    centum viginti lictores forum inpleverant et cum fascibus secures inligatas praeferebant; nec attinuisse demi securem, cum sine provocatione creati essent, interpretabantur.
                </p>
                <p>
                    <milestone n="5" unit="section"/>
                    decem regum species erat multiplicatusque terror
non infimis solum, sed primoribus patrum ratis caedis
causam  ac principium  quaeri, ut, si quis memorem
libertatis vocem aut in senatu aut in populo misisset,
statim virgae securesque etiam  ad ceterorum metum

expedirentur.
                    <milestone n="6" unit="section"/>
                    nam praeterquam quod in populo nihil
erat praesidii sublata provocatione, intercessionem quoque consensu sustulerant, cum priores decemviri appellatione collegae corrigi reddita ab se iura tulissent et
                    <pb n="p.176"/>
                    quaedam, quae sui iudicii videri possent, ad populun
reiecissent.
                </p>
                <p>
                    aliquamdiu aequatus inter omnes terror fuit;
                    <milestone n="7" unit="section"/>
                    paulatim totus vertere in plebem coepit. abstinebatur a
patribus; in humiliores lubidinose crudeliterque consulebatur. hominum, non causarum toti erant, ut apud

quos gratia vim aequi haberet.
                    <milestone n="8" unit="section"/>
                    iudicia domi conflabant,
pronuntiabant in foro. si quis collegam appellasset,
ab eo, ad quem venerat, ita discedebat, ut paeniteret

non prioris decreto stetisse.
                    <milestone n="9" unit="section"/>
                    opinio etiam sine auctore
exierat non in praesentis modo temporis eos iniuriam
conspirasse, sed foedus clandestinum inter ipsos iure
iurando ictum, ne comitia haberent perpetuoque decemviratu possessum semel obtinerent imperium.
                    <milestone n="37" unit="chapter"/>
                    <milestone n="1" unit="section"/>
                    circumspectare tum patriciorum  vultus plebei et
inde libertatis captare auram, unde servitutem timendo

in eum   statum  rem  publicam adduxerant.
                    <milestone n="2" unit="section"/>
                    primores
patrum  odisse decemviros, odisse plebem; nec probare,
quae fierent, et credere haud indignis accidere; avide
ruendo ad libertatem in servitutem elapsos iuvare nolle,

cumulari quoque iniurias,
                    <milestone n="3" unit="section"/>
                    ut taedio praesentium consules duo tandem et status pristinus rerum in desiderium veniant.
                </p>
                <p>
                    <milestone n="4" unit="section"/>
                    iam et processerat pars maior anni,   et duae tabulae legum ad prioris anni decem tabulas erant adiectae,
nec quicquam iam supererat, si eae quoque leges centuriatis comitiis perlatae essent, cur eo magistratu rei

publicae opus esset.
                    <milestone n="5" unit="section"/>
                    expectabant, quam mox consulibus creandis comitia edicerentur. id modo plebes agitabat, quonam modo tribuniciam potestatem, munimentum   libertati,
                    <corr sic="[rem">rem</corr>
                    <corr sic="intermissam]">intermissam</corr>
                    repararent, cum

interim mentio comitiorum nulla fieri.
                    <milestone n="6" unit="section"/>
                    et decemviri,
qui primo tribunicios homines, quia id populare habebatur, circum se ostentaverant plebei, patriciis iuvenibus saepserant latera. eorum catervae tribunalia obsederant.
                    <milestone n="7" unit="section"/>
                    hi ferre agere plebem plebisque res, cum

fortuna, quidquid cupitum foret, potentioris esset.
                    <milestone n="8" unit="section"/>
                    et
                    <pb n="p.177"/>
                    iam ne tergo quidem abstinebatur: virgis caedi, alii
securi subici, et, ne gratuita crudelitas esset, bonorum
donatio sequi domini supplicium. hac mercede iuventus nobilis corrupta non modo non ire obviam iniuriae,
sed propalam  licentiam  suam  malle quam  omnium
libertatem.
                </p>
                <p>
                    <milestone n="38" unit="chapter"/>
                    <milestone n="1" unit="section"/>
                    idus Maiae venere. nullis subrogatis magistratibus
privati pro decemviris neque animis ad imperium inhibendum inminutis neque ad speciem honoris insignibus prodeunt. id vero regnum haud dubie videri.

deploratur in perpetuum libertas,
                    <milestone n="2" unit="section"/>
                    nec vindex quisquam
existit aut futurus videtur. nec ipsi solum desponderant animos, sed contemni coepti erant a finitimis populis imperiumque ibi esse, ubi non esset libertas, indignabantur.
                </p>
                <p>
                    <milestone n="3" unit="section"/>
                    Sabini magna manu incursionem    in agrum Romanum fecere lateque populati, cum  hominum atque
pecudum inulti praedas egissent, recepto ad Eretum,
quod passim vagatum erat, agmine castra locant spem

in discordia Romana ponentes:
                    <milestone n="4" unit="section"/>
                    <corr sic="earn">eam</corr>
                    inpedimentum dilectui fore. non nuntii solum, sed per urbem agrestium
fuga trepidationem iniecit. decemviri consultant, quid
opus facto sit, destituti inter patrum et plebis odia,

addit terrorem insuper alium fortuna.
                    <milestone n="5" unit="section"/>
                    aequi alia ex
parte castra in Algido locant depopulanturque inde
excursionibus Tusculanum agrum. legati ea ab Tusculo
praesidium orantes nuntiant.
                </p>
                <p>
                    <milestone n="6" unit="section"/>
                    is pavor perculit decemviros,   ut senatum simul

duobus circumstantibus urbem bellis consulerent.
                    <milestone n="7" unit="section"/>
                    citari iubent in curiam patres haud ignari, quanta invidiae inmineret tempestas: omnes vastati agri periculorumque inminentium causas in se congesturos, temptationemque
                    <corr sic="ear">eam</corr>
                    fore abolendi sibi magistratus, ni consensu

resisterent imperioque inhibendo acriter in paucos praeferocis animi conatus aliorum conprimerent.
                    <milestone n="8" unit="section"/>
                    postquam
audita vox in foro est praeconis patres in curiam ad
decemviros vocantis, velut nova res, quia intermiserant
                    <pb n="p.178"/>
                    iam diu morem consulendi senatus, mirabundam plebem
convertit, quidnam  incidisset, cur ex tanto intervallo

rem desuetam usurparent:
                    <milestone n="9" unit="section"/>
                    hostibus belloque gratiam
habendam, quod solitum quicquam liberae civitati fieret.
circumspectare omnibus fori partibus senatorem raroque usquam noscitare;
                    <milestone n="10" unit="section"/>
                    curiam inde ac solitudinem circa
decemviros intueri, cum et ipsi consensu invisum imperium et plebs, quia privatis ius non esset vocandi
senatum, non convenire patres interpretarentur; iam
caput fieri libertatem repetentium, si se plebs comitem
senatui det et, quem  ad modum    patres vocati non
coeant in senatum, sic plebs abnuat dilectum. haec

fremunt plebes.
                    <milestone n="11" unit="section"/>
                    patrum haud fere quisquam in foro,
in urbe rari erant. indignitate rerum cesserant in
agros suarumque rerum erant omissa publica
                    <hi rend="italics">cura,</hi>
                    tantum  ab iniuria se abesse rati, quantum a coetu
congressuque inpotentium dominorum se amovissent.

postquam citati non conveniebant,
                    <milestone n="12" unit="section"/>
                    dimissi circa domos
adparitores simul ad pignera capienda sciscitandumque,
num consulto detrectarent, referunt senatum in agris
esse. laetius id decemviris accidit, quam si praesentes

detrectare imperium referrent.
                    <milestone n="13" unit="section"/>
                    iubent acciri omnes
senatumque in diem posterum edicunt; qui aliquanto
spe ipsorum frequentior convenit. quo facto proditam
a patribus plebs libertatem rata, quod iis, qui iam
magistratu abissent, privatisque, si vis abesset, tamquam
iure cogentibus senatus paruisset.
                    <milestone n="39" unit="chapter"/>
                    <milestone n="1" unit="section"/>
                    sed magis oboedienter ventum    in curiam  esse

quam obnoxie dictas sententias accepimus.
                    <milestone n="2" unit="section"/>
                    L. Valerium
Potitum proditum memoriae est post relationem Ap.
Claudii, priusquam ordine sententiae rogarentur, postulando, ut de re publica liceret dicere, prohibentibus
minaciter decemviris proditurum se ad plebem denuntiantem  tumultum  excivisse.
                    <milestone n="3" unit="section"/>
                    nec minus ferociter M.
Horatium Barbatum isse in certamen decem Tarquinios
appellantem admonentemque Valeriis et Horatiis ducibus pulsos reges.
                    <milestone n="4" unit="section"/>
                    nec nominis homines tum pertaesum
                    <pb n="p.179"/>
                    esse, quippe quo Iovem appellari fas sit, quo Romulum, conditorem urbis, deincepsque reges, quod sacris

etiam ut sollemne retentum sit;
                    <milestone n="5" unit="section"/>
                    superbiam violentiamque
                    <corr sic="tur">tum</corr>
                    perosos regis. quae si in rege tum * eodem
aut in filio regis ferenda non fuerint, quem laturum

in tot privatis?
                    <milestone n="6" unit="section"/>
                    viderent, ne vetando in curia libere
homines loqui extra curiam etiam moverent vocem.
neque se videre, qui sibi minus privato ad contionem

populum vocare quam illis senatum cogere liceat.
                    <milestone n="7" unit="section"/>
                    ubi
vellent, experirentur, quanto fortior dolor in libertate
sua vindicanda quam cupiditas in iniusta dominatione

esset.
                    <milestone n="8" unit="section"/>
                    de bello Sabino eos referre, tamquam maius
ullum populo Romano bellum     sit quam cum iis, qui
legum ferendarum causa creati nihil iuris in civitate
reliquerint, qui comitia, qui annuos magistratus, qui
vicissitudinem imperitandi, quod unum exaequandae sit

libertatis, sustulerint, qui privati fasces et regium imperium habeant.
                    <milestone n="9" unit="section"/>
                    fuisse regibus exactis patricios magistratus, creatos postea post secessionem plebis plebeios: cuius illi partis essent, rogitare. populares? quid
enim eos per populum   egisse? optimates? qui anno
iam prope senatum non habuerint, nunc ita habeant,

at de re publica loqui prohibeant?
                    <milestone n="10" unit="section"/>
                    ne nimium in
metu alieno spei ponerent; graviora quae patiantur
videri iam hominibus, quam quae metuant.
                </p>
                <p>
                    <milestone n="40" unit="chapter"/>
                    <milestone n="1" unit="section"/>
                    haec vociferante Horatio cum decemviri nec irae
nec ignoscendi modum reperirent nec, quo evasura res
esset, cernerent, C. Claudi, qui patruus Appi decemviri

erat,
                    <milestone n="2" unit="section"/>
                    oratio fuit precibus quam iurgio similior, orantis
per sui fratris parentisque eius manes, ut civilis potius

societatis,
                    <milestone n="3" unit="section"/>
                    in qua natus esset, quam foederis nefarie
icti cum collegis meminisset. multo id magis se illius

causa orare quam rei publicae;
                    <milestone n="4" unit="section"/>
                    quippe rem publicam,
si a volentibus nequeat, ab invitis ius expetituram;
sed ex magno certamine magnas excitari ferme iras;

earum  eventum  se horrere.
                    <milestone n="5" unit="section"/>
                    cum aliud, praeterquam
de quo rettulissent, decemviri dicere prohiberent, Claudium
                    <pb n="p.180"/>
                    interpellandi verecundia fuit. sententiam igitur

peregit nullum placere senatus consultum fieri.
                    <milestone n="6" unit="section"/>
                    omnesque ita accipiebant, privatos eos a Claudio iudicatos;

multique ex consularibus verbo   adsensi sunt.
                    <milestone n="7" unit="section"/>
                    alia
sententia, asperior in speciem, vim   minorem   aliquanto habuit, quae patricios coire ad prodendum
interregem  iubebat.   censendo  enim   quodcumque
magistratus esse qui senatum haberent iudicabant,
quos privatos fecerat auctor nullius senatus consulti
faciendi.
                </p>
                <p>
                    <milestone n="8" unit="section"/>
                    ita labente iam causa decemvirorum L. Cornelius
Maluginensis, M. Corneli decemviri frater, cum ex consularibus ad ultimum dicendi locum consulto servatus
esset, simulando curam belli fratrem collegasque eius

tuebatur,
                    <milestone n="9" unit="section"/>
                    quonam fato incidisset, mirari se dictitans, ut
decemviros, qui decemviratum  petissent, aut soli aut

hi maxime oppugnarent;
                    <milestone n="10" unit="section"/>
                    aut quid ita, cum per tot
menses vacua civitate nemo, iustine magistratus summae
rerum praeessent, controversiam fecerit, nunc demum,
cum hostes prope ad portas sint, civilis discordias
serant, nisi quod in turbido minus perspicuum fore

putent, quid agatur.
                    <milestone n="11" unit="section"/>
                    ceterum—nec enim maiore
cura occupatis animis verum esse praeiudicium rei
tantae fieri—sibi placere de eo, quod Valerius Horatiusque ante idus Maias decemviros abisse magistratu
insimulent, bellis, quae inmineant, perfectis, re publica

in tranquillum redacta,
                    <milestone n="12" unit="section"/>
                    senatu disceptante agi et iam
nunc ita se parare Ap. Claudium, ut comitiorum, quae
decemviris creandis decemvir ipse habuerit, sciat sibi
rationem reddendam esse, utrum in unum annum creati

sint, an donec leges, quae deessent, perferrentur.
                    <milestone n="13" unit="section"/>
                    in
praesentia omnia praeter bellum omitti placere; cuius
si falso famam volgatam vanaque non nuntios solum,
sed Tusculanorum etiam legatos adtulisse putent, speculatores mittendos censere, qui certius explorata referant;
                    <milestone n="14" unit="section"/>
                    sin fides et nuntiis et legatis habeatur, dilectum primo quoque tempore haberi et decemviros quo'
                    <pb n="p.181"/>
                    cuique eorum videatur exercitus ducere nec rem aliam
praeverti.
                </p>
                <p>
                    <milestone n="41" unit="chapter"/>
                    <milestone n="1" unit="section"/>
                    in hanc sententiam ut discederetur,
                    <corr sic="iunioras">iuniores</corr>
                    patrum
evincebant. ferocioresque iterum coorti Valerius Horatiusque vociferari, ut de re publica liceret dicere;
dicturos ad populum, si in senatu per factionem non
liceat; neque enim sibi privatos aut in curia aut in
contione posse obstare neque se imaginariis fascibus

eorum cessuros esse.
                    <milestone n="2" unit="section"/>
                    <corr sic="tur">tum</corr>
                    Appius, iam prope esse
ratus, ut, ni violentiae eorum pari resisteretur audacia,

victum imperium   esset,
                    <milestone n="3" unit="section"/>
                    'non erit melius' inquit, 'nisi
de quo consulimus vocem misisse' et ad Valerium,
negantem se privato reticere, lictorem accedere iussit.

iam Quiritium fidem inplorante Valerio a curiae limine,
                    <milestone n="4" unit="section"/>
                    L. Cornelius
                    <corr sic="conplexus">complexus</corr>
                    Appium non cui simulabat consulendo diremit certamen; factaque per Cornelium Valerio dicendi gratia, quae vellet, cum libertas non ultra

vocem excessisset, decemviri propositum tenuere.
                    <milestone n="5" unit="section"/>
                    consulares quoque ac seniores ab residuo tribuniciae potestatis odio, cuius desiderium plebi multo acrius quam
consularis imperii rebantur esse, prope malebant postmodo ipsos decemviros voluntate abire magistratu quam

invidia eorum exsurgere rursus plebem;
                    <milestone n="6" unit="section"/>
                    si leniter ducta
res sine populari strepitu ad consules redisset, aut
bellis interpositis aut moderatione consulum in imperiis exercendis posse in oblivionem tribunorum plebem
adduci.
                </p>
                <p>
                    silentio patrum  edicitur dilectus.
                    <milestone n="7" unit="section"/>
                    iuniores, cum
sine provocatione imperium esset, ad nomina respondent. legionibus scriptis inter se decemviri conparant,
quos ire ad bellum, quos praeesse exercitibus oporteret.

principes inter decemviros erant Q. Fabius
                    <milestone n="8" unit="section"/>
                    et Ap. Claudius. bellum domi maius quam foris apparebat. Appi
violentiam aptiorem rati ad conprimendos urbanos
motus.
                </p>
                <p>
                    in Fabio magis in bono
                    <hi rend="italics">non</hi>
                    constans quam navam in malitia ingenium esse.
                    <milestone n="9" unit="section"/>
                    hunc enim virum,
                    <pb n="p.182"/>
                    egregium olim domi militiaeque, decemviratus collegaeque ita mutaverant, ut Appi quam sui similis mallet esse. huic bellum in Sabinis M'. Rabuleio et Q.
                    <corr sic="Poetilio">Poetelio</corr>
                    additis collegis mandatum.
                    <milestone n="10" unit="section"/>
                    M. Cornelius in
Algidum missus cum L. Minucio et T. Antonio et K.
Duillio et M. Sergio. Sp. Oppium Ap. Claudio adiutorem ad urbem tuendam aequo omnium decemvirorum
imperio decernunt.
                    <milestone n="42" unit="chapter"/>
                    <milestone n="1" unit="section"/>
                    nihilo militiae quam domi melius res publica administrata est.
                    <milestone n="2" unit="section"/>
                    illa modo in ducibus culpa, quod, ut
odio essent civibus, fecerant; alia omnis penes milites
noxia erat, qui, ne quid ductu atque auspicio decemvirorum prospere usquam gereretur, vinci se per suum

atque illorum dedecus patiebantur.
                    <milestone n="3" unit="section"/>
                    fusi et ab Sabinis
ad Eretum et in Algido ab Aequis exercitus erant.
ab Ereto per silentium  noctis profugi propius urbem
inter Fidenas Crustumeriamque loco edito castra
                    <corr sic="cornmunierant;">communierant;</corr>
                    <milestone n="4" unit="section"/>
                    persecutis hostibus nusquam se aequo certamine committentes natura loci ac vallo, non virtute

aut armis tutabantur.
                    <milestone n="5" unit="section"/>
                    maius flagitium in Algido, maior
etiam clades accepta; castra quoque amissa erant, exutusque omnibus utensilibus miles Tusculum   se, fide
misericordiaque victurus hospitum, quae tamen non

fefellerunt, contulerat.
                    <milestone n="6" unit="section"/>
                    Romam tanti erant terrores
allati, ut posito iam decemvirali odio patres vigilias
in urbe habendas censerent, omnes, qui per aetatem
arma ferre possent, custodire moenia ac pro portis

stationes agere iuberent,
                    <milestone n="7" unit="section"/>
                    arma Tusculum ac supplementum decernerent decemvirosque ab arce Tusculi degressos in castris militem habere; castra alia a Fidenis in
Sabinum agrum transferri belloque ultro inferendo deterreri hostes a consilio urbis oppugnandae.
                    <milestone n="43" unit="chapter"/>
                    <milestone n="1" unit="section"/>
                    ad clades ab hostibus acceptas duo nefanda facinora decemviri belli domique adiciunt.
                    <milestone n="2" unit="section"/>
                    L. Siccium in
Sabinis, per invidiam decemviralem tribunorum creandorum  secessionisque mentiones ad vulgus militum
sermonibus occultis serentem, prospeculatum ad locum :
                    <pb n="p.183"/>
                    castris capiendum mittunt.
                    <milestone n="3" unit="section"/>
                    datur negotium militibus,

quos miserant expeditionis eius comites, ut eum
                    <corr sic="opporttno">opportuno</corr>
                    adorti loco interficerent.
                    <milestone n="4" unit="section"/>
                    <corr sic="baud">haud</corr>
                    inultum interfecere; nam circa repugnantem aliquot insidiatores cecidere, cum ipse se praevalidus pari viribus animo

circumventus tutaretur.
                    <milestone n="5" unit="section"/>
                    nuntiant in castra ceteri praecipitatum in insidias esse; Siccium egregie pugnantem

militesque quosdam  cum  eo amissos.
                    <milestone n="6" unit="section"/>
                    primo fides
nuntiantibus fuit; profecta deinde cohors ad sepeliendos qui ceciderant decemvirorum permissu, postquam
nullum spoliatum ibi corpus Sicciumque in medio iacentem  armatum  omnibus in eum   versis corporibus

videre, hostium neque corpus ullum nec vestigia abeuntium, profecto ab suis interfectum memorantes rettulere corpus.
                    <milestone n="7" unit="section"/>
                    invidiaeque plena castra erant, et Romam   ferri protinus Siccium  placebat, ni decemviri
funus militare ei publica inpensa facere maturassent.
sepultus ingenti militum maestitia, pessima decemvirorum in vulgus fama est.
                </p>
                <p>
                    <milestone n="44" unit="chapter"/>
                    <milestone n="1" unit="section"/>
                    sequitur aliud in urbe nefas ab libidine ortum,
                    <corr sic="baud">haud</corr>
                    minus foedo eventu, quam quod per stuprum
caedemque Lucretiae urbe regnoque Tarquinios expulerat, ut non finis solum idem decemviris, qui regibus,
sed causa etiam eadem imperii amittendi esset.
                </p>
                <p>
                    Ap. Claudium virginis plebeiae stuprandae libido

cepit.
                    <milestone n="2" unit="section"/>
                    pater virginis, L. Verginius, honestum ordinem
in Algido ducebat, vir exempli recti domi militiaeque.
perinde uxor instituta fuerat liberique instituebantur.

desponderat filiam L. Icilio tribunicio,
                    <milestone n="3" unit="section"/>
                    viro acri et pro

causa plebis expertae virtutis.
                    <milestone n="4" unit="section"/>
                    hanc virginer  adultam, forma excellentem Appius amore amens pretio
ac spe perlicere adortus, postquam omnia pudore
saepta animadvertit, ad crudelem  superbamque vim

animum   convertit.
                    <milestone n="5" unit="section"/>
                    M. Claudio  clienti negotium dedit, ut virginem in servitutem adsereret neque cederet secundum libertatem postulantibus vindicias, quod

pater puellae abesset, locum iniuriae esse ratus.
                    <milestone n="6" unit="section"/>
                    virgini
                    <pb n="p.184"/>
                    venienti in forum—ibi namque in tabernaculis litterarum  ludi erant—minister decemviri libidinis manum iniecit serva sua natam servamque appellans sequique se iubebat:
                    <milestone n="7" unit="section"/>
                    cunctantem vi abstracturum. pavida
puella stupente ad clamorem nutricis fidem Quiritium
inplorantis fit concursus. Vergini patris sponsique Icili
populare nomen celebratur. notos gratia eorum, turbam  indignitas rei virgini conciliat.
                    <milestone n="8" unit="section"/>
                    iam a vi tuta
erat, cum adsertor nihil opus esse multitudine concitata ait; se iure grassari, non vi. vocat puellam in

ius.
                    <milestone n="9" unit="section"/>
                    auctoribus qui aderant, ut sequeretur, ad tribunal
Appi perventum est. notam iudici fabulam petitor,
quippe apud ipsum auctorem argumenti, peragit; puellam  domi suae natam furtoque inde in domum Vergini translatam suppositam ei esse;
                    <milestone n="10" unit="section"/>
                    id se indicio conpertum adferre probaturumque vel ipso Verginio iudice,
ad quem maior pars iniuriae eius pertineat; interim

dominum sequi ancillam aequum esse.
                    <milestone n="11" unit="section"/>
                    advocati puellae,
cum Verginium rei publicae causa
                    <corr sic=".dixissent">dixissent</corr>
                    abesse,

biduo adfuturum,
                    <milestone n="12" unit="section"/>
                    si nuntiatum ei sit, iniquum esse
absentem de liberis dimicare, postulant, ut rem integram in patris adventum differat, lege ab ipso lata
vindicias det secundum libertatem neu patiatur virginem
adultam famae prius quam libertatis periculum adire.
                    <milestone n="45" unit="chapter"/>
                    <milestone n="1" unit="section"/>
                    Appius decreto praefatur, quam  libertati faverit,
eam ipsam legem declarare, quam Vergini amici postulationi suae praetendant;
                    <milestone n="2" unit="section"/>
                    ceterum ita in ea firmum libertati fore praesidium, si nec causis nec personis
variet; in iis enim, qui adserantur in libertatem, quia
quivis lege agere possit, id iuris esse; in ea, quae in
patris manu sit, neminem esse alium, cui dominus

possessione cedat;
                    <milestone n="3" unit="section"/>
                    placere itaque patrem arcessiri, interea iuris sui iacturam adsertorem non facere, quin
ducat puellam sistendamque in adventum eius, qui pater dicatur, promittat.
                </p>
                <p>
                    <milestone n="4" unit="section"/>
                    adversus iniuriam  decreti cum multi magis fremerent, quam quisquam unus recusare auderet, P. Numitorius,
                    <pb n="p.185"/>
                    puellae avus, et sponsus Icilius interveniunt;

dataque inter turbam via,
                    <milestone n="5" unit="section"/>
                    cum
                    <corr sic="multitude">multitudo</corr>
                    Icili maxime
interventu resisti posse Appio crederet, lictor decresse

ait vociferantemque Icilium submovet.
                    <milestone n="6" unit="section"/>
                    placidum quoque ingenium   tam  atrox iniuria accendisset. 'ferro
hinc tibi submovendus sum, Appi', inquit, 'ut
                    <corr sic="taciturn">tacitum</corr>
                    feras, quod celari vis.
                    <milestone n="7" unit="section"/>
                    virginem ego hanc sum ducturus nuptamque pudicam    habiturus.  proinde omnes
collegarum quoque lictores convoca; expediri virgas et
secures iube; non manebit extra domum patris sponsa

Icili.
                    <milestone n="8" unit="section"/>
                    non, si tribunicium auxilium et provocationem
plebi Romanae, duas arces libertatis tuendae, ademistis,
ideo in liberos quoque nostros coniugesque regnum

vestrae libidini datum  est.
                    <milestone n="9" unit="section"/>
                    saevite in tergum  et in
cervices nostras; pudicitia saltem in tuto sit! huic si
vis adferetur, ego praesentium  Quiritium  pro sponsa,
Verginius militum pro unica filia, omnes deorum hominumque inplorabimus fidem, neque tu istud umquam
decretum  sine caede nostra referes.
                    <milestone n="10" unit="section"/>
                    postulo, Appi, 
etiam atque etiam  consideres, quo progrediare.
                    <milestone n="11" unit="section"/>
                    Verginius viderit de filia, ubi venerit, quid agat; hoc tantum sciat, sibi, si huius vindiciis cesserit, condicionem
filiae quaerendam  esse. me vindicantem  sponsam in
libertatem vita citius deseret quam fides.'
                </p>
                <p>
                    <milestone n="46" unit="chapter"/>
                    <milestone n="1" unit="section"/>
                    concitata
                    <corr sic="multitude">multitudo</corr>
                    erat certamenque instare videbatur.  lictores Icilium  circumsteterant; nec ultra

minas tamen processum est,
                    <milestone n="2" unit="section"/>
                    cum Appius non Verginiam defendi ab Icilio, sed inquietum hominem et tribunatum etiam nunc spirantem locum seditionis quaerere diceret.
                    <milestone n="3" unit="section"/>
                    non praebiturum se illi eo die materiam;
sed ut iam sciret non id petulantiae suae,
                    <corr sic="scd">sed</corr>
                    Verginio
absenti et patrio nomini et libertati datum, ius eo die
se non dicturum neque decretur interpositurum; a M.
Claudio petiturum, ut decederet iure suo vindicarique

puellam in posterum diem pateretur;
                    <milestone n="4" unit="section"/>
                    quod nisi pater
postero die adfuisset, denuntiare se Icilio similibusque
Icili, neque legi suae latorem  neque decemviro constantiam
                    <pb n="p.186"/>
                    defore. nec se utique collegarum lictores
convocaturum ad coercendos seditionis auctores; contentum se suis lictoribus fore.
                </p>
                <p>
                    <milestone n="5" unit="section"/>
                    cum dilatum tempus iniuriae esset secessissentque
advocati puellae, placuit omnium primum fratrem Icili
filiumque Numitori, inpigros iuvenes, pergere inde recta
ad portam, et, quantum   accelerari posset, Verginium

acciri e castris:
                    <milestone n="6" unit="section"/>
                    in eo verti puellae salutem, si postero
die vindex iniuriae ad tempus praesto esset. iussi pergunt citatisque equis nuntium  ad patrem   perferunt.

cum instaret adsertor puellae,
                    <milestone n="7" unit="section"/>
                    ut vindicaret sponsoresque daret, atque id ipsum agi diceret Icilius sedulo
tempus terens, dum praeciperent iter nuntii missi in
castra, manus tollere undique multitudo et se quisque

paratum ad spondendum Icilio ostendere.
                    <milestone n="8" unit="section"/>
                    atque ille
lacrimabundus '
                    <corr sic="gratnm">gratum</corr>
                    est' inquit; 'crastina die vestra
opera utar, sponsorum nunc satis est.' ita vindicatur
Verginia spondentibus propinquis.
                </p>
                <p>
                    <milestone n="9" unit="section"/>
                    Appius paulisper moratus,   ne eius rei causa sedisse videretur, postquam omissis rebus aliis prae cura
unius nemo adibat, domum    se recepit collegisque in
castra scribit, ne Verginio commeatum dent atque etiam

in custodia habeant.
                    <milestone n="10" unit="section"/>
                    inprobum consilium serum, ut
debuit, fuit, et iam commeatu sumpto profectus Verginius prima vigilia erat, cum  postero die mane de
retinendo eo nequiquam litterae redduntur.
                    <milestone n="47" unit="chapter"/>
                    <milestone n="1" unit="section"/>
                    at in urbe prima luce cum     civitas in foro expectatione erecta staret, Verginius sordidatus filiam
secum obsoleta veste comitantibus aliquot matronis

cum ingenti advocatione in forum deducit.
                    <milestone n="2" unit="section"/>
                    circumire
ibi et prensare homines coepit et non orare solum
precariam opem, sed pro debita petere: se pro liberis
eorum ac coniugibus cottidie in acie stare, nec alium
virum esse, cuius strenue ac fortiter facta in bello
plura memorari possent; quid prodesse, si incolumi
urbe, quae capta ultima timeantur, liberis suis sint

patienda?
                    <milestone n="3" unit="section"/>
                    haec prope contionabundus circumibat homines.
                    <milestone n="4" unit="section"/>
                    similia his ab Icilio iactabantur.  comitatus
                    <pb n="p.187"/>
                    muliebris plus tacito fletu quam  ulla vox movebat.
adversus quae omnia obstinato animo Appius—tanta
vis amentiae verius quam  amoris mentem turbaverat
— in tribunal escendit, et ultro querente pauca petitore, quod
                    <hi rend="italics">ius</hi>
                    sibi pridie per ambitionem dictum non
esset, priusquam aut ille postulatum perageret aut Verginio respondendi daretur locus, Appius interfatur.

quem  decreto sermonem  praetenderit,
                    <milestone n="5" unit="section"/>
                    forsan aliquem
verum auctores antiqui tradiderint; quia nusquam ullum
in tanta foeditate decreti veri similem invenio, id, quod
constat, nudum videtur proponendum, decresse vindicias

secundum servitutem.
                    <milestone n="6" unit="section"/>
                    primo stupor omnes admiratione
rei tam atrocis defixit; silentium inde aliquamdiu tenuit. dein, cum M. Claudius circumstantibus matronis

iret ad prendendam virginem lamentabilisque eum mulierum comploratio excepisset,
                    <milestone n="7" unit="section"/>
                    Verginius intentans in
Appium manus 'Icilio' inquit, 'Appi, non tibi filiam
despondi et ad nuptias, non ad stuprum educavi. placet pecudum ferarumque ritu promiscue in concubitus
ruere? passurine haec isti sint, nescio; non spero esse

passuros illos, qui arma habent.'
                    <milestone n="8" unit="section"/>
                    cum repelleretur adsertor virginis a globo mulierum circumstantiumque
advocatorum, silentium factum per praeconem.
                </p>
                <p>
                    <milestone n="48" unit="chapter"/>
                    <milestone n="1" unit="section"/>
                    Decemvir, alienatus ad libidinem animo, negat ex
hesterno tantum convicio Icili violentiaque Vergini,
cuius testem  populum  Romanum   habeat, sed certis
quoque indiciis conpertum se habere nocte tota coetus

in urbe factos esse ad movendam seditionem.
                    <milestone n="2" unit="section"/>
                    itaque
se
                    <corr sic="baud">haud</corr>
                    inscium eius dimicationis cum armatis descendisse, non ut quemquam quietum violaret, sed ut turbantes civitatis otium pro maiestate imperii coerceret.

'proinde quiesse erit melius;
                    <milestone n="3" unit="section"/>
                    i' inquit, victorr, submove
turbam et da viam domino ad prendendum mancipium!'
cum haec intonuisset plenus irae, multitudo ipsa se
sua sponte dimovit, desertaque praeda iniuriae puella

stabat.
                    <milestone n="4" unit="section"/>
                    <corr sic="turn">tum</corr>
                    Verginius, ubi nihil usquam auxilii vidit,
                    <pb n="p.188"/>
                    'quaeso' inquit, 'Appi, primum  ignosce patrio dolori,
si quo inclementius in te sum invectus; deinde sinas
hic coram virgine nutricem percontari, quid hoc rei
sit, ut, si falso pater dictus sum, aequiore hinc animo

discedam.'
                    <milestone n="5" unit="section"/>
                    data venia seducit filiam ac nutricem prope
Cloacinae ad tabernas, quibus nunc novis est nomen,
atque ibi ab lanio cultro arrepto 'hoc te uno quo
possum' ait 'modo, filia, in libertatem vindico.' pectus
deinde puellae transfigit respectansque ad tribunal
'te' inquit, 'Appi, tuumque caput sanguine hoc consecro.'
                </p>
                <p>
                    <milestone n="6" unit="section"/>
                    clamore ad tam atrox facinus orto excitus Appius
conprendi Verginium iubet. ille ferro quacumque ibat
viam facere, donec multitudine etiam prosequentium

tuente ad portam perrexit.
                    <milestone n="7" unit="section"/>
                    Icilius Numitoriusque exangue corpus sublatum ostentant populo; scelus Appi,
puellae infelicem formam, necessitatem patris deplorant.

sequentes clamitant matronae:
                    <milestone n="8" unit="section"/>
                    eamne liberorum procreandorum condicionem, ea pudicitiae praemia esse?,
cetera, quae in tali re muliebris dolor, quo est maestior
inbecillo animo, eo miserabilia magis querentibus subicit.
                    <milestone n="9" unit="section"/>
                    virorum et maxime Icili vox tota tribuniciae potestatis ac provocationis ad populum ereptae publicarumque indignationum erat.
                    <milestone n="49" unit="chapter"/>
                    <milestone n="1" unit="section"/>
                    concitatur multitudo partim  atrocitate sceleris,

partim spe per occasionem repetendae libertatis.
                    <milestone n="2" unit="section"/>
                    Appius nunc vocari Icilium, nunc retractantem arripi,
postremo, cum locus adeundi apparitoribus non daretur, ipse cum agmine patriciorum iuvenum per turbam

vadens in vincula duci iubet.
                    <milestone n="3" unit="section"/>
                    iam circa Icilium non
solum multitudo, sed duces quoque multitudinis erant,
L. Valerius et M. Horatius, qui repulso lictore, si iure
ageret, vindicare se a privato Icilium aiebant; si vim
adferre conaretur, ibi quoque
                    <corr sic="baud">haud</corr>
                    inpares fore.
                    <corr sic="hine">hinc</corr>
                    atrox rixa oritur.
                    <milestone n="4" unit="section"/>
                    Valerium Horatiumque lictor decemviri invadit; franguntur a multitudine fasces. in contionem Appius escendit; secuntur Horatius Valeriusque.



.
                    <pb n="p.189"/>
                    eos contio audit;
                    <milestone n="5" unit="section"/>
                    decemviro obstrepitur. iam pro imperio Valerius discedere a privato lictores iubebat, cum
fractis animis Appius vitae metuens in    domum   se
propinquam foro insciis adversariis capite obvoluto
recipit.
                </p>
                <p>
                    <milestone n="6" unit="section"/>
                    Sp. Oppius,   ut auxilio collegae esset, in forum
ex altera parte inrumpit. videt imperium vi victum.

agitatus deinde consiliis, ad quae ex omni parte adsentiendo multis auctoribus trepidaverat, senatum postremo vocari iussit.
                    <milestone n="7" unit="section"/>
                    ea res, quod magnae parti patrum displicere acta decemvirorum videbantur, spe per
senatum finiendae potestatis eius multitudinem sedavit.

senatus
                    <milestone n="8" unit="section"/>
                    nec plebem inritandam censuit et multo magis
providendum, ne quid Verginii adventus in exercitu
motus faceret.
                </p>
                <p>
                    <milestone n="50" unit="chapter"/>
                    <milestone n="1" unit="section"/>
                    itaque missi iuniores patrum in castra, quae tum
in monte Vecilio erant, nuntiant decemviris, ut omni

ope ab seditione milites contineant.
                    <milestone n="2" unit="section"/>
                    ibi Verginius
maiorem, quam reliquerat in urbe, motum excivit.
                    <milestone n="3" unit="section"/>
                    nam praeterquam quod agmine prope quadringentorum
hominum veniens, qui ab urbe indignitate rei accensi
comites ei se dederant, conspectus est, strictum etiam
telum respersusque ipse cruore tota in se castra convertit. et togae multifariam in castris visae maioris
aliquanto, quam  erat, speciem  urbanae multitudinis

fecerant.
                    <milestone n="4" unit="section"/>
                    quaerentibus, quid rei esset, flens diu vocem
non misit; tandem, ut iam ex trepidatione concurrentium turba constitit ac silentium fuit, ordine cuncta,

ut gesta erant, exposuit.
                    <milestone n="5" unit="section"/>
                    supinas deinde tendens manus commilitones appellans orabat, ne, quod scelus
Ap. Claudi esset, sibi attribuerent neu se ut parricidam

liberum  aversarentur.
                    <milestone n="6" unit="section"/>
                    sibi vitam  filiae sua cariorem
fuisse, si liberae ac pudicae vivere licitum fuisset; cum
velut servam ad stuprum rapi videret, morte amitti
melius ratum quam contumelia liberos, misericordia

se in speciem crudelitatis lapsum.
                    <milestone n="7" unit="section"/>
                    nec se superstitem
filiae futurum fuisse, nisi spem ulciscendae mortis eius
                    <pb n="p.190"/>
                    in auxilio commilitonum habuisset. illis quoque enim
filias, sorores coniugesque esse, nec cum filia sua libidinem Ap. Claudi extinctam esse, sed quo inpunitior

sit, eo effrenatiorem fore.
                    <milestone n="8" unit="section"/>
                    aliena calamitate documentum  datum  illis cavendae similis iniuriae. quod ad
se adtineat, uxorem sibi fato ereptam, filiam, quia non
ultra pudica victura fuerit, miseram, sed honestam
                    <corr sic="morter">mortem</corr>
                    occubuisse;
                    <milestone n="9" unit="section"/>
                    non esse iam Appi libidini locum in
domo sua; ab alia violentia eius eodem se animo suum
corpus vindicaturum, quo vindicaverit filiae; ceteri sibi
ac liberis suis consulerent.
                </p>
                <p>
                    <milestone n="10" unit="section"/>
                    haec Verginio vociferanti succlamabat multitudo
nec illius dolori nec suae libertati se defuturos. et
inmixti turbae militum togati eadem illa querendo docendoque, quanto visa quam audita indigniora
                    <hi rend="italics">oportuerit</hi>
                    videri, simul profligatam iam rem nuntiando Romae esse,
                    <milestone n="11" unit="section"/>
                    insecutique, qui Appium prope interemptum
in exilium abisse dicerent, perpulerunt, ut ad arma
conclamaretur vellerentque signa et Romam proficiscerentur.
                    <milestone n="12" unit="section"/>
                    decemviri, simul iis, quae videbant, iisque quae
acta Romae audierant, perturbati, alius in aliam partem
castrorum ad sedandos motus discurrunt. et leniter
agentibus responsum  non redditur; imperium si quis

inhiberet, et viros et armatos se esse respondetur.
                    <milestone n="13" unit="section"/>
                    eunt
agmine ad urbem et Aventinum insidunt, ut quisque
occurrerat, plebem ad repetendam libertatem creandosque tribunos plebis adhortantes. alia vox nulla violenta audita est.
                </p>
                <p>
                    senatum   Sp. Oppius habet.
                    <milestone n="14" unit="section"/>
                    nihil placet aspere

agi:
                    <milestone n="15" unit="section"/>
                    quippe ab ipsis datum locum seditioni esse. mittuntur tres legati consulares Sp. Tarpeius, C. Iulius,
P. Sulpicius, qui quaererent senatus verbis, cuius iussu
castra deseruissent, aut quid sibi vellent, qui armati
Aventinum obsedissent belloque averso ab hostibus patriam suam cepissent.
                    <milestone n="16" unit="section"/>
                    non defuit, quod responderetur;
deerat, qui daret responsum nullodum certo duce nec
satis audentibus singulis invidiae se offerre. id modo



a
                    <pb n="p.191"/>
                    a multitudine conclamatum est, ut L. Valerium et M.
Horatium ad se mitterent: iis se daturos responsum.
                </p>
                <p>
                    <milestone n="51" unit="chapter"/>
                    <milestone n="1" unit="section"/>
                    dimissis legatis admonet milites Verginius in re
non maxima paulo ante trepidatum esse, quia sine capite
                    <corr sic="multitude">multitudo</corr>
                    fuerit, responsumque quamquam non

inutiliter, fortuito tamen magis consensu quam communi consilio esse.
                    <milestone n="2" unit="section"/>
                    placere decem creari, qui summae
rei praeessent, militarique honore tribunos militum

appellari.
                    <milestone n="3" unit="section"/>
                    cum  ad eum   ipsum primum is honos deferretur, 'melioribus meis vestrisque rebus reservate'

inquit 'ista de me iudicia;
                    <milestone n="4" unit="section"/>
                    nec mihi filia inulta honorem ullum iucundum esse patitur, nec in perturbata
re publica eos utile est praeesse vobis, qui proximi

invidiae sint.
                    <milestone n="5" unit="section"/>
                    si quis usus mei est, nihilo minor ex

privato capietur.'
                    <milestone n="6" unit="section"/>
                    ita decem numero tribunos militares
creant.
                </p>
                <p>
                    neque in Sabinis quievit exercitus.
                    <milestone n="7" unit="section"/>
                    ibi quoque
auctore Icilio Numitorioque secessio ab decemviris facta
est non minore motu animorum Sicci caedis memoria
renovata, quam quem nova fama de virgine adeo foede

ad libidinem  petita accenderat.
                    <milestone n="8" unit="section"/>
                    Icilius, ubi audivit
tribunos militum in Aventino creatos, ne comitiorum

militarium praerogativam urbana comitia iisdem tribunis plebis creandis sequerentur,
                    <milestone n="9" unit="section"/>
                    peritus rerum popularium inminensque ei potestati et ipse, priusquam
iretur ad urbem, pari potestate eundem numerum ab

suis creandum  curat.
                    <milestone n="10" unit="section"/>
                    porta Collina urbem intravere
sub signis mediaque urbe agmine in Aventinum pergunt. ibi coniuncti alteri exercitui viginti tribunis
militum negotium dederunt, ut ex suo numero duos
crearent, qui summae rerum praeessent. M. Oppium,
Sex. Manilium creant.
                </p>
                <p>
                    <milestone n="11" unit="section"/>
                    patres solliciti de summa rerum,   cum senatus cottidie esset, iurgiis saepius terunt tempus quam consiliis.

Sicci caedes decemviris
                    <milestone n="12" unit="section"/>
                    et Appiana libido et dedecora
militiae obiciebantur. placebat Valerium Horatiumque
ire in Aventinum. illi negabant se aliter ituros, quam
                    <pb n="p.192"/>
                    si decemviri deponerent insignia magistratus eius, quo

anno iam  ante abissent.
                    <milestone n="13" unit="section"/>
                    decemviri querentes se in
ordinem cogi non ante quam perlatis legibus, quarum
causa creati essent, deposituros imperium se aiebant.
                    <milestone n="52" unit="chapter"/>
                    <milestone n="1" unit="section"/>
                    per M. Duillium, qui tribunus plebis fuerat, certior facta plebs contentionibus adsiduis nihil transigi,
in Sacrum   montem   ex Aventino transit adfirmante

Duillio non prius,
                    <milestone n="2" unit="section"/>
                    quam deseri urbem videant, curam
in animos patrum descensuram; admoniturum Sacrum
montem constantiae plebis, sciturosque sine restituta
potestate
                    <hi rend="italics">tribunicia</hi>
                    redigi in concordiam resne queant.

via Nomentana,
                    <milestone n="3" unit="section"/>
                    cui
                    <corr sic="turn">tum</corr>
                    Ficulensi nomen fuit, profecti
castra in monte Sacro locavere modestiam patrum
                    <corr sic="snorum">suorum</corr>
                    nihil violando imitati. secuta exercitum plebs

nullo, qui per aetatem ire posset, retractante.
                    <milestone n="4" unit="section"/>
                    prosecuntur coniuges liberique, cuinam  se relinquerent in
ea urbe, in qua nec pudicitia nec libertas sancta esset,
miserabiliter rogitantes.
                </p>
                <p>
                    cum vasta Romae omnia insueta solitudo fecisset,
                    <milestone n="5" unit="section"/>
                    in foro praeter paucos seniorum  nemo esset, vocatis
utique in senatum patribus desertum apparuisset forum,
plures iam quam Horatius ac Valerius vociferabantur:

'quid exspectabitis, patres conscripti?
                    <milestone n="6" unit="section"/>
                    si decemviri finem pertinaciae non faciunt, ruere ac deflagrare omnia
passuri estis? quod autem istud imperium est, decemviri, quod amplexi tenetis?
                    <milestone n="7" unit="section"/>
                    tectis ac parietibus iura
dicturi estis? non pudet lictorum vestrorum maiorem
prope numerum in foro conspici quam togatorum aliorum? quid, si hostes ad urbem veniant, facturi estis?
quid, si plebs mox, ubi parum secessione moveamur,

armata veniat?
                    <milestone n="8" unit="section"/>
                    occasune urbis vultis finire imperium?
atqui aut plebs non est habenda, aut habendi sunt tribuni plebis. nos citius caruerimus patriciis magistratibus quam  illi plebeis.
                    <milestone n="9" unit="section"/>
                    novam  inexpertamque
                    <corr sic="ear">eam</corr>
                    potestatem  eripuere patribus nostris;
                    <hi rend="italics">nedum hac</hi>
                    dulcedine semel capti ferant desiderium, cum praesertim
nec nos temperemus imperiis, quo minus illi auxilii
                    <pb n="p.193"/>
                    egeant?'
                    <milestone n="10" unit="section"/>
                    cum haec ex omni parte iactarentur, victi
consensu decemviri futuros se, quando ita videatur, in

potestate patrum adfirmant.
                    <milestone n="11" unit="section"/>
                    id modo simul orant ac
monent, ut ipsis ab invidia caveatur nec suo sanguine
ad supplicia patrum plebem adsuefaciant.
                </p>
                <p>
                    <milestone n="53" unit="chapter"/>
                    <milestone n="1" unit="section"/>
                    tum Valerius Horatiusque missi ad plebem condicionibus quibus videretur revocandam conponendasque res decemviris quoque ab ira et impetu multitudinis praecavere iubentur.
                    <milestone n="2" unit="section"/>
                    profecti gaudio ingenti
plebis in castra accipiuntur, quippe liberatores haud

dubie et motus initio et exitu rei.
                    <milestone n="3" unit="section"/>
                    ob haec iis advenientibus gratiae actae. Icilius pro multitudine verba
facit. idem, cum de condicionibus ageretur, quaerentibus legatis, quae postulata plebis essent, conposito
iam  ante adventum legatorum   consilio ea postulavit,
ut appareret in aequitate rerum plus quam in armis

reponi spei.
                    <milestone n="4" unit="section"/>
                    potestatem  enim tribuniciam provocationemque repetebant, quae ante decemviros creatos auxilia plebis fuerant, et ne cui fraudi esset concisse milites aut plebem ad repetendam per secessionem libertatem.
                    <milestone n="5" unit="section"/>
                    de decemvirorum modo supplicio atrox postulatum fuit: dedi quippe eos aequum censebant vivosque
igni concrematuros minabantur.
                </p>
                <p>
                    legati ad ea: '
                    <milestone n="6" unit="section"/>
                    quae consilii fuerunt, adeo aequa
postulastis, ut ultro vobis deferenda fuerint; libertati

enim ea praesidia petitis, non licentiae ad inpugnandos alios.
                    <milestone n="7" unit="section"/>
                    irae vestrae magis ignoscendum quam indulgendum est, quippe qui crudelitatis odio in crudelitatem ruitis et prius paene, quam ipsi liberi sitis, dominari iam in adversarios vultis.
                    <milestone n="8" unit="section"/>
                    numquamne quiescet

civitas nostra a suppliciis aut patrum in plebem Romanam aut plebis in patres?
                    <milestone n="9" unit="section"/>
                    scuto vobis magis quam
gladio opus est. satis superque humilis est, qui iure

aequo in civitate vivit nec inferendo iniuriam nec patiendo.
                    <milestone n="10" unit="section"/>
                    etiam si quando metuendos vos praebituri estis,
cum reciperatis magistratibus legibusque vestris iudicia
penes vos erunt de capite nostro fortunisque,
                    <corr sic="tune">tunc</corr>
                    ut
                    <pb n="p.194"/>
                    quaeque causa erit statuetis; nunc libertatem repeti
satis est.'
                    <milestone n="54" unit="chapter"/>
                    <milestone n="1" unit="section"/>
                    facerent ut vellent permittentibus cunctis mox

redituros se legati rebus perfectis adfirmant.
                    <milestone n="2" unit="section"/>
                    profecti
cum mandata plebis patribus exposuissent, alii decemviri, quando quidem  praeter spem  ipsorum supplicii

sui nulla mentio fieret,
                    <corr sic="baud">haud</corr>
                    quicquam abnuere;
                    <milestone n="3" unit="section"/>
                    Appius,
truci ingenio et invidia praecipua, odium in se
                    <corr sic="alioruin">aliorum</corr>
                    suo in eos metiens odio 'haud ignaro' inquit 'imminet

fortuna.
                    <milestone n="4" unit="section"/>
                    video, donec arma adversariis tradantur, differri adversus nos certamen. dandus invidiae est sanguis.
nihil ne ego quidem moror, quo minus decemviratu

abeam.'
                    <milestone n="5" unit="section"/>
                    factum   senatus consultum, ut decemviri se
primo quoque tempore magistratu abdicarent, Q. Furius
pontifex maximus tribunos plebis crearet, et ne cui
fraudi esset secessio militum plebisque.
                </p>
                <p>
                    <milestone n="6" unit="section"/>
                    his senatus consultis perfectis dimisso senatu decemviri prodeunt in contionem abdicantque se magistratu
ingenti hominum laetitia.
                </p>
                <p>
                    nuntiantur haec plebi.
                    <milestone n="7" unit="section"/>
                    legatos quidquid in urbe
hominum supererat prosequitur. huic multitudini laeta
alia turba ex castris occurrit. congratulantur libertatem concordiamque civitati restitutam.
                    <milestone n="8" unit="section"/>
                    legati pro contione: 'quod bonum, faustum felixque sit vobis reique
publicae, redite in patriam ad penates, coniuges liberosque vestros; sed, qua hic modestia fuistis, ubi nullius
ager in tot rerum usu necessario tantae multitudini
est violatus, eam modestiam ferte in urbem! in Aventinum ite, unde profecti estis!
                    <milestone n="9" unit="section"/>
                    ibi felici loco, ubi prima
initia inchoastis libertatis vestrae, tribunos plebi creabitis. praesto erit pontifex maximus, qui comitia habeat.'
                    <milestone n="10" unit="section"/>
                    ingens adsensus alacritasque cuncta adprobantium fuit. convellunt inde signa profectique Romam
certant cum obviis gaudio. armati per urbem silentio
in Aventinum perveniunt.
                </p>
                <p>
                    <milestone n="11" unit="section"/>
                    ibi extemplo pontifice maximo comitia habente
tribunos plebis creaverunt, omnium primum L. Verginium,
                    <pb n="p.195"/>
                    inde L. Icilium et P. Numitorium, avunculum

Vergini,
                    <milestone n="12" unit="section"/>
                    auctores secessionis,
                    <corr sic="tur">tum</corr>
                    C. Sicinium, progeniem eius, quem primum tribunum plebis creatum in
Sacro monte proditum memoriae est, et M. Duillium,
qui tribunatum insignem ante decemviros creatos gesserat nec in decemviralibus certaminibus plebi defuerat.

spe deinde magis quam meritis electi M. Titinius,
                    <milestone n="13" unit="section"/>
                    M.

Pomponius, C. Apronius,
                    <corr sic="Ap.">P.</corr>
                    Villius, C. Oppius.
                    <milestone n="14" unit="section"/>
                    tribunatu inito L.
                    <corr sic="[cilius">Icilius</corr>
                    extemplo plebem rogavit, et plebs
scivit, ne cui fraudi esset secessio ab decemviris facta.
                    <milestone n="15" unit="section"/>
                    confestim de consulibus creandis cum provocatione M.
Duillius rogationem pertulit. ea omnia in pratis Flaminiis concilio plebis acta, quem nunc circum Flaminium appellant.
                </p>
                <p>
                    <milestone n="55" unit="chapter"/>
                    <milestone n="1" unit="section"/>
                    per interregem deinde consules creati L. Valerius,
M. Horatius, qui extemplo    magistratum  occeperunt.
quorum consulatus popularis sine ulla patrum iniuria

nec sine offensione fuit;
                    <milestone n="2" unit="section"/>
                    quidquid enim libertati plebis

caveretur, id suis decedere opibus credebant.
                    <milestone n="3" unit="section"/>
                    omnium
primum, cum velut in controverso iure esset, tenerenturne patres plebi scitis, legem centuriatis comitiis tulere, ut, quod tributim plebes iussisset, populum teneret; qua lege tribuniciis rogationibus telum acerrimum

datum est.
                    <milestone n="4" unit="section"/>
                    aliam deinde consularem legem de provocatione, unicum praesidium libertatis, decemvirali potestate eversam, non restituunt modo, sed etiam in

posterum  muniunt sanciendo novam     legem,
                    <milestone n="5" unit="section"/>
                    ne quis
ullum magistratum sine provocatione crearet; qui creasset, eum ius fasque esset occidi, neve ea caedes capitalis

noxae haberetur.
                    <milestone n="6" unit="section"/>
                    et cum   plebem hinc provocatione,
hinc tribunicio auxilio satis firmassent, ipsis quoque
tribunis, ut sacrosancti viderentur, cuius rei prope iam

memoria aboleverat,
                    <milestone n="7" unit="section"/>
                    relatis quibusdam ex magno intervallo caerimoniis renovarunt, et cum religione inviolatos eos
                    <corr sic="tur">tum</corr>
                    lege etiam fecerunt sanciendo, ut, qui
tribunis plebis, aedilibus, iudicibus decemviris nocuisset,
eius caput Iovi sacrum esset, familia ad aedem Cereris,
                    <pb n="p.196"/>
                    Liberi Liberaeque venum iret.
                    <milestone n="8" unit="section"/>
                    hac lege iuris interpretes negant quemquam   sacrosanctum esse, sed eum,

qui eorum cuiquam nocuerit,
                    <hi rend="italics">Iovi</hi>
                    sacrum sanciri;
                    <milestone n="9" unit="section"/>
                    itaque aedilem prendi ducique a maioribus magistratibus,
quod etsi non iure fiat—noceri enim ei, cui hac
lege non liceat—, tamen argumentum esse non haberi

pro sacrosancto aedilem;
                    <milestone n="10" unit="section"/>
                    tribunos vetere iure iurando
plebis, cum primum
                    <corr sic="earn">eam</corr>
                    potestatem creavit, sacrosanctos

esse.
                    <milestone n="11" unit="section"/>
                    fuere, qui interpretarentur eadem  hac Horatia
lege consulibus quoque et praetoribus, quia eisdem
auspiciis quibus consules crearentur, cautum esse; iudicem enim consulem appellari.
                    <milestone n="12" unit="section"/>
                    quae refellitur interpretatio, quod iis temporibus nondum consulem iudicem,

sed praetorem appellari mos fuerit.
                    <milestone n="13" unit="section"/>
                    hae consulares leges fiere.
                </p>
                <p>
                    institutum etiam ab iisdem consulibus, ut senatus
consulta in aedem Cereris ad aediles plebis deferrentur, quae antea arbitrio consulum supprimebantur vitiabanturque.
                    <milestone n="14" unit="section"/>
                    M. Duillius deinde tribunus plebis plebem rogavit plebesque scivit, qui plebem sine tribunis
reliquisset quique magistratum sine provocatione creasset,

tergo ac capite puniretur.
                    <milestone n="15" unit="section"/>
                    haec omnia ut invitis, ita
non adversantibus patriciis transacta, quia nondum in
quemquam unum saeviebatur.
                    <milestone n="56" unit="chapter"/>
                    <milestone n="1" unit="section"/>
                    fundata deinde et potestate tribunicia et plebis
libertate
                    <corr sic="turn">tum</corr>
                    tribuni adgredi singulos tutum maturumque iam  rati accusatorem  primum Verginium et Appium reum deligunt.
                    <milestone n="2" unit="section"/>
                    cum    diem Appio Verginius dixisset et Appius stipatus patriciis iuvenibus in forum
descendisset, redintegrata extemplo est omnibus memoria foedissimae potestatis, cum ipsum satellitesque

eius vidissent.
                    <milestone n="3" unit="section"/>
                    <corr sic="tur">tum</corr>
                    Verginius toratio' inquit 'rebus
dubiis inventa est; itaque neque ego accusando apud
vos eum tempus teram, a cuius crudelitate vosmet ipsi
armis vindicastis, nec istum ad cetera scelera inpudentiam in defendendo se adicere patiar.
                    <milestone n="4" unit="section"/>
                    omnium igitur
tibi,
                    <corr sic="Ap.">Appi</corr>
                    Claudi, quae impie nefarieque per biennium
                    <pb n="p.197"/>
                    alia super alia es ausus, gratiam facio; unius tantum
criminis nisi iudicem dices, te ab libertate in servitutem contra leges vindicias non dedisse, in vincla te
duci iubebo.'
                </p>
                <p>
                    nec in tribunicio auxilio Appius
                    <milestone n="5" unit="section"/>
                    nec in iudicio

populi ullam spem habebat;
                    <milestone n="6" unit="section"/>
                    tamen et tribunos appellavit et nullo morante arreptus a viatore 'provoco' inquit. audita vox una vindex libertatis, ex eo missa

ore, quo vindiciae nuper ab libertate dictae erant, silentium  fecit.
                    <milestone n="7" unit="section"/>
                    et dum  pro se quisque deos tandem
esse et non neglegere humana fremunt, et superbiae

crudelitatique etsi seras, non leves tamen venire poenas:
                    <milestone n="8" unit="section"/>
                    provocare, qui provocationem sustulisset, et inplorare praesidium populi, qui omnia iura populi obtrisset, rapique in vincla egentem iure libertatis, qui
liberum corpus in servitutem addixisset, ipsius Appi

inter contionis murmur fidem populi Romani inplorantis vox audiebatur.
                    <milestone n="9" unit="section"/>
                    maiorum merita in rem publicam
domi militiaeque commemorabat, suum infelix erga
plebem Romanam studium, quo aequandarum legum
causa cum maxima offensione patrum consulatu abisset,
suas leges, quibus manentibus lator earum in vincla

ducatur.
                    <milestone n="10" unit="section"/>
                    ceterum  sua propria bona malaque, cum
causae dicendae data facultas sit,
                    <corr sic="tur">tum</corr>
                    se experturum;
in praesentia se communi iure civitatis civem Romanum die dicta postulare, ut dicere liceat, ut iudicium

populi Romani experiri.
                    <milestone n="11" unit="section"/>
                    non ita se invidiam pertimuisse, ut nihil in aequitate et misericordia civium suorum spei habeat. quod si indicta causa in vincla ducatur, iterum se tribunos plebei appellare et monere,

ne imitentur quos oderint.
                    <milestone n="12" unit="section"/>
                    quod si tribuni eodem
foedere obligatos se fateantur tollendae appellationis,
in quod conspirasse decemviros criminati sint, at se
provocare ad populum; inplorare leges de provocatione

et consulares et tribunicias eo ipso anno latas.
                    <milestone n="13" unit="section"/>
                    quem
enim provocaturum, si hoc indemnato indicta causa
non liceat? cui plebeio et humili praesidium in legibus
                    <pb n="p.198"/>
                    fore, si
                    <corr sic="Ap.">Appi</corr>
                    Claudio non sit? se documento futurum,
utrum novis legibus dominatio an libertas firmata sit
et appellatio provocatioque adversus iniuriam magistratuum ostentata tantum inanibus litteris an vere
data sit.
                    <milestone n="57" unit="chapter"/>
                    <milestone n="1" unit="section"/>
                    Contra ea Verginius unum Ap. Claudium et legum
expertem et civilis et humani foederis esse aiebat.

respicerent tribunal homines,
                    <milestone n="2" unit="section"/>
                    castellum omnium scelerum, ubi decemvir ille perpetuus bonis, tergo, sanguini
civium infestus, virgas securesque omnibus minitans,

deorum hominumque contemptor,
                    <milestone n="3" unit="section"/>
                    carnificibus, non lictoribus stipatus, iam ab rapinis et caedibus animo ad
libidinem verso virginem ingenuam in oculis populi
Romani velut bello captam ab
                    <corr sic="conplexu">complexu</corr>
                    patris abreptam

ministro cubiculi sui clienti dono dederit;
                    <milestone n="4" unit="section"/>
                    ubi crudeli
decreto nefandisque vindiciis dextram patris in filiam
armaverit; ubi tollentis corpus semianime virginis
sponsum avumque in carcerem duci iusserit, stupro
interpellato magis quam caede motus. et illi carcerem
aedificatum esse, quod domicilium plebis Romanae vocare sit solitus.
                    <milestone n="5" unit="section"/>
                    proinde ut ille iterum ac saepius
provocet, sic se iterum ac saepius iudicem illi ferre,
ni vindicias ab libertate in servitutem dederit; si ad
iudicem non eat, pro damnato in vincla duci iubere.
                    <milestone n="6" unit="section"/>
                    ut haud quoquam inprobante sic magno motu animorum, cum tanti viri supplicio suamet plebi iam nimia
libertas videretur, in carcerem est coniectus. tribunus
ei diem prodixit.
                </p>
                <p>
                    inter haec ab Latinis
                    <milestone n="7" unit="section"/>
                    et Hernicis legati gratulatum de concordia patrum ac plebis Romam venerunt
donumque ob eam Iovi optumo maximo coronam auream in Capitolium tulere parvi ponderis, prout res
                    <corr sic="baud">haud</corr>
                    opulentae erant colebanturque religiones pie

magis quam magnifice.
                    <milestone n="8" unit="section"/>
                    iisdem auctoribus cognitum est

Aequos Volscosque summa vi bellum apparare.
                    <milestone n="9" unit="section"/>
                    itaque
partiri provincias consules iussi. Horatio Sabini, Valerio Aequi evenere. cum ad ea bella dilectum edixissent,
                    <pb n="p.199"/>
                    favore plebis non iuniores modo, sed emeritis etiam
stipendiis pars magna voluntariorum ad nomina danda
praesto fuere, eoque non copia modo, sed genere etiam
militum, veteranis admixtis, firmior exercitus
                    <corr sic="fruit.">fuit.</corr>
                    priusquam urbe egrederentur,
                    <milestone n="10" unit="section"/>
                    leges decemvirales, quibus tabulis duodecim est nomen, in aes incisas in
publico proposuerunt. sunt, qui iussu tribunorum
aediles functos eo ministerio scribant.
                </p>
                <p>
                    <milestone n="58" unit="chapter"/>
                    <milestone n="1" unit="section"/>
                    C. Claudius, qui perosus decemvirorum scelera et
ante omnes fratris filii superbiae infestus Regillum antiquam
                    <corr sic="iu">in</corr>
                    patriam se contulerat, is magno iam natu,
cum ad pericula eius deprecanda redisset, cuius vitia
fugerat, sordidatus cum gentilibus clientibusque in foro

prensabat singulos orabatque,
                    <milestone n="2" unit="section"/>
                    ne Claudiae genti
                    <corr sic="earn">eam</corr>
                    inustam maculam vellent, ut carcere et vinculis viderentur digni. virum honoratissimae imaginis futurum
ad posteros, legum latorem conditoremque Romani
iuris, iacere vinctum inter fures nocturnos ac
                    <corr sic="latrones!">latrones.</corr>
                    <milestone n="3" unit="section"/>
                    averterent ab ira parumper ad cognitionem cogitationemque animos et potius unum tot Claudiis deprecantibus condonarent, quam propter unius odium multorum preces aspernarentur.
                    <milestone n="4" unit="section"/>
                    se quoque id generi ac
nomini dare nec cum eo in gratiam redisse, cuius adversae fortunae velit succursum. virtute libertatem
recuperatam esse; dementia concordiam ordinum stabiliri posse.
                </p>
                <p>
                    <milestone n="5" unit="section"/>
                    erant,   quos moveret sua magis pietate quam eius,
pro quo agebat, causa; sed Verginius sui potius ut
misererentur orabat filiaeque nec gentis Claudiae regnum in plebem sortitae, sed necessariorum Verginiae,
trium tribunorum, preces audirent, qui ad auxilium

plebis creati ipsi plebis fidem atque auxilium inplorarent.
                    <milestone n="6" unit="section"/>
                    iustiores hae lacrimae videbantur. itaque spe
incisa, priusquam prodicta dies adesset, Appius mortem
sibi conscivit.
                </p>
                <p>
                    <milestone n="7" unit="section"/>
                    subinde arreptus a P. Numitorio Sp. Oppius,   proximus invidiae, quod in urbe fuerat, cum iniustae vindiciae
                    <pb n="p.200"/>
                    a collega dicerentur.
                    <milestone n="8" unit="section"/>
                    plus tamen facta iniuria
Oppio quam non prohibita invidiae fecit. testis productus, qui septem et viginti enumeratis stipendiis
octiens extra ordinem donatus donaque ea gerens in
conspectu populi, scissa veste tergum laceratum virgis
ostendit nihilum deprecans, quin, si quam suam noxam

reus dicere posset, privatus iterum in se saeviret.
                    <milestone n="9" unit="section"/>
                    Op.
pius quoque ductus in vincula est et ante iudicii diem
finem ibi vitae fecit. bona Claudii Oppiique tribuni
publicavere. collegae eorum exilii causa solum verterunt:
                    <milestone n="10" unit="section"/>
                    bona publicata sunt. et M. Claudius adsertor
Verginiae, die dicta damnatus ipso remittente Verginio
ultimam poenam dimissus Tibur exulatum abiit, manesque Verginiae,
                    <milestone n="11" unit="section"/>
                    mortuae quam vivae felicioris, per tot
domos ad petendas poenas vagati nullo relicto sonte
tandem quieverunt.
                    <milestone n="59" unit="chapter"/>
                    <milestone n="1" unit="section"/>
                    ingens metus incesserat patres, vultusque iam iidem
tribunorum erant, qui decemvirorum fuerant, cum M.
Duillius tribunus plebis inhibito salubriter modo nimiae

potestati '
                    <milestone n="2" unit="section"/>
                    et libertatis' inquit 'nostrae et poenarum ex
inimicis satis est; itaque hoc anno nec diem dici cuiquam nec in vincla duci quemquam sum passurus.

nam neque vetera peccata repeti iam oblitterata placet,
                    <milestone n="3" unit="section"/>
                    cum nova expiata sint decemvirorum suppliciis, et nihil
admissum iri, quod vim tribuniciam desideret, spondet
perpetua consulum amborum in libertate vestra tuenda

cura.'
                    <milestone n="4" unit="section"/>
                    ea primum  moderatio tribuni metum patribus
dempsit eademque auxit consulum invidiam, quod adeo
toti plebis fuissent, ut patrum salutis libertatisque prior
plebeio magistratui quam patricio cura fuisset, et ante
inimicos satietas poenarum suarum cepisset, quam obviam ituros licentiae eorum consules appareret.
                    <milestone n="5" unit="section"/>
                    multique erant, qui mollius consultum dicerent, quod legum
ab iis latarum patres auctores fuissent, neque erat
dubium, quin turbato rei publicae statu tempori succubuissent.
                    <milestone n="60" unit="chapter"/>
                    <milestone n="1" unit="section"/>
                    consules rebus urbanis conpositis fundatoque plebis
                    <pb n="p.201"/>
                    statu in provincias diversi abiere. Valerius adversus

coniunctos iam in Algido exercitus Aequorum Volscorumque sustinuit consilio bellum;
                    <milestone n="2" unit="section"/>
                    quod si extemplo
rem fortunae commisisset, haud scio an, qui
                    <corr sic="tur">tum</corr>
                    animi ab
decemvirorum infelicibus auspiciis Romanis hostibusque
erant, magno detrimento certamen staturum fuerit.

castris mille passuum ab hoste positis copias continebat.
                    <milestone n="3" unit="section"/>
                    hostes medium inter bina castra spatium acie instructa
conplebant, provocantibusque ad proelium responsum

Romanus nemo reddebat.
                    <milestone n="4" unit="section"/>
                    tandem     fatigati stando ac
nequiquam expectando certamen Aequi Volscique, postquam concessum propemodum de victoria credebant,
pars in Hernicos, pars in Latinos praedatum abeunt;
relinquitur magis castris praesidium quam satis virium

ad certamen.
                    <milestone n="5" unit="section"/>
                    quod ubi consul sensit, reddit inlatum
antea terrorem instructaque acie ultro hostem lacessit.

ubi illi conscientia,
                    <milestone n="6" unit="section"/>
                    quid abesset virium, detractavere
pugnam, crevit extemplo Romanis animus, et pro victis

habebant paventes intra vallum.
                    <milestone n="7" unit="section"/>
                    cum per totum diem
stetissent intenti ad certamen, nocti cessere. et Romani
quidem pleni spei corpora curabant; haudquaquam pari
hostes animo nuntios passim trepidi ad revocandos
praedatores dimittunt. recurritur ex proximis locis;
ulteriores non inventi.
                </p>
                <p>
                    <milestone n="8" unit="section"/>
                    ubi inluxit,   egreditur castris Romanus vallum invasurus, ni copia pugnae fieret. et postquam multa
iam dies erat neque movebatur quicquam ab hoste,
iubet signa inferri consul; motaque acie indignatio
Aequos et Volscos incessit, si victores exercitus vallum
potius quam virtus et arma tegerent. igitur et ipsi

efflagitatum ab ducibus signum pugnae accepere.
                    <milestone n="9" unit="section"/>
                    iamque pars egressa portis erat, deincepsque alii servabant
ordinem in suum quisque locum descendentes, cum consul Romanus, priusquam totis viribus fulta constaret

hostium acies, intulit signa;
                    <milestone n="10" unit="section"/>
                    adortusque nec omnes dum
eductos nec, qui erant, satis explicatis ordinibus, prope
fluctuantem turbam trepidantium huc atque illuc circumspectantiumque
                    <pb n="p.202"/>
                    se ac suos addito turbatis mentibus clamore atque impetu invadit.
                    <milestone n="11" unit="section"/>
                    rettulere primo
pedem hostes; deinde, cum animos collegissent et undique duces, victisne cessuri essent, increparent, restituitur pugna.
                    <milestone n="61" unit="chapter"/>
                    <milestone n="1" unit="section"/>
                    consul ex altera parte Romanos meminisse iubebat illo die primum liberos pro libera urbe Romana
pugnare: sibimet ipsis victuros, non ut decemvirorum

victores praemium essent.
                    <milestone n="2" unit="section"/>
                    non Appio duce rem geri,
sed consule Valerio ab liberatoribus populi Romani
orto, liberatore ipso. ostenderent prioribus proeliis per

duces, non per milites stetisse, ne vincerent;
                    <milestone n="3" unit="section"/>
                    turpe esse
contra cives plus animi habuisse quam contra hostes

et domi quam foris servitutem magis timuisse.
                    <milestone n="4" unit="section"/>
                    unam
Verginiam fuisse, cuius pudicitiae in pace periculum
esset, unum Appium civem periculosae libidinis; at,
si fortuna belli inclinet, omnium liberis ab tot milibus

hostium periculum fore;
                    <milestone n="5" unit="section"/>
                    nolle ominari, quae nec Iuppiter nec Mars pater passuri sint iis auspiciis conditae
urbi accidere. Aventini Sacrique montis admonebat,
ut, ubi libertas parta esset paucis ante mensibus, eo
imperium inlibatum referrent
                    <milestone n="6" unit="section"/>
                    ostenderentque eandem
indolem militibus Romanis post exactos decemviros
esse, quae ante creatos fuerit, nec aequatis legibus inminutam virtutem populi Romani esse.
                    <milestone n="7" unit="section"/>
                    haec ubi inter
signa peditum dicta dedit, advolat deinde ad equites:
'agite, iuvenes', inquit, 'praestate virtute peditem, ut

honore atque ordine
                    <corr sic="praestatis!">praestatis.</corr>
                    <milestone n="8" unit="section"/>
                    primo concursu pedes
movit hostem, pulsum   vos inmissis equis exigite e
                    <corr sic="campo!">campo.</corr>
                    non sustinebunt impetum et nunc cunctantur

magis quam resistunt.'
                    <milestone n="9" unit="section"/>
                    concitant equos permittuntque
in hostem pedestri iam turbatum pugna et perruptis
ordinibus elati ad novissimam aciem, pars libero spatio
circumvecti iam fugam undique capessentes plerosque

a castris avertunt praeterequitantesque absterrent.
                    <milestone n="10" unit="section"/>
                    peditum acies et consul ipse visque omnis belli fertur in
castra captisque cum ingenti caede maiore praeda potitur.
                    <pb n="p.203"/>
                    <corr sic="Huius">huius</corr>
                    pugnae fama,
                    <milestone n="11" unit="section"/>
                    perlata non in urbem modo,
sed in Sabinos ad alterum exercitum, in urbe laetitia

celebrata est, in castris animos militum ad aemulandum decus accendit.
                    <milestone n="12" unit="section"/>
                    iam Horatius eos excursionibus
proeliisque levibus experiundo adsuefecerat sibi potius
fidere quam meminisse ignominiae decemvirorum ductu

acceptae;
                    <milestone n="13" unit="section"/>
                    parvaque certamina in summam totius profecerant spei. nec cessabant Sabini, feroces ab re

priore anno bene gesta, lacessere atque instare rogitantes, quid latrocinii modo procursantes pauci recurrentesque tererent tempus et in multa proelia parvaque carperent summam    unius belli?
                    <milestone n="14" unit="section"/>
                    quin illi congrederentur acie inclinandamque semel fortunae rem
darent?
                </p>
                <p>
                    <milestone n="62" unit="chapter"/>
                    <milestone n="1" unit="section"/>
                    ad id, quod sua sponte satis conlectum animorum
erat, indignitate etiam Romani accendebantur: iam alterum  exercitum  victorem  in urbem  rediturum, sibi
ultro per contumelias hostem insultare; quando autem

se, si
                    <corr sic="turn">tum</corr>
                    non sint, pares hostibus fore?
                    <milestone n="2" unit="section"/>
                    ubi haec
fremere militem  in castris consul sensit, contione advocata 'quem ad modum' inquit 'in Algido res gesta
sit, arbitror vos, milites, audisse. qualem liberi populi

exercitum decuit esse, talis fuit.
                    <milestone n="3" unit="section"/>
                    consilio collegae, virtute militum victoria parta est. quod ad me attinet,
id consilii animique habiturus sum, quod vos mihi feceritis. et trahi bellum salubriter et mature perfici

potest.
                    <milestone n="4" unit="section"/>
                    si trahendum est, ego, ut in dies spes virtusque vestra crescat, eadem, qua institui, disciplina efficiam; si iam satis animi est decernique placet, agitedum  clamorem, qualem  in acie sublaturi estis, tollite

hic indicem voluntatis virtutisque vestrae!'
                    <milestone n="5" unit="section"/>
                    postquam
ingenti alacritate clamor est sublatus, quod bene vertat, gesturum se illis morem  posteroque die in aciem
deducturum adfirmat. reliquum diei apparandis armis
consumptum est.
                </p>
                <p>
                    <milestone n="6" unit="section"/>
                    postero die simul instrui Romanam aciem Sabini
videre et ipsi, iam pridem avidi certaminis procedunt.
                    <pb n="p.204"/>
                    proelium  fuit, quale inter fidentes sibimet ambo exercitus, veteris perpetuaeque alterum  gloriae, alterum

nova nuper victoria elatum.
                    <milestone n="7" unit="section"/>
                    consilio etiam Sabini
vires adiuvere; nam cum aequassent aciem, duo extra
ordinem milia, quae in sinistrum cornu Romanorum

in ipso certamine inpressionem facerent, tenuere.
                    <milestone n="8" unit="section"/>
                    quae
ubi inlatis ex transverso signis degravabant prope circumventum   cornu, equites duarum legionum sescenti
fere ex equis desiliunt cedentibusque iam suis provolant in primum simulque et hosti se opponunt et aequato primum periculo, pudore deinde animos peditum

accendunt.
                    <milestone n="9" unit="section"/>
                    verecundiae erat equitem suo alienoque
Marte pugnare, peditem ne ad pedes quidem degresso
equiti parem esse.
                    <milestone n="63" unit="chapter"/>
                    <milestone n="1" unit="section"/>
                    Vadunt igitur in proelium ab sua parte omissum
et locum, ex quo cesserant, repetunt; momentoque non
restituta modo pugna, sed inclinatur etiam Sabinis cornu.

eques inter ordines peditum tectus se ad equos recipit.
                    <milestone n="2" unit="section"/>
                    transvolat inde in partem alteram suis victoriae nuntius; simul et in hostis iam pavidos, quippe fuso suae
partis validiore cornu, impetum facit. non aliorum eo

proelio virtus magis enituit.
                    <milestone n="3" unit="section"/>
                    consul providere omnia,
laudare fortis, increpare, sicubi segnior pugna esset.
castigati fortium statim virorum opera edebant; tantumque hos pudor, quantum alios laudes excitabant.
                    <milestone n="4" unit="section"/>
                    redintegrato clamore undique omnes conisi hostem
avertunt, nec deinde Romana vis sustineri potuit. Sabini fusi passim per agros castra hosti ad praedam
relinquunt. ibi non sociorum, sicut in Algido, res,
sed suas Romanus populationibus agrorum amissas
recepit.
                </p>
                <p>
                    <milestone n="5" unit="section"/>
                    gemina victoria duobus bifariam  proeliis parta
maligne senatus in unum diem supplicationes consulum
nomine decrevit. populus iniussu et altero die frequens
                    <corr sic="lit">iit</corr>
                    supplicatum; et haec vaga popularisque
                    <corr sic="snpplicatio">supplicatio</corr>
                    studiis prope celebratior fuit.
                    <milestone n="6" unit="section"/>
                    consules ex composite
eodem biduo ad urbem accessere senatumque in Martium
                    <pb n="p.205"/>
                    campum evocavere. ubi cum de rebus ab se gestis
agerent, questi primores patrum senatum inter milites

dedita opera terroris causa haberi.
                    <milestone n="7" unit="section"/>
                    itaque inde consules, ne criminationi locus esset, in prata Flaminia,
ubi nunc aedes Apollinis est—iam
                    <corr sic="turn">tum</corr>
                    Apollinare

appellabant—, avocavere senatum.
                    <milestone n="8" unit="section"/>
                    ubi cum ingenti
consensu patrum negaretur triumphus, L. Icilius tribunus plebis tulit ad populum de triumpho consulum

multis dissuasum  prodeuntibus,
                    <milestone n="9" unit="section"/>
                    maxime C. Claudio
vociferante: de patribus, non de hostibus consules
triumphare velle, gratiamque pro privato merito in
tribunum, non pro virtute honorem peti. numquam
ante de triumpho per populum actum, semper aestimationem arbitriumque eius honoris penes senatum

fuisse.
                    <milestone n="10" unit="section"/>
                    ne reges quidem  maiestatem  summi ordinis
inminuisse. ne ita omnia tribuni potestatis suae inplerent, ut nullum publicum  consilium sinerent esse.
ita demum liberam civitatem fore, ita aequatas leges,

si sua quisque iura ordo, suam maiestatem teneat.
                    <milestone n="11" unit="section"/>
                    in
eandem sententiam multa et a ceteris senioribus patrum cum essent dicta, omnes tribus
                    <corr sic="ear">eam</corr>
                    rogationem
acceperunt.
                    <corr sic="tur">tum</corr>
                    primum sine auctoritate senatus populi iussu triumphatum est.
                </p>
                <p>
                    <milestone n="64" unit="chapter"/>
                    <milestone n="1" unit="section"/>
                    haec victoria tribunorum plebisque prope in
                    <corr sic="baud">haud</corr>
                    salubrem luxuriam vertit conspiratione inter tribunos
facta, ut iidem tribuni reficerentur et, quo sua minus

cupiditas emineret, consules quoque continuarent magistratum.
                    <milestone n="2" unit="section"/>
                    consensum  patrum  causabantur, quo per

contumeliam consulum iura tribunorum plebis labefactata essent.
                    <milestone n="3" unit="section"/>
                    quid futurum nondum firmatis legibus,
si novos tribunos per factionis suae consules adorti
essent? non enim semper Valerios Horatiosque consules fore, qui libertati plebis suas opes postferrent.
                </p>
                <p>
                    <milestone n="4" unit="section"/>
                    forte quadam utili ad tempus,   ut comitiis praeesset, potissimum M. Duillio sorte evenit, viro prudenti
et ex continuatione magistratus invidiam inminentem

cernenti.
                    <milestone n="5" unit="section"/>
                    qui cum ex veteribus tribunis negaret se
                    <pb n="p.206"/>
                    ullius rationem habiturum pugnarentque collegae, ut
liberas tribus in suffragium mitteret aut concederet
sortem comitiorum collegis habituris e lege potius

comitia quam ex voluntate patrum,
                    <milestone n="6" unit="section"/>
                    iniecta contentione
Duillius consules ad subsellia accitos cum interrogasset,
quid de comitiis consularibus in animo haberent, respondissentque se novos consules creatures, auctores
populares sententiae
                    <corr sic="baud">haud</corr>
                    popularis nactus in contionem cum iis processit.
                    <milestone n="7" unit="section"/>
                    ubi cum consules producti ad
populum interrogatique, si eos populus Romanus, memor liberatis per illos receptae domi, memor militiae
rerum gestarum, consules iterum faceret, quidnam facturi essent,
                    <milestone n="8" unit="section"/>
                    nihil sententiae suae mutassent, conlaudatis
consulibus, quod perseverarent ad ultimum dissimiles
decemvirorum esse, comitia habuit; et quinque tribunis
plebi creatis cum prae studiis aperte petentium novem
tribunorum alii candidati tribus non explerent, concilium dimisit nec deinde comitiorum causa habuit.
                    <milestone n="9" unit="section"/>
                    satisfactum legi aiebat, quae numero nusquam praefinito,
tribuni modo ut relinquerentur, sanciret et ab iis, qui

creati essent, cooptari collegas iuberet;
                    <milestone n="10" unit="section"/>
                    recitabatque
rogationis carmen, in quo est: 'tribunos plebei decem
rogabo; si qui vos minus hodie decem tribunos plebei
feceritis, tum ut ii, quos hi sibi collegas cooptassint,
legitimi eadem lege tribuni plebei sint, ut illi, quos

hodie tribunos plebei feceritis.'
                    <milestone n="11" unit="section"/>
                    Duillius cum ad ultimum perseverasset negando quindecim tribunos plebei
rem publicam habere posse, victa collegarum cupiditate pariter patribus plebeique acceptus magistratu
abiit.
                    <milestone n="65" unit="chapter"/>
                    <milestone n="1" unit="section"/>
                    novi tribuni plebis in cooptandis collegis patrum
voluntatem foverunt, duos etiam patricios consularesque, Sp. Tarpeium et A. Aternium, cooptavere.
                    <milestone n="2" unit="section"/>
                    consules creati Sp. Herminius, T. Verginius Caelimontanus,
nihil magnopere ad patrum aut plebis causam inclinati,

otium domi ac foris habuere.
                    <milestone n="3" unit="section"/>
                    L. Trebonius tribunus
plebis infestus patribus, quod se ab iis in cooptandis
                    <pb n="p.207"/>
                    tribunis fraude captum  proditumque a collegis aiebat,

rogationem tulit,
                    <milestone n="4" unit="section"/>
                    ut, qui plebem Romanam tribunos
plebi rogaret, is usque eo rogaret, dum decem tribunos plebi faceret; insectandisque patribus, unde Aspero
etiam inditum est cognomen, tribunatum gessit.
                </p>
                <p>
                    inde M. Geganius Macerinus
                    <milestone n="5" unit="section"/>
                    et C. Iulius consules
facti contentiones tribunorum adversus nobilium iuventutem ortas sine insectatione potestatis eius conservata

maiestate patrum  sedavere.
                    <milestone n="6" unit="section"/>
                    plebem decreto ad bellum
Volscorum et Aequorum dilectu sustinendo rem ab
seditionibus continuere, urbano otio foris quoque omnia

tranquilla esse adfirmantes, per discordias civiles externos tollere animos.
                    <milestone n="7" unit="section"/>
                    cura pacis concordiae quoque
intestinae causa fuit. sed alter semper ordo gravis
alterius modestiae erat; quiescenti plebi ab iunioribus

patrum  iniuriae fieri coeptae.
                    <milestone n="8" unit="section"/>
                    ubi tribuni auxilio humilioribus essent, in primis parum proderat, deinde ne
ipsi quidem inviolati erant, utique postremis mensibus,
cum et per coitiones potentiorum iniuria fieret et vis

potestatis omnis aliquanto
                    <corr sic="posteriorc">posteriore</corr>
                    anni parte languidior ferme esset.
                    <milestone n="9" unit="section"/>
                    iamque plebs ita in tribunatu
ponere aliquid spei, si similes Icilio tribunos haberet:

nomina tantum    se biennio habuisse.
                    <milestone n="10" unit="section"/>
                    seniores contra
patrum, ut nimis feroces suos credere iuvenes esse,

ita malle, si modus excedendus esset, suis quam adversariis superesse animos.
                    <milestone n="11" unit="section"/>
                    adeo moderatio tuendae
libertatis, dum aequari velle simulando ita se quisque
extollit, ut deprimat alium, in difficili est, cavendoque
ne metuant, homines metuendos ultro se efficiunt, et
iniuriam a nobis repulsam tamquam aut facere aut
pati necesse sit, iniungimus aliis.
                </p>
                <p>
                    <milestone n="66" unit="chapter"/>
                    <milestone n="1" unit="section"/>
                    T. Quinctius Capitolinus quartum et Agrippa Furius consules inde facti nec seditionem domi nec foris

bellum acceperunt;
                    <milestone n="2" unit="section"/>
                    sed inminebat utrumque. iam non
ultra discordia civium reprimi poterat et tribunis et
plebe incitata in patres, cum dies alicui nobilium dicta

novis semper certaminibus contiones turbaret.
                    <milestone n="3" unit="section"/>
                    ad quorum
                    <pb n="p.208"/>
                    primum strepitum velut signo accepto arma cepere Aequi ac Volsci, simul quod persuaserant iis duces cupidi praedarum biennio ante dilectum
                    <corr sic="indictuni">indictum</corr>
                    haberi non potuisse abnuente iam plebe imperium;
                    <milestone n="4" unit="section"/>
                    eo
adversus se non esse missos exercitus. dissolvi licentia
militandi morem, nec pro communi iam patria Romam
esse. quidquid irarum simultatiumque cum externis
fuerit, in ipsos verti. occaecatos lupos intestina rabie

opprimendi occasionem  esse.
                    <milestone n="5" unit="section"/>
                    coniunctis exercitibus
Latinum primum agrum perpopulati sunt; deinde, postquam ibi nemo vindex occurrebat, tum vero
                    <corr sic="exultantibus">exsultantibus</corr>
                    belli auctoribus ad moenia ipsa Romae populabundi regione portae Esquilinae accessere vastationem

agrorum per contumeliam urbi ostentantes.
                    <milestone n="6" unit="section"/>
                    unde postquam inulti praedam prae se agentes retro ad Corbionem agmine iere, Quinctius consul ad contionem populum vocavit.
                    <milestone n="67" unit="chapter"/>
                    <milestone n="1" unit="section"/>
                    ibi in hanc sententiam locutum accipio: 'etsi mihi
nullius noxae conscius, Quirites, sum, tamen cum pudore summo in conspectum vestrum processi. hoc vos
scire, hoc posteris memoriae traditum iri, Aequos et
Volscos, vix Hernicis modo pares, T. Quinctio quartum
consule ad moenia urbis Romae inpune armatos
                    <corr sic="venissel">uenisse.</corr>
                    hanc ego ignominiam,
                    <milestone n="2" unit="section"/>
                    quamquam iam diu ita vivitur,
                    <del status="unremarkable">is status rerum est,</del>
                    ut nihil boni divinet animus, si
huic potissimum inminere anno scissem, vel exilio vel

morte, si alia fuga honoris non esset, vitassem.
                    <milestone n="3" unit="section"/>
                    ergo
si viri arma illa habuissent, quae in portis fuere nostris,
capi Roma me consule potuit. satis honorum, satis
superque vitae erat; mori consulem tertium oportuit.

quem tandem ignavissimi hostium contempsere?
                    <milestone n="4" unit="section"/>
                    nos
consules an vos, Quirites? si culpa in nobis est, auferte
imperium indignis et, si id parum est, insuper poenas

expetite;
                    <milestone n="5" unit="section"/>
                    si in vobis, nemo deorum nec hominum sit,
qui vestra puniat peccata, Quirites; vosmet tantum
eorum
                    <corr sic="paeniteat!">paeniteat.</corr>
                    non illi vestram ignaviam contempsere
nec suae virtuti confisi sunt; quippe totiens fusi fugatique,
                    <pb n="p.209"/>
                    castris exuti, agro multati, sub iugum missi et

se et vos novere;
                    <milestone n="6" unit="section"/>
                    discordia ordinum et venenum urbis
huius, patrum ac plebis certamina, dum nec nobis imperi nec vobis libertatis est modus, dum taedet vos
patriciorum, nos plebeiorum magistratuum, sustulere

illis animos.
                    <milestone n="7" unit="section"/>
                    pro deum fidem quid vobis vultis? tribunos plebis concupistis; concordiae causa concessimus.
decemviros desiderastis: creari passi sumus. decemvirorum vos pertaesum est: coegimus abire magistratu.
                    <milestone n="8" unit="section"/>
                    manente in eosdem   privatos ira vestra mori atque

exulare nobilissimos viros honoratissimosque passi sumus.
                    <milestone n="9" unit="section"/>
                    tribunos plebis creare iterum voluistis: creastis;
consules facere vestrarum partium: etsi patribus videbamus iniquum patricium quoque magistratum plebi
donum  fieri sivimus. auxilium tribunicium, provocationem ad populum, scita plebis iniuncta patribus, sub

titulo aequandarum legum nostra iura oppressa tulimus et ferimus.
                    <milestone n="10" unit="section"/>
                    qui finis erit discordiarum? ecquando
unam urbem habere, ecquando communem hanc esse
patriam licebit? victi nos aequiore animo quiescimus

quam  vos victores.
                    <milestone n="11" unit="section"/>
                    satisne est nobis vos metuendos
esse? adversus nos Aventinum capitur, adversus nos
Sacer occupatur mons, Esquiliasque vidimus ab hoste
prope captas, et scandentem in aggerem Volscum hostem
nemo submovit; in nos viri, in nos armati estis.
                </p>
                <p>
                    <milestone n="68" unit="chapter"/>
                    <milestone n="1" unit="section"/>
                    agitedum, ubi hic curiam circumsederitis et forum infestum feceritis et carcerem impleveritis principibus,
                    <milestone n="2" unit="section"/>
                    iisdem  istis ferocibus animis egredimini extra
portam Esquilinam aut, si ne hoc quidem audetis, ex

muris visite agros vestros ferro ignique vastatos, praedam abigi, fumare incensa passim
                    <corr sic="tecta!">tecta.</corr>
                    <milestone n="3" unit="section"/>
                    at enim
                    <corr sic="cormunis">communis</corr>
                    res per haec loco est peiore: ager uritur, urbs
obsidetur, belli gloria penes hostes est. quid tandem?
privatae res vestrae quo statu sunt? iam unicuique ex
agris sua damna nuntiabuntur. quid est tandem domi,

unde ea expleatis?
                    <milestone n="4" unit="section"/>
                    tribuni vobis amissa reddent ac
restituent? vocis verborumque quantum voletis ingerent
                    <pb n="p.210"/>
                    et criminum in principes et legum aliarum super alias
et contionum; sed ex illis contionibus numquam vestrum quisquam re, fortuna domum auctior rediit.
                    <milestone n="5" unit="section"/>
                    ecquis rettulit aliquid ad coniugem ac liberos praeter
odia, offensiones, simultates publicas privatasque? a
quibus semper non vestra virtute innocentiaque, sed

auxilio alieno tuti sitis.
                    <milestone n="6" unit="section"/>
                    at hercules cum stipendia
nobis consulibus, non tribunis ducibus, et in castris,
non in foro faciebatis, et in acie vestrum clamorem
hostes, non in contione patres Romani horrebant, praeda
parta, agro ex hoste capto, pleni fortunarum gloriaeque simul publicae, simul privatae triumphantes domum ad penates redibatis; nunc oneratum vestris fortunis hostem abire sinitis.
                    <milestone n="7" unit="section"/>
                    haerete adfixi contionibus
et in foro vivite; sequetur vos necessitas militandi,
quam fugitis. grave erat in Aequos et Volscos proficisci; ante portas est bellum; si inde non pellitur,
iam intra moenia erit et arcem et Capitolium scandet

et in domos vestras vos persequetur.
                    <milestone n="8" unit="section"/>
                    biennio ante senatus dilectum haberi et educi exercitum in Algidum
iussit; sedemus desides domi mulierum ritu inter nos
altercantes, praesenti pace laeti nec cernentes ex otio

illo brevi multiplex bellum rediturum.
                    <milestone n="9" unit="section"/>
                    his ego gratiora dictu alia esse scio; sed me vera pro gratis loqui, etsi meum ingenium non moneret, necessitas cogit. vellem equidem vobis placere, Quirites; sed multo
malo vos salvos esse, qualicumque erga me animo futuri estis.
                    <milestone n="10" unit="section"/>
                    natura
                    <del status="unremarkable">hoc</del>
                    ita comparatum est, ut, qui
apud multitudinem sua causa loquitur, gratior eo sit,
cuius mens nihil praeter publicum commodum videt;
nisi forte adsentatores publicos, plebicolas istos, qui
vos nec in armis nec in otio esse sinunt, vestra vos

causa incitare et stimulare putatis.
                    <milestone n="11" unit="section"/>
                    concitati aut honori aut quaestui illis estis, et, quia in concordia ordinum nullos se usquam esse vident, malae rei se quam
nullius
                    <corr sic="[turbarum">turbarum</corr>
                    ac
                    <corr sic="seditionum]">seditionum</corr>
                    duces esse volunt.

quarum rerum si vos taedium tandem capere potest
                    <milestone n="12" unit="section"/>
                    et
                    <pb n="p.211"/>
                    patrum vestrosque antiquos mores vultis pro his novis

sumere,
                    <milestone n="13" unit="section"/>
                    nulla supplicia recuso, nisi paucis diebus hos
populatores agrorum nostrorum fusos fugatosque castris
exuero et a portis nostris moenibusque ad illorum urbes hunc belli terrorem, quo nunc vos attoniti estis,
transtulero.'
                </p>
                <p>
                    <milestone n="69" unit="chapter"/>
                    <milestone n="1" unit="section"/>
                    raro alias tribuni popularis oratio acceptior plebi

quam tunc severissimi consulis
                    <corr sic="fruit.">fuit.</corr>
                    <milestone n="2" unit="section"/>
                    iuventus quoque,
quae inter tales metus detractationem militiae telum
acerrimum adversus patres habere solita erat, arma et
bellum spectabat. et agrestium fuga spoliatique in

agris et vulnerati foediora iis, quae subiciebantur oculis, nuntiantes totam urbem ira inplevere.
                    <milestone n="3" unit="section"/>
                    in senatum
ubi ventum est, ibi vero in Quinctium omnes versi,
ut unum vindicem maiestatis Romanae intueri, et primores patrum dignam   dicere contionem imperio consulari, dignam tot consulatibus ante actis, dignam vita

omni, plena honorum saepe gestorum, saepius meritorum.
                    <milestone n="4" unit="section"/>
                    alios consules aut per proditionem   dignitatis
patrum plebi adulatos aut acerbe tuendo iura ordinis
asperiorem domando multitudinem fecisse; T. Quinctium
orationem memorem   maiestatis patrum concordiaeque

ordinum et temporum in primis habuisse.
                    <milestone n="5" unit="section"/>
                    orare eum
collegamque, ut capesserent rem publicam; orare tribunos, ut uno animo cum consulibus bellum ab urbe
ac moenibus propulsari vellent plebemque oboedientem
in re tam trepida patribus praeberent: appellare tribunos communem patriam auxiliumque eorum inplorare

vastatis agris, urbe prope oppugnata.
                    <milestone n="6" unit="section"/>
                    consensu omnium
dilectus decernitur habeturque. cum consules in contione pronuntiassent tempus non esse causas cognoscendi; omnes iuniores postero die prima luce in campo

Martio adessent;
                    <milestone n="7" unit="section"/>
                    cognoscendis causis eorum, qui nomina non dedissent, bello perfecto se daturos tempus;
pro desertore futurum, cuius non probassent causam:

omnis iuventus adfuit postero die.
                    <milestone n="8" unit="section"/>
                    cohortes sibi quaeque centuriones legerunt, bini senatores singulis cohortibus
                    <pb n="p.212"/>
                    praepositi. haec omnia adeo mature perfecta
accepimus, ut signa eo ipso die a quaestoribus ex aerario prompta delataque in campum quarta diei hora
mota ex campo sint exercitusque novus paucis cohortibus veterum militum voluntate sequentibus manserit

ad decimum lapidem.
                    <milestone n="9" unit="section"/>
                    insequens dies hostem in conspectum dedit, castraque ad Corbionem castris sunt

coniuncta.
                    <milestone n="10" unit="section"/>
                    tertio die, cum  ira Romanos, illos, cum
totiens rebellassent, conscientia culpae ac desperatio
inritaret, mora dimicandi nulla est facta.
                    <milestone n="70" unit="chapter"/>
                    <milestone n="1" unit="section"/>
                    in exercitu Romano cum duo consules essent potestate pari, quod saluberrimum in administratione
magnarum rerum est, summa imperii concedente Agrippa
penes collegam erat, et praelatus ille facilitati summittentis se comiter respondebat communicando consilia

laudesque et aequando inparem sibi.
                    <milestone n="2" unit="section"/>
                    in acie Quinctius
dextrum  cornu, Agrippa sinistrum tenuit; Sp. Postumio Albo legato datur media acies tuenda, legatum

alterum P. Sulpicium equitibus praeficiunt.
                    <milestone n="3" unit="section"/>
                    pedites
ab dextro cornu egregie pugnavere haud segniter resistentibus Volscis.
                    <milestone n="4" unit="section"/>
                    P. Sulpicius per mediam
                    <corr sic="hostiurm">hostium</corr>
                    aciem cum equitatu perrupit. unde cum eadem reverti
posset ad suos, priusquam hostis turbatos ordines reficeret, terga inpugnare hostium satius visum est; momentoque temporis in aversam incursando aciem ancipiti terrore dissipasset hostes, ni suo proprio  eum
proelio equites Volscorum et Aequorum exceptum aliquamdiu tenuissent.
                    <milestone n="5" unit="section"/>
                    ibi vero Sulpicius negare cunctandi tempus esse, circumventos interclusosque ab suis
vociferans, ni equestre proelium conixi omni vi perficerent.
                    <milestone n="6" unit="section"/>
                    nec fugare equitem integrum satis esse; conficerent equos virosque, ne quis reveheretur inde ad
proelium aut integraret pugnam; non posse illos resistere sibi, quibus conferta peditum acies cessisset.
                    <milestone n="7" unit="section"/>
                    haud
surdis auribus dicta. inpressione una totum equitatum
fudere, magnam vim ex equis praecipitavere, ipsos
equosque spiculis confodere. is finis pugnae equestris
                    <pb n="p.213"/>
                    fuit.
                    <milestone n="8" unit="section"/>
                    tunc adorti peditum  aciem nuntios ad consules
rei gestae mittunt, ubi iam inclinabatur hostium acies.
nuntius deinde et vincentibus Romanis animos auxit

et referentes gradum  perculit Aequos.
                    <milestone n="9" unit="section"/>
                    in media primum acie vinci coepti, qua permissus equitatus turbaverat ordines;
                    <milestone n="10" unit="section"/>
                    sinistrum deinde cornu ab Quinctio consule pelli coeptum; in dextro plurimum laboris fuit.
ibi Agrippa, aetate viribusque ferox, cum omni parte
pugnae melius rem geri quam apud se videret, arrepta
signa ab signiferis ipse inferre, quaedam iacere etiam

in confertos hostes coepit;
                    <milestone n="11" unit="section"/>
                    cuius ignominiae metu concitati milites invasere hostem. ita aequata ex omni
parte victoria est. nuntius tum a Quinctio venit victorem iam se imminere hostium castris; nolle inrumpere, antequam  sciat debellatum et in sinistro cornu

esse;
                    <milestone n="12" unit="section"/>
                    si iam fudisset hostes, conferret ad se signa, ut

simul omnis exercitus praeda potiretur.
                    <milestone n="13" unit="section"/>
                    victor Agrippa
cum mutua gratulatione ad victorem collegam castraque hostium venit. ibi paucis defendentibus momentoque fusis sine certamine in munitiones inrumpunt
praedaque ingenti conpotem exercitum suis etiam rebus
recuperatis, quae populatione agrorum amissae erant,

reducunt.
                    <milestone n="14" unit="section"/>
                    triumphum   nec ipsos postulasse nec delatum iis ab senatu accipio, nec traditur causa spreti

aut non sperati honoris.
                    <milestone n="15" unit="section"/>
                    ego quantum in tanto intervallo temporum conicio, cum Valerio atque Horatio
consulibus, qui praeter Volscos et Aequos Sabini etiam
belli perfecti gloriam  pepererant, negatus ab senatu
triumphus esset, verecundiae
                    <corr sic="fruit">fuit</corr>
                    pro parte dimidia
rerum consulibus petere triumphum, ne, etiamsi impetrassent, magis hominum ratio quam meritorum habita
videretur.
                </p>
                <p>
                    <milestone n="71" unit="chapter"/>
                    <milestone n="1" unit="section"/>
                    victoriam honestam ex hostibus partam turpe
domi de finibus sociorum iudicium populi deformavit.
                    <milestone n="2" unit="section"/>
                    Aricini atque Ardeates de ambiguo agro cum saepe
bello certassent, multis in vicem cladibus fessi iudicem

populum Romanum cepere.
                    <milestone n="3" unit="section"/>
                    cum ad causam orandam
                    <pb n="p.214"/>
                    venissent, concilio populi a magistratibus dato magna
contentione actum. iamque editis testibus cum tribus
vocari et populum inire suffragium oporteret, consurgit P. Scaptius de plebe magno natu et 'si licet' inquit, 'consules, de re publica dicere, errare ego populum in hac causa non patiar.'
                    <milestone n="4" unit="section"/>
                    cum ut vanum eum
negarent consules audiendum esse vociferantemque
prodi publicam causam submoveri iussissent, tribunos

appellat.
                    <milestone n="5" unit="section"/>
                    tribuni, ut fere semper reguntur a multitudine magis quam regunt, dedere cupidae audiendi plebi,

ut, quae vellet, Scaptius diceret.
                    <milestone n="6" unit="section"/>
                    ibi infit annum se
tertium et octogesimum agere et in eo agro, de quo
agitur, militasse, non iuvenem, vicesima iam stipendia
merentem, cum ad Coriolos sit bellatum. eo rem se
vetustate oblitteratam, ceterum suae memoriae infixam

adferre,
                    <milestone n="7" unit="section"/>
                    agrum, de quo ambigitur, finium Coriolanorum
fuisse captisque Coriolis iure belli publicum populi
Romani factum. mirari se, quonam ore Ardeates Aricinique, cuius agri ius numquam usurpaverint incolumi
Coriolana re, eum se a populo Romano, quem pro

domino iudicem fecerint, intercepturos sperent.
                    <milestone n="8" unit="section"/>
                    sibi
exiguum vitae tempus superesse; non potuisse se tamen
inducere in animum, quin, quem    agrum  miles pro
parte virili manu cepisset, eum senex quoque voce,
qua una posset, vindicaret.  magnopere se suadere
populo, ne inutili pudore suam ipse causam damnaret.
                    <milestone n="72" unit="chapter"/>
                    <milestone n="1" unit="section"/>
                    consules, cum Scaptium  non silentio modo, sed
cum adsensu etiam audiri animadvertissent, deos hominesque testantes flagitium ingens fieri patrum primores arcessunt.
                    <milestone n="2" unit="section"/>
                    cum iis circumire tribus, orare, ne
pessimum facinus peiore exemplo admitterent iudices
in suam rem litem vertendo, cum praesertim, etiam si
fas sit curam emolumenti sui iudici esse, nequaquam
tantum  agro intercipiendo adquiratur, quantum amittatur alienandis iniuria sociorum  animis.
                    <milestone n="3" unit="section"/>
                    nam  famae   quidem  ac fidei damna maiora    esse, quam
quae aestimari possent: hoc legatos referre domum,
                    <pb n="p.215"/>
                    hoc vulgari, hoc socios audire, hoc hostes, quo cum

dolore hos, quo cum gaudio
                    <corr sic="illos!">illos?</corr>
                    <milestone n="4" unit="section"/>
                    Scaptione hoc, contionali seni, adsignaturos putarent finitimos populos?

clarum hac fore imagine Scaptium;
                    <milestone n="5" unit="section"/>
                    sed populum Romanum quadruplatoris et interceptoris litis alienae personam laturum. quem enim hoc privatae rei iudicem

fecisse, ut sibi controversiosam adiudicaret rem?
                    <milestone n="6" unit="section"/>
                    Scaptium ipsum id quidem, etsi praemortui iam sit pudoris, non facturum. haec consules, haec patres vociferantur; sed plus cupiditas et auctor cupiditatis Scaptius
valet. vocatae tribus iudicaverunt agrum publicum

populi Romani esse.
                    <milestone n="7" unit="section"/>
                    nec abnuitur ita fuisse, si ad
iudices alios itum foret; nunc
                    <corr sic="baud">haud</corr>
                    sane quicquam
bono causae levatur dedecus iudicii. idque non Aricinis Ardeatibusque quam patribus Romanis foedius atque acerbius visum. reliquum anni quietum ab urbanis motibus et ab externis mansit.
                </p>
            </div>
        </body>
    </text>
</TEI>

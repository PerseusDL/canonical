<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>

<TEI xmlns="http://www.tei-c.org/ns/1.0">
	<teiHeader type="text">
		<fileDesc>
			<titleStmt>
				<title>Art of Beauty</title>
				<author>P. Ovidius Naso</author>
				<editor role="editor">R. Ehwald</editor>
				<sponsor>Perseus Project, Tufts University</sponsor>
				<principal>Gregory Crane</principal>
				<respStmt>
					<resp>Prepared under the supervision of</resp>
					<name>Lisa Cerrato</name>
					<name>William Merrill</name>
					<name>Elli Mylonas</name>
					<name>David Smith</name>
				</respStmt>
				<funder n="org:AnnCPB">The Annenberg CPB/Project</funder>

			</titleStmt>
			<publicationStmt>
				<publisher>Trustees of Tufts University</publisher>
				<pubPlace>Medford, MA</pubPlace>
				<authority>Perseus Project</authority>
			</publicationStmt>

			<sourceDesc>
				<biblStruct>
					<monogr>
						<author>P. Ovidius Naso</author>
						<title>Amores, Epistulae, Medicamina faciei femineae, Ars amatoria, Remedia
							amoris</title>
						<respStmt>
							<name>R. Ehwald</name>
							<resp>edidit ex Rudolphi Merkelii recognitione</resp>
						</respStmt>
						<imprint>
							<pubPlace>Leipzig</pubPlace>
							<publisher>B. G. Teubner</publisher>
							<date>1907</date>
						</imprint>
					</monogr>
					<idno type="lib">PA 6519.A2 1904 v1</idno>
				</biblStruct>
			</sourceDesc>
		</fileDesc>


		<encodingDesc>
			<refsDecl>
				<refState unit="poem"/>
				<refState unit="line"/>
			</refsDecl>
		</encodingDesc>

		<profileDesc>
			<langUsage default="false">
				<language ident="lat">Latin </language>
			</langUsage>
		</profileDesc>

	    <revisionDesc>
	      <change when="2015-03-11" who="Thibault Clérice">converted to EpiDoc/CTS/Unicode</change>
	    </revisionDesc>
	    
	</teiHeader>
	<text xml:lang="lat" n="urn:cts:latinLit:phi0959.phi003.perseus-lat1">
		<body>
			<div type="edition">
			<div type="poem" n="1">
				<l n="1">Discite quae faciem commendet cura, puellae,</l>
				<l n="2">Et quo sit vobis forma tuenda modo.</l>
				<l n="3">Cultus humum sterilem Cerealia pendere iussit</l>
				<l n="4">Munera, mordaces interiere rubi.</l>
				<l n="5">Cultus et in pomis sucos emendat acerbos,</l>
				<l n="6">Fissaque adoptivas accipit arbor opes.</l>
				<l n="7">Culta placent. auro sublimia tecta linuntur,</l>
				<l n="8">Nigra sub imposito marmore terra latet:</l>
				<l n="9">Vellera saepe eadem Tyrio medicantur aëno:</l>
				<l n="10">Sectile deliciis India praebet ebur.</l>
				<l n="11">Forsitan antiquae Tatio sub rege Sabinae</l>
				<l n="12">Maluerint, quam se, rura paterna coli:</l>
				<l n="13">Cum matrona, premens altum rubicunda sedile,</l>
				<l n="14">Assiduum duro pollice nebat opus,</l>
				<l n="15">Ipsaque claudebat quos filia paverat agnos,</l>
				<l n="16">Ipsa dabat virgas caesaque ligna foco.</l>
				<l n="17">At vestrae matres teneras peperere puellas.</l>
				<l n="18">Vultis inaurata corpora veste tegi,</l>
				<l n="19">Vultis odoratos positu variare capillos,</l>
				<l n="20">Conspicuam gemmis vultis habere manum:</l>
				<l n="21">Induitis collo lapides oriente petitos,</l>
				<l n="22">Et quantos onus est aure tulisse duos.</l>
				<l n="23">Nec tamen indignum: sit vobis cura placendi,</l>
				<l n="24">Cum comptos habeant saecula nostra viros. </l>
				<l n="25">Feminea vestri poliuntur lege mariti,</l>
				<l n="26">Et vix ad cultus nupta, quod addat, habet.</l>
				<l n="27">Se sibi quaeque parant, nec quos venentur amores</l>
				<l n="28">Refert; munditia crimina nulla merent.</l>
				<l n="29">Rure latent finguntque comas; licet arduus illas</l>
				<l n="30">Celet Athos, cultas altus habebit Athos.</l>
				<l n="31">Est etiam placuisse sibi cuicumque voluptas;</l>
				<l n="32">Virginibus cordi grataque forma sua est.</l>
				<l n="33">Laudatas homini volucris Iunonia pennas</l>
				<l n="34">Explicat, et forma multa superbit avis.</l>
				<l n="35">Sic potius vos urget amor quam fortibus herbis,</l>
				<l n="36">Quas maga terribili subsecat arte manus.</l>
				<l n="37">Nec vos graminibus nec mixto credite suco,</l>
				<l n="38">Nec temptate nocens virus amantis equae;</l>
				<l n="39">Nec mediae Marsis finduntur cantibus angues,</l>
				<l n="40">Nec redit in fontes unda supina suos;</l>
				<l n="41">Et quamvis aliquis Temesaea removerit aera,</l>
				<l n="42">Numquam Luna suis excutietur equis.</l>
				<l n="43">Prima sit in vobis morum tutela, puellae.</l>
				<l n="44">Ingenio facies conciliante placet.</l>
				<l n="45">Certus amor morum est: formam populabitur aetas,</l>
				<l n="46">Et placitus rugis vultus aratus erit.</l>
				<l n="47">Tempus erit, quo vos speculum vidisse pigebit,</l>
				<l n="48">Et veniet rugis altera causa dolor.</l>
				<l n="49">Sufficit et longum probitas perdurat in aevum,</l>
				<l n="50">Perque suos annos hinc bene pendet amor. <milestone ed="p" n="50" unit="carte"/></l>
				<l n="51">Dic age, cum teneros somnus dimiserit artus,</l>
				<l n="52">Candida quo possint ora nitere modo.</l>
				<l n="53">Hordea, quae Libyci ratibus misere coloni,</l>
				<l n="54">Exue de palea tegminibusque suis.</l>
				<l n="55">Par ervi mensura decem madefiat ab ovis:</l>
				<l n="56">Sed cumulent libras hordea nuda duas.</l>
				<l n="57">Haec ubi ventosas fuerint siccata per auras,</l>
				<l n="58">Lenta iube scabra frangat asella mola:</l>
				<l n="59">Et quae prima cadent vivaci cornua cervo,</l>
				<l n="60">Contere in haec (solidi sexta fac assis eat).</l>
				<l n="61">Iamque ubi pulvereae fuerint confusa farinae,</l>
				<l n="62">Protinus in cumeris omnia cerne cavis.</l>
				<l n="63">Adice narcissi bis sex sine cortice bulbos,</l>
				<l n="64">Strenua quos puro marmore dextra terat.</l>
				<l n="65">Sextantemque trahat gummi cum semine Tusco:</l>
				<l n="66">Huc novies tanto plus tibi mellis eat.</l>
				<l n="67">Quaecumque afficiet tali medicamine vultum</l>
				<l n="68">Fulgebit speculo levior ipsa suo.</l>
				<l n="69">Nec tu pallentes dubita torrere lupinos,</l>
				<l n="70">Et simul inflantes corpora frige fabas;</l>
				<l n="71">Utraque sex habeant aequo discrimine libras,</l>
				<l n="72">Utraque da nigris comminuenda molis.</l>
				<l n="73">Nec cerussa tibi nec nitri spuma rubentis</l>
				<l n="74">Desit et Illyrica quae venit iris humo.</l>
				<l n="75">Da validis iuvenum pariter subigenda lacertis:</l>
				<l n="76">Sed iustum tritis uncia pondus erit.</l>
				<l n="77">Addita de querulo volucrum medicamina nido</l>
				<l n="78">Ore fugant maculas: alcyonea vocant. </l>
				<l n="79">Pondere, si quaeris, quo sim contentus in illis,</l>
				<l n="80">Quod trahit in partes uncia secta duas.</l>
				<l n="81">Ut coeant apteque lini per corpora possint,</l>
				<l n="82">Adice de flavis Attica mella favis.</l>
				<l n="83">Quamvis tura deos irataque numina placent,</l>
				<l n="84">Non tamen accensis omnia danda focis.</l>
				<l n="85">Tus ubi miscueris radenti tubera nitro,</l>
				<l n="86">Ponderibus iustis fac sit utrimque triens.</l>
				<l n="87">Parte minus quarta dereptum cortice gummi,</l>
				<l n="88">Et modicum e myrrhis pinguibus adde cubum.</l>
				<l n="89">Haec ubi contrieris, per densa foramina cerne:</l>
				<l n="90">Pulvis ab infuso melle premendus erit.</l>
				<l n="91">Profuit et marathros bene olentibus addere myrrhis,</l>
				<l n="92">(Quinque trahant marathri scrupula, myrrha novem)</l>
				<l n="93">Arentisque rosae quantum manus una prehendat,</l>
				<l n="94">Cumque Ammoniaco mascula tura sale.</l>
				<l n="95">Hordea quem faciunt, illis affunde cremorem:</l>
				<l n="96">Aequent expensas cum sale tura rosas.</l>
				<l n="97">Tempore sint parvo molli licet illita vultu,</l>
				<l n="98">Haerebit toto multus in ore color.</l>
				<l n="99">Vidi quae gelida madefacta papavera lympha</l>
				<l n="100">Contereret, teneris illineretque genis.</l>
			</div>
			</div>
		</body>
	</text>

</TEI>
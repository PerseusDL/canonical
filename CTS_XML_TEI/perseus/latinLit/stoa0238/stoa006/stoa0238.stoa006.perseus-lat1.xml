<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
        <title>Hamartigenia</title>
        <author>Prudentius</author>
	<editor role="editor">H.J. Thomson</editor>
	&fund.Mellon;
      </titleStmt>
      &Perseus.publish;
      <sourceDesc>
        <biblStruct>
          <monogr>
            <author>Prudentius</author>
            <title>Prudentius, Vol 1</title>
            <editor>H.J. Thomson</editor>
            <imprint>
              <pubPlace>London; Cambridge, Massachusetts</pubPlace>
              <publisher>Heinemann; Harvard University Press</publisher>
              <date>1949</date>
            </imprint>
          </monogr>
        </biblStruct><p>Keyboarding</p></sourceDesc>
    </fileDesc>

    <encodingDesc>
<refsDecl doctype="TEI.2">
<state unit="preface"/>
</refsDecl>
<refsDecl doctype="TEI.2">
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
  </teiHeader>


<text id="stoa0045.stoa0"><body><pb id="p.200"/>

<div1 type="preface"><head><add>Praefatio</add></head>
<l n="1">Fratres ephebi fossor et pastor duo,</l>
<l n="2">quos feminarum prima primos procreat,</l>
<l n="3">sistunt ad aram de laborum fructibus</l>
<l n="4">Deo sacranda munerum primordia.</l>
<l n="5">hic terrulentis, ille vivis fungitur; </l>
<l n="6">certante voto discrepantes inmolant,</l>
<l n="7">fetum bidentis alter, ast alter scrobis.</l>
<l n="8">Deus minoris conprobavit hostiam,</l>
<l n="9">reiecit illam quam paravit grandior.</l>
<l n="10">vox ecce summo missa persultat throno: </l>
<l n="11">&lsquo;Cain, quiesce; namque si recte offeras,</l>
<l n="12">oblata nec tu lege recta dividas,</l>
<l n="13">perversa nigram vota culpam traxerint.&rsquo;</l>
<l n="14">armat deinde parricidalem manum</l>
<l n="15">frater, probatae sanctitatis aemulus; </l>
<l n="16">germana curvo colla frangit sarculo,</l>
<l n="17">mundum recentem caede tinguit inpia,</l>
<l n="18">sero expiandum, iam senescentem, sacro</l>
<l n="19">cruore Christi, quo peremptor concidit.</l>
<l n="20">mors prima coepit innocentis vulnere, </l>
<l n="21">cessit deinde vulnerato innoxio.</l>
<l n="22">per crimen orta dissoluta est crimine,</l>
<l n="23">Abel quod ante perculit, Christum dehinc;</l>
<l n="24">finita et ipsa est finis exsortem petens.</l>
<pb id="p.202"/>
<l n="25">ergo ex futuris prisca coepit fabula </l>
<l n="26">factoque primo res notata est ultima,</l>
<l n="27">ut ille mortis inchoator rusticus</l>
<l n="28">insulsa terrae deferens libamina</l>
<l n="29">Deumque rerum mortuarum deputans</l>
<l n="30">rastris redacta digna sacris crederet, </l>
<l n="31">viventis atrox aemulator hostiae.</l>
<l n="32">agnosco nempe quem figura haec denotet,</l>
<l n="33">quis fratricida, quis peremptor invidus</l>
<l n="34">prave sacrorum disciplinam dividat,</l>
<l n="35">mactare dum se vota censet rectius. </l>
<l n="36">Marcion, arvi forma corruptissimi,</l>
<l n="37">docet duitas discrepare a Spiritu,</l>
<l n="38">contaminatae dona carnis offerens</l>
<l n="39">et segregatim numen aeternum colens.</l>
<l n="40">qui si quiescat nec monentem neglegat, </l>
<l n="41">pacem quieta 1 diligat germanitas,</l>
<l n="42">unum atque vivum fassa vivorum Deum.</l>
<l n="43">hic se caduco dedicans mysterio</l>
<l n="44">summam profanus dividit substantiam;</l>
<l n="45">malum bonumque ceu duorum separatis </l>
<l n="46">regnum Deorum sceptra committit duo,</l>
<l n="47">Deum esse credens quem fatetur pessimum.</l>
<l n="48">Cain cruentus, unitatis invidus,</l>
<l n="49">mundi colonus, immolator squalidus,</l>
<l n="50">cuius litamen sordet et terram sapit, </l>
<l n="51">terram caduci corporis, venam putrem,</l>
<pb id="p.204"/>
<l n="52">umore denso conglobatam et pulvere,</l>
<l n="53">natura cuius fraude floret fertili</l>
<l n="54">fecunda fundens noxiorum crimina,</l>
<l n="55">animaeque vitam labe carnis enecat. </l>
<l n="56">caro in sororem tela mentem dirigit,</l>
<l n="57">mens in cerebro ventilatur ebrio,</l>
<l n="58">ex quo furores suculentos conligit</l>
<l n="59">madens veneno corporis lymphatico.</l>
<l n="60">Deum perennem findit in duos Deos, </l>
<l n="61">audet secare numen insecabile.</l>
<l n="62">cadit perempta denegans unum Deum,</l>
<l n="63">Cain triumphat morte fratris halitus. 1</l></div1>

<div1 type="section" n="1">
<l n="1">Quo te praecipitat rabies tua, perfide Cain,</l>
<l n="2">divisor blaspheme Dei? tibi conditor unus</l>
<l n="3">non liquet, et bifidae caligant nubila lucis?</l>
<l n="4">insincera acies duo per divortia semper</l>
<l n="5">spargitur, in geminis visum frustrata figuris. </l>
<l n="6">terrarum tibi forma duplex obludit, ut excors</l>
<l n="7">dividuum regnare Deum super aethera credas.</l>
<l n="8">bina boni atque mali glomerat discrimina sordens</l>
<l n="9">hic mundus, Domino sed caelum obtemperat uni.</l>
<l n="10">non idcirco duos retinent caelestia reges </l>
<l n="11">quod duo sunt opera humanas agitantia curas.</l>
<l n="12">exterior terrenus homo est, qui talia cernens</l>
<l n="13">conicit esse duo variarum numina rerum.</l>
<l n="14">dum putat esse Deum qui prava effinxerit olim,</l>
<l n="15">et qui recta itidem condens induxerit, ambos </l>
<l n="16">autumat esse Deos natura dispare summos.</l>
<l n="17">quae tandem natura potest consistere duplex</l>
<l n="18">aut regnare diu, quam fons divisus ab arce</l>
<pb id="p.206"/>
<l n="19">separat, alternaque apicum dicione recidit?</l>
<l n="20">aut unus Deus est, rerum cui summa potestas, </l>
<l n="21">aut quae iam duo sunt minuuntur dispare summa,</l>
<l n="22">porro nihil summum nisi plenis viribus unum,</l>
<l n="23">distantes quoniam, proprium dum quisque revulso</l>
<l n="24">vindicat imperio, nec summa nec omnia possunt,</l>
<l n="25">ius varium non est plenum, quia non habet alter </l>
<l n="26">quidquid dispar habet; cumulum discretio carpit,</l>
<l n="27">nos plenum sine parte Deum testamur et unum,</l>
<l n="28">in quo Christus inest, idem quoque plenus et unus,</l>
<l n="29">qui viget ac viguit super omnia quique vigebit</l>
<l n="30">participem nullum collato foedere passus. </l>
<l n="31">summa potestatum Pater est, 1 dominatio rerum,</l>
<l n="32">virtutum sublime caput, fons unicus orbis,</l>
<l n="33">naturalis apex, generisque et originis auctor;</l>
<l n="34">ex quo cuncta fluunt, et lux et tempora et anni</l>
<l n="35">et numerus, qui post aliquid dedit esse secundum; </l>
<l n="36">unus enim princeps numeri est, nec dinumerari</l>
<l n="37">tantum unus potis est. sic, cum Pater ac Deus alter</l>
<l n="38">non sit, item Christus non sit genitore secundus,</l>
<l n="39">anterior numero est, cui Filius unicus uni est.</l>
<l n="40">ille Deus, meritoque Deus, quia primus et unus, </l>
<l n="41">in virtute sua primus, tum primus in illo</l>
<l n="42">quem genuit, quid enim differt generatio simplex?</l>
<l n="43">unum semper erit gignens atque unus ab uno</l>
<l n="44">ante chaos genitus numeroque et tempore liber,</l>
<l n="45">quis dixisse duos rem maiestate sub una </l>
<pb id="p.208"/>
<l n="46">regnantem propriamque sibi retroque perennem</l>
<l n="47">ausit, et unius naturae excindere vires?</l>
<l n="48">numquid adoptivum genitor sibi sumpsit, ut alter</l>
<l n="49">externi generis numerum praestare duorum</l>
<l n="50">debeat et geminum distans inducere numen? </l>
<l n="51">forma Patris veri verus stat Filius ac se</l>
<l n="52">unum rite probat dum formam servat eandem,</l>
<l n="53">non amor adscitus sociat nec iungit utrumque</l>
<l n="54">coniurata fides, pietas sed certa genusque</l>
<l n="55">unum, quod Deus est, summam revocatur ad unam. </l>
<l n="56">haec tibi, Marcion, via displicet, hanc tua damnat</l>
<l n="57">secta fidem dominis caelum partita duobus,</l>
<l n="58">quae te confundunt nebulae? quis somnus</l>
<l n="59">inerti incubat ingenio, cui per phantasmata duplex</l>
<l n="60">occurrit species bivio dispersa superne </l>
<l n="61">si vim mentis hebes stupor obsidet, aspice saltem</l>
<l n="62">obvia terrenis oculis elementa, quibus se</l>
<l n="63">res occulta Dei dignata est prodere signis,</l>
<l n="64">hanc heresin praesaga Patris praeviderat olim</l>
<l n="65">maiestas: fore qui rectorem lucis et orbis </l>
<l n="66">scinderet in partes geminatum segrege regno,</l>
<l n="67">idcirco specimen posuit spectabile nostris</l>
<l n="68">exemplumque oculis, ne quis duo numina credat</l>
<l n="69"><del>imperitare, vagis mundi per inania formis</del>. 1</l>
<l n="70">una per inmensam caeli caveam revolutos </l>
<l n="71">praebet flamma dies, texit sol unicus annum;</l>
<l n="72">triplex ille tamen nullo discrimine trina</l>
<l n="73">subnixus ratione viget, splendet, volat, ardet,</l>
<l n="74">motu agitur, fervore cremat, tum lumine fulget.</l>
<pb id="p.210"/>
<l n="75">sunt tria nempe simul, lux et calor et vegetamen, </l>
<l n="76">una eademque tamen rota sideris indiscretis</l>
<l n="77">fungitur his, uno servat tot munera ductu</l>
<l n="78">et tribus una subest mixtim substantia rebus.</l>
<l n="79">non conferre Deo velut aequiperabile quidquam</l>
<l n="80">ausim, nec Domino famulum conponere signum; </l>
<l n="81">ex minimis sed grande suum voluit Pater ipse</l>
<l n="82">coniectare homines, quibus ardua visere non est.</l>
<l n="83">parvorum speculo non intellecta notamus,</l>
<l n="84">et datur occultum per proxima quaerere verum.</l>
<l n="85">nemo duos soles nisi sub glaucomate vidit </l>
<l n="86">aut, si fusca polum sntfudit palla serenum,</l>
<l n="87">oppositus quotiens radiorum spicula nimbus</l>
<l n="88">igne repercusso mentitos spargit in orbes.</l>
<l n="89">sunt animis etiam sua nubila, crassus et aer,</l>
<l n="90">est glaucoma, aciem quod tegmine velet aquoso, </l>
<l n="91">libera ne tenerum penetret meditatio caelum</l>
<l n="92">neve Deum rapidis conprendat sensibus unum;</l>
<l n="93">spargitur in bifidas male sana intentio luces,</l>
<l n="94">et duplices geminis auctoribus extruit aras.</l>
<l n="95">si duo sunt, igitur cur non sint multa Deorum </l>
<l n="96">milia cur numero Deitas contenta gemello est?</l>
<l n="97">an non in populos dispersa examina Divum</l>
<l n="98">fundere erat melius mundumque inplere capacem</l>
<l n="99">semideis passim nullo discrimine monstris,</l>
<l n="100">quis fera barbaries perituros mactat honores? </l>
<l n="101">dissona discretum retinent si numina caelum,</l>
<l n="102">convenit et nebulis et fontibus et reboanti</l>
<l n="103">oceano et silvis et collibus et speluncis,</l>
<pb id="p.212"/>
<l n="104">fluminibus, ventis, fornacibus atque metallis</l>
<l n="105">assignare Deos proprios, sua cuique iura. </l>
<l n="106">vel, si gentiles sordet venerarier umbras</l>
<l n="107">et placet esse duos sceptris sodalibus aequos,</l>
<l n="108">dic, age, quis terras dicionis sorte retentet,</l>
<l n="109">quis regat aequoreas aeterna lege procellas,</l>
<l n="110">ede coheredum distinctum ius dominorum. </l>
<l n="111"><q>unus,</q> ais, &lsquo;tristi residet sublimis in arce,</l>
<l n="112">auctor nequitiae, scelerum Deus, asper, iniquus,</l>
<l n="113">qui quodcumque malum vitioso fervet in orbe</l>
<l n="114">sevit, et anguino medicans nova semina suco</l>
<l n="115">rerum principium mortis de fomite traxit. </l>
<l n="116">ipse opifex mundi terram, mare, sidera fecit,</l>
<l n="117">condidit ipse hominem lutulenta et membra coëgit,</l>
<l n="118">effigians quod morbus edat, quod crimine multo</l>
<l n="119">sordeat, informi tumulus quod tabe resolvat.</l>
<l n="120">ast alii pietatis amor placidumque medendi </l>
<l n="121">ingenium, recreans homines, mortalia servans.</l>
<l n="122">Testamenta duo fluxerunt principe utroque:</l>
<l n="123">tradidit iste novum melior, vetus illud acerbus.&rsquo;</l>
<l n="124">haec tua, Marcion, gravis et dialectica vox est,</l>
<l n="125">immo haec attoniti phrenesis manifesta cerebri. </l>
<l n="126">novimus esse patrem scelerum, sed novimus ipsum</l>
<l n="127">haudquaquam tamen esse Deum, quin immo gehennae</l>
<l n="128">mancipium, Stygio qui sit damnandus Averno,</l>
<l n="129">Marcionita Deus, tristis, ferus, insidiator,</l>
<l n="130">vertice sublimis, cinctum cui nubibus atris </l>
<l n="131">anguiferum caput et fumo stipatur et igni,</l>
<l n="132">liventes oculos subfundit felle perusto</l>
<l n="133">invidia inpatiens iustorum gaudia ferre.</l>
<l n="134">hirsutos iuba densa umeros errantibus hydris</l>
<pb id="p.214"/>
<l n="135">obtegit et virides adlambunt ora cerastae. </l>
<l n="136">ipse manu laqueos per lubrica fila reflexos</l>
<l n="137">in nodum revocat, facilique ligamine tortas</l>
<l n="138">innectit pedicas nervosque in vincula tendit,</l>
<l n="139">ars olli captare feras, animalia bruta</l>
<l n="140">inretire plagis, retinacula denique caecis </l>
<l n="141">indeprensa locis erranti opponere praedae,</l>
<l n="142">hic ille est venator atrox, qui caede frequenti</l>
<l n="143">incautas animas non cessat plectere, Nebroth,</l>
<l n="144">qui mundum curvis anfractibus et silvosis</l>
<l n="145">horrentem scopulis versuto circuit astu, </l>
<l n="146">fraude alios tectisque dolis innectere adortus,</l>
<l n="147">porro giganteis alios luctando lacertis</l>
<l n="148">frangere, funereos late exercere triumphos,</l>
<l n="149">inproba mors, quid non mortalia pectora cogis?</l>
<l n="150">ipse suam (pudet heu!) contempto principe vitae </l>
<l n="151">perniciem veneratur homo, colit ipse cruentum</l>
<l n="152">carnificem gladiique aciem iugulandus adorat,</l>
<l n="153">in tantum miseris peccati nectare captis</l>
<l n="154">dulce mori est, tanta in tenebris de peste voluptas!</l>
<l n="155">qui mala principio genuit Deus esse putatur, </l>
<l n="156">quique bona infecit vitiis et candida nigris!</l>
<l n="157">par furor illorum, quos tradit fama dicatis</l>
<l n="158">consecrasse deas Febrem Scabiemque sacellis.</l>
<l n="159">inventor vitii non est Deus: angelus illud</l>
<l n="160">degener infami conceptum mente creavit, </l>
<l n="161">qui prius augustum radiabat sidus et ingens</l>
<l n="162">ex nihilo splendor nutrito ardebat honore.</l>
<pb id="p.216"/>
<l n="163">ex nihilo nam cuncta retro, factumque quod usquam est,</l>
<l n="164">at non ex nihilo Deus et Sapientia vera</l>
<l n="165">Spiritus et Sanctus, res semper viva nec umquam </l>
<l n="166">coepta, sed aerios etiam molita ministros,</l>
<l n="167">horum de numero quidam pulcherrimus ore,</l>
<l n="168">maiestate ferox, nimiis dum viribus auctus</l>
<l n="169">inflatur, dum grande tumens sese altius effert</l>
<l n="170">ostentatque suos licito iactantius ignes, </l>
<l n="171">persuasit propriis genitum se viribus ex se</l>
<l n="172">materiam sumpsisse sibi, qua primitus esse</l>
<l n="173">inciperet, nascique suum sine principe coeptum,</l>
<l n="174">hinc schola subtacitam meditatur gignere sectam,</l>
<l n="175">quae docet e tenebris subitum micuisse tyrannum, </l>
<l n="176">qui velut aeterna latitans sub nocte retrorsum</l>
<l n="177">vixerit et tecto semper regnaverit aevo.</l>
<l n="178">aemulus, ut memorant, opera ad divina repente</l>
<l n="179">corrumpenda caput caligine protulit atra.</l>
<l n="180">hoc ratio sed nostra negat, cui non licet unam </l>
<l n="181">infirmare fidem, sacro quae tradita libro est.</l>
<l n="182"><q>nil,</q> ait, &lsquo;absque Deo factum, sed cuncta per ipsum,</l>
<l n="183">cuncta, nec est alius quisquam nisi factus ab ipso.&rsquo;</l>
<l n="184">sed factus de stirpe bonus, bonitatis in usum</l>
<l n="185">proditus et primo generis de fonte serenus, </l>
<l n="186">deterior mox sponte sua, dum decolor illum</l>
<l n="187">inficit invidia stimulisque instigat amaris.</l>
<l n="188">arsit enim scintilla odii de fomite zeli</l>
<l n="189">et dolor ingenium subitus conflavit iniquum,</l>
<l n="190">viderat argillam simulacrum et structile flatu </l>
<pb id="p.218"/>
<l n="191">concaluisse Dei, dominum quoque conditioni 1</l>
<l n="192">inpositum, natura soli pelagique polique</l>
<l n="193">ut famulans homini locupletem fundere partum</l>
<l n="194">nosset et effusum terreno addicere regi.</l>
<l n="195">inflavit fermento animi stomachante tumorem </l>
<l n="196">bestia deque acidis vim traxit acerba medullis;</l>
<l n="197">bestia sorde carens, cui tunc sapientia longi</l>
<l n="198">corporis enodem servabat recta iuventam,</l>
<l n="199">conplicat ecce novos sinuoso pectore nexus,</l>
<l n="200">involvens nitidam spiris torquentibus alvum. </l>
<l n="201">simplex lingua prius varia micat arte loquendi,</l>
<l n="202">et discissa dolis resonat sermone trisulco.</l>
<l n="203">hinc natale caput vitiorum, principe ab illo</l>
<l n="204">fluxit origo mali, qui se corrumpere primum,</l>
<l n="205">mox hominem didicit nullo informante magistro. </l>
<l n="206">ultimus exitium subverso praeside mundus</l>
<l n="207">sortitur mundique omnis labefacta supellex,</l>
<l n="208">non aliter quam cum incautum spoliare viantem</l>
<l n="209">forte latro adgressus, praedae prius inmemor, ipsum</l>
<l n="210">ense ferit dominum, pugnae nodumque moramque, </l>
<l n="211">quo pereunte trahat captivos victor amictus</l>
<l n="212">iam non obstanti locuples de corpore praedo,</l>
<l n="213">sic homini subiecta domus, ditissimus orbis</l>
<l n="214">scilicet in facilem domino peccante ruinam</l>
<l n="215">lapsus erile malum iam tunc vitiabilis hausit. </l>
<l n="216">tunc lolium lappasque leves per adultera culta</l>
<l n="217">ferre malignus ager glaebis male pinguibus ausus</l>
<l n="218">triticeam vacuis segetem violavit avenis;</l>
<l n="219">tunc etiam innocuo vitulorum sanguine pasci,</l>
<pb id="p.220"/>
<l n="220">iamque iugo edomitos rictu laniare iuvencos </l>
<l n="221">occiso pastore truces didicere leones,</l>
<l n="222">nec non et querulis balatibus inritatus</l>
<l n="223">plenas nocte lupus studuit perrumpere caulas,</l>
<l n="224">omne animal diri callens sollertia furti</l>
<l n="225">inbuit et tortos acuit fallacia sensus. </l>
<l n="226">quamvis maceries florentes ambiat hortos,</l>
<l n="227">saepibus et densis vallentur vitea rura,</l>
<l n="228">aut populator edet gemmantia germina bruchus,</l>
<l n="229">aut avibus discerpta feris lacerabitur uva. </l>
<l n="230">uid loquar herbarum fibras medicante veneno </l>
<l n="231">tinctas letiferi fudisse pericula suci?</l>
<l n="232">noxius in teneris sapor aestuat ecce frutectis,</l>
<l n="233">cum prius innocuas tulerit natura cicutas,</l>
<l n="234">roscidus et viridem qui vestit flos rhododaphnen</l>
<l n="235">pabula lascivis dederit sincera capellis. </l>
<l n="236">ipsa quoque oppositum destructo foedere certo</l>
<l n="237">transcendunt elementa modum rapiuntque ruuntque</l>
<l n="238">omnia legirupis quassantia viribus orbem.</l>
<l n="239">frangunt umbriferos aquilonum proelia lucos,</l>
<l n="240">et cadit inmodicis silva exstirpata procellis. </l>
<l n="241">parte alia violentus aquis torrentibus amnis</l>
<l n="242">transilit obiectas, praescripta repagula, ripas</l>
<l n="243">et vagus eversis late dominatur in agris.</l>
<l n="244">nec tamen his tantam rabiem nascentibus ipse</l>
<l n="245">conditor instituit, sed laxa licentia rerum </l>
<l n="246">turbavit placidas rupto moderamine leges.</l>
<l n="247">nec mirum si membra orbis concussa rotantur,</l>
<l n="248">si vitiis agitata suis mundana laborat</l>
<pb id="p.222"/>
<l n="249">machina, si terras luis incentiva fatigat:</l>
<l n="250">exemplum dat vita hominum, quo cetera peccent, </l>
<l n="251">vita hominum, cui quidquid agit vesania et error</l>
<l n="252">suppeditant, ut bella fremant, ut fluxa voluptas</l>
<l n="253">diffluat, inpuro fervescat ut igne libido,</l>
<l n="254">sorbeat ut cumulos nummorum faucibus amplis</l>
<l n="255">gurges avaritiae, finis quam nullus habendi </l>
<l n="256">temperat aggestis addentem vota talentis,</l>
<l n="257">auri namque fames parto fit maior ab auro.</l>
<l n="258">inde seges scelerum, radix et sola malorum,</l>
<l n="259">dum scatebras fluviorum omnes et operta metalla</l>
<l n="260">eliquat ornatus solvendi leno pudoris, </l>
<l n="261">dum venas squalentis humi scrutatur inepta</l>
<l n="262">ambitio scalpens naturae occulta latentis,</l>
<l n="263">si quibus in foveis radiantes forte lapillos</l>
<l n="264">rimata inveniat, nec enim contenta decore</l>
<l n="265">ingenito externam mentitur femina formam </l>
<l n="266">ac, velut artificis Domini manus inperfectum</l>
<l n="267">os dederit, quod adhuc res exigat aut hyacinthus</l>
<l n="268">pingere sutilibus redimitae frontis in arce,</l>
<l n="269">colla vel ignitis sincera incingere sertis,</l>
<l n="270">auribus aut gravidis virides suspendere bacas, </l>
<l n="271">nectitur et nitidis concharum calculus albens</l>
<l n="272">crinibus aureolisque riget coma texta catenis,</l>
<l n="273">taedet sacrilegas matrum percurrere curas,</l>
<l n="274">muneribus dotata Dei quae plasmata fuco</l>
<l n="275">inficiunt, ut pigmentis cutis inlita perdat </l>
<l n="276">quod fuerat, falso non agnoscenda colore,</l>
<l n="277">haec sexus male fortis agit, cui pectore in arto</l>
<l n="278">mens fragilis facili vitiorum fluctuat aestu.</l>
<pb id="p.224"/>
<l n="279">quid quod et ipse caput muliebris corporis et rex,</l>
<l n="280">qui regit invalidam propria de carne resectam </l>
<l n="281">particulam, qui vas tenerum dicione gubernat,</l>
<l n="282">solvitur in luxum? cernas mollescere cultu</l>
<l n="283">heroas vetulos, opifex quibus aspera membra</l>
<l n="284">finxerat et rigidos duraverat ossibus artus,</l>
<l n="285">sed pudet esse viros, quaerunt vanissima quaeque </l>
<l n="286">quis niteant,genuina leves ut robora solvant,</l>
<l n="287">vellere non ovium, sed Eoo ex orbe petitis</l>
<l n="288">ramorum spoliis fluitantes sumere amictus</l>
<l n="289">gaudent et durum scutulis perfundere corpus.</l>
<l n="290">additur ars, ut fila herbis saturata recoctis </l>
<l n="291">inludant varias distincto stamine formas,</l>
<l n="292">ut quaeque est lanugo ferae mollissima tactu,</l>
<l n="293">pectitur. hunc videas lascivas praepete cursu</l>
<l n="294">venantem tunicas, avium quoque versicolorum</l>
<l n="295">indumenta novis texentem plumea telis, </l>
<l n="296">illum pigmentis redolentibus et peregrino</l>
<l n="297">pulvere femineas spargentem turpiter auras,</l>
<l n="298">omnia luxus habet nostrae vegetamina vitae,</l>
<l n="299">sensibus in quinque statuens quae condidit auctor,</l>
<l n="300">auribus atque oculis, tum naribus atque palato </l>
<l n="301">quaeritur infectus vitiosis artibus usus;</l>
<l n="302">ipse etiam toto pollet qui corpore tactus</l>
<l n="303">palpamen tenerum blandis ex fotibus ambit,</l>
<l n="304">pro dolor! ingenuas naturae occumbere leges,</l>
<l n="305">captivasque trahi regnante libidine dotes! </l>
<pb id="p.226"/>
<l n="306">perversum ius omne viget, dum quidquid habendum</l>
<l n="307">omnipotens dederat studia in contraria vertunt,</l>
<l n="308">idcircone, rogo, speculatrix pupula molli</l>
<l n="309">subdita palpebrae est, ut turpia semivirorum</l>
<l n="310">membra theatrali spectet vertigine ferri, </l>
<l n="311">incestans miseros foedo oblectamine visus?</l>
<l n="312">aut ideo spirant mediaque ex arce cerebri</l>
<l n="313">demittunt geminas sociata foramina nares,</l>
<l n="314">ut bibat inlecebras male conciliata voluptas</l>
<l n="315">quas pigmentato meretrix iacit inproba crine? </l>
<l n="316">num propter lyricae modulamina vana puellae</l>
<l n="317">nervorumque sonos et convivale calentis</l>
<l n="318">carmen nequitiae patulas Deus addidit aures</l>
<l n="319">perque cavernosos iussit penetrare meatus</l>
<l n="320">vocis iter? numquid madido sapor inditus ori </l>
<l n="321">vivit ob hanc causam, medicata ut fercula pigram</l>
<l n="322">ingluviem vegetamque gulam ganeonis inescent,</l>
<l n="323">per varios gustus instructa ut prandia ducat</l>
<l n="324">in noctem lassetque gravem sua crapula ventrem?</l>
<l n="325">quid durum, quid molle foret, quid lene, quid horrens, </l>
<l n="326">quid calidum gelidumve, Deus cognoscere nosmet</l>
<l n="327">ad tactum voluit palpandi interprete sensu,</l>
<l n="328">at nos delicias plumarum et linea texta</l>
<l n="329">sternimus atque cutem fulcro adtenuante polimus.</l>
<l n="330">felix qui indultis potuit mediocriter uti </l>
<l n="331">muneribus parcumque modum servare fruendi,</l>
<l n="332">quem locuples mundi species et amoena venustas</l>
<l n="333">et nitidis fallens circumflua copia rebus</l>
<l n="334">non capit, ut puerum, nec inepto addicit amori,</l>
<l n="335">qui sub adumbrata dulcedine triste venenum </l>
<l n="336">deprendit latitare boni mendacis operto,</l>
<l n="337">sed fuit id quondam nobis sanctumque bonumque</l>
<pb id="p.228"/>
<l n="338">principio rerum, Christus cum conderet orbem,</l>
<l n="339">vidit enim Deus esse bonum velut ipse Moyses</l>
<l n="340">historicus mundi nascentis testificatus </l>
<l n="341"><q>vidit,</q> ait, <q>Deus esse bonum quodcumque creavit.</q></l>
<l n="342">hoc sequar, hoc stabili conceptum mente tenebo,</l>
<l n="343">inspirante Deo quod sanctus vaticinator</l>
<l n="344">prodidit antiquae recolens primordia lucis,</l>
<l n="345">esse bonum quidquid Deus et Sapientia fecit. </l>
<l n="346">conditor ergo boni Pater est et cum Patre Christus,</l>
<l n="347">nam Deus, atque Deus Pater est et Filius unum;</l>
<l n="348">quippe unum natura facit, quae constat utrique</l>
<l n="349">una voluntatis, iuris, virtutis, amoris,</l>
<l n="350">non tamen idcirco duo numina nec duo rerum </l>
<l n="351">artifices, quoniam generis dissensio nulla est,</l>
<l n="352">atque ideo nulla est operis distantia, nulla</l>
<l n="353">ingenii, peperit bona omnia conditor unus.</l>
<l n="354">nil luteum de fonte fluit nec turbidus umor</l>
<l n="355">nascitur aut primae violatur origine venae, </l>
<l n="356">sed dum liventes liquor incorruptus harenas</l>
<l n="357">praelambit, putrefacta inter contagia sordet.</l>
<l n="358">numquid equus, ferrum, taurus, leo, funis, olivum</l>
<l n="359">in se vim sceleris, cum formarentur, habebant?</l>
<l n="360">quod iugulatur homo, non ferrum causa furoris </l>
<l n="361">sed manus est; nec equum vesania fervida circi</l>
<l n="362">auctorem levitatis habet rabidive fragoris:</l>
<l n="363">mens vulgi rationis inops, non cursus equorum</l>
<l n="364">perfurit: infami studio perit utile donum,</l>
<l n="365">sic Lacedaemonias oleo maduisse palaestras </l>
<l n="366">novimus et placidum servire ad crimina sucum,</l>
<l n="367">inde per aerium pendens audacia funem</l>
<pb id="p.230"/>
<l n="368">ardua securis scandit proscaenia plantis,</l>
<l n="369">inde feras volucri temeraria corpora saltu</l>
<l n="370">transibunt mortisque inter discrimina ludunt. </l>
<l n="371">sanguinis humani spectacula publicus edit</l>
<l n="372">consensus legesque iubent venale parari</l>
<l n="373">supplicium, quo membra hominum discerpta cruentis</l>
<l n="374">morsibus oblectent hilarem de funere plebem,</l>
<l n="375">mille alia stolidi bacchantia gaudia mundi </l>
<l n="376">percensere piget, quae veri oblita Tonantis</l>
<l n="377">humanum miseris volvunt erroribus aevum,</l>
<l n="378">nemo animum summi memorem genitoris in altum</l>
<l n="379">excitat, ad caelum mittit suspiria nemo,</l>
<l n="380">nec recolens apicem solii natalis ad ipsum </l>
<l n="381">respicit auctorem, nec spem super aera librat,</l>
<l n="382">sed mentem gravidis contentam stertere curis</l>
<l n="383">indigno subdit domino perituraque pronus</l>
<l n="384">diligit et curvo quaerit terrestria sensu.</l>
<l n="385">hoc pulchrum quod terra parit, quod gloria confert </l>
<l n="386">lubrica, commendat quod perniciosa voluptas,</l>
<l n="387">quod velut excitus difflato pulvere ventus</l>
<l n="388">praeterit, exemplo tenuis quod transvolat umbrae,</l>
<l n="389">his aegras animas morborum pestibus urget</l>
<l n="390">praedo potens, tacitis quem viribus interfusum </l>
<l n="391">corda bibunt hominum; serit ille medullitus omnes</l>
<l n="392">nequitias spargitque suos per membra ministros,</l>
<l n="393">namque illic numerosa cohors sub principe tali</l>
<pb id="p.232"/>
<l n="394">militat horrendisque animas circumsidet armis,</l>
<l n="395">Ira, Superstitio, Maeror, Discordia, Luctus, 1 </l>
<l n="396">Sanguinis atra Sitis, vini Sitis et Sitis Auri,</l>
<l n="397">Livor, Adulterium, Dolus, Obtrectatio, Furtum,</l>
<l n="398">informes horrent facies habituque minaces.</l>
<l n="399">Ambitio ventosa tumet, Doctrina superbit,</l>
<l n="400">personat Eloquium, nodos Fraus abdita nectit. </l>
<l n="401">inde canina foro latrat Facundia toto,</l>
<l n="402">hinc gerit Herculeam vilis Sapientia clavam,</l>
<l n="403">ostentatque suos vicatim gymnosophistas,</l>
<l n="404">inccrat lapides fumosos Idololatrix</l>
<l n="405">Religio et surdis pallens advolvitur aris. </l>
<l n="406">heu quantis mortale genus premit inprobus hostis</l>
<l n="407">armigeris, quanto ferrata satellite ductor</l>
<l n="408">bella gerit, quanta victos dicione triumphat!</l>
<l n="409">surgit in auxilium Chananeus atque agmina denset</l>
<l n="410">casside terribilis, saetarum pondera mento </l>
<l n="411">concutiens dextramque gravi cum cuspide quassans.</l>
<l n="412">ast alia de parte furens exercitus ardet</l>
<l n="413">regis Amorraei, tum milia Gergeseorum</l>
<l n="414">effundunt aciem toto volitantia campo;</l>
<l n="415">eminus hi feriunt, confligunt comminus illi. </l>
<l n="416">ecce Zebusiacae fervent ad proelia turmae,</l>
<l n="417">aurea tela quibus de sanguine tincta draconis</l>
<l n="418">mortifero splendore micant radiantque</l>
<l n="419">necantque. nec non terrificas pilis armare catervas</l>
<pb id="p.234"/>
<l n="420">te, Cittaee, iuvat; sed gens Pherezaea sagittis </l>
<l n="421">insultat virtute pari, sed dispare ferro,</l>
<l n="422">postremum cuneum rex promovet Euvaeorum</l>
<l n="423">squamosum thoraca gerens de pelle colubri,</l>
<l n="424">his subnixa viris scelerum perversa potestas</l>
<l n="425">edomat invalidas mentes, quae simplicitate </l>
<l n="426">indociles bellique rudes sub foedere falso</l>
<l n="427">tristis amicitiae primum socia agmina credunt,</l>
<l n="428">Mammoneamque fidem pacis sub amore sequuntur.</l>
<l n="429">mox faciles ad vincla rapi iuga dura volentes</l>
<l n="430">addictis subeunt cervicibus, et nebulonum </l>
<l n="431">spirituum iussis servire ferocibus optant.</l>
<l n="432">ille,supervacuis augens patrimonia fundis</l>
<l n="433">finitimisque inhians contempto limite agellis,</l>
<l n="434">ducitur innexus manicis et mille catenis</l>
<l n="435">ante triumphales currus post terga revinctus, </l>
<l n="436">nec se barbaricis addictum sentit habenis.</l>
<l n="437">hic, qui ventosae scandit fastigia famae</l>
<l n="438">inflaturque cavo pompae popularis honore,</l>
<l n="439">qui summum solidumque bonum putat ambitionis</l>
<l n="440">crescere successu, praeconum voce trementes </l>
<l n="441">exanimare reos, miserorum in corpora fasces</l>
<l n="442">frangere, terribiles legum exercere secures,</l>
<l n="443">in laqueum iam colla dedit, iam compede dura</l>
<l n="444">nectitur et pedibus servilia vincula limat.</l>
<l n="445">credite, captivi mortales, hostica quos iam </l>
<l n="446">damnatos cohibent ergastula, quos famulatu</l>
<l n="447">poenarum virtus non intellecta coercet,</l>
<pb id="p.236"/>
<l n="448">haec illa est Babylon, haec transmigratio nostrae</l>
<l n="449">gentis et horribilis victoria principis Assur,</l>
<l n="450">carmine luctifico quam deflens Hieremias </l>
<l n="451">orbatam propriis ululavit civibus urbem,</l>
<l n="452">num latet aut dubium est animas de semine Iacob</l>
<l n="453">exilium gentile pati, quas Persica regna</l>
<l n="454">captivas retinent atque in sua foedera cogunt?</l>
<l n="455">illic natali desuescunt vivere ritu </l>
<l n="456">moribus et patriis exutae in barbara iura</l>
<l n="457">degenerant linguamque novam vestemque sequuntur,</l>
<l n="458">deque profanato discunt sordescere cultu</l>
<l n="459">nutricemque abolent petulanti e pectore Sion.</l>
<l n="460">iam patriae meminisse piget, iam mystica frangunt </l>
<l n="461">organa et externi laudant anathemata regni.</l>
<l n="462">nonne fuit melius saevum Memphitidis aulae</l>
<l n="463">imperium tolerasse patres penitusque sinistris</l>
<l n="464">adsedisse focis, positos Pharaonis iniqui</l>
<l n="465">sub pedibus, limo et paleis servire paratos, </l>
<l n="466">carnis et inmodicae spurco ructamine crudos?</l>
<l n="467">quo tantum auxilii per prodigialia signa</l>
<l n="468">effudit Dominus, populum dum forte rebellem</l>
<l n="469">servat ope inmerita, vinclis dum subdita colla</l>
<l n="470">solvit et Aegyptum virga serpente coercet? </l>
<l n="471">quid iuvat aequoreum pelago cedente profundum</l>
<l n="472">pulverea calcasse via, cum conscia ponti</l>
<l n="473">saxa sub ignoto patuerunt prodita caelo</l>
<l n="474">aruit et medio sitiens in gurgite limus,</l>
<l n="475">si victor virtute Dei mediasque tenebras </l>
<l n="476">luce columnari scindens exercitus olim</l>
<pb id="p.238"/>
<l n="477">perdidit inventi vallem botryonis opimam,</l>
<l n="478">si nescit versare solum, cui melle perenni</l>
<l n="479">glaeba fluens niveos permiscet lactea rivos,</l>
<l n="480">si domitam Ierichon lituis atque aere canoro </l>
<l n="481">rursus in antiquos patitur consurgere muros,</l>
<l n="482">si ripis reflui Iordanis pellitur et iam</l>
<l n="483">deserit adscriptam dimensa in iugera sortem,</l>
<l n="484">denique si structam tantis sudoribus urbem</l>
<l n="485">et quae nubigenas transcendunt culmina nimbos </l>
<l n="486">defensare nequit, si nescit quis lapis ille est</l>
<l n="487">hostibus obsistens et inexpugnabile turris</l>
<l n="488">praesidium, quem non aerato machina rostro</l>
<l n="489">arietat insiliens, nec ferrea verbera quassant?</l>
<l n="490">angulus hic portae in capite est, hic continet omnem </l>
<l n="491">saxorum seriem constructaque limina firmat,</l>
<l n="492">quem qui rite suis per propugnacula muris</l>
<l n="493">noverit insertum, seque ac sua moenia vallo</l>
<l n="494">praecingat triplici celsa stans eminus arce,</l>
<l n="495">fretus amore petrae castis et pervigil armis, </l>
<l n="496">non illum regina Tyri, non accola magni</l>
<l n="497">Euphratis Parthus rapiet, non decolor Indus</l>
<l n="498">tempora pinnatis redimitus nigra sagittis,</l>
<l n="499">quin si fulmineos cogens ad bella gigantas</l>
<l n="500">allophilus tua castra velit delere tyrannus, </l>
<l n="501">tutus eris, nec te firma statione movebit</l>
<l n="502">ipse Charon mundi, numen Marcionis, ipse,</l>
<l n="503">qui regit aerio vanas sub sole tenebras,</l>
<l n="504">nam vanum quidquid sol aspicit, ex elementis</l>
<pb id="p.240"/>
<l n="505">cuncta solubilibus fluxoque creamine constant. </l>
<l n="506">fallo, creaturam nisi doctor apostolus omnem</l>
<l n="507">subiectam vanis non sponte laboribus orsus</l>
<l n="508">periuro ingemuit miserans servire latroni:</l>
<l n="509"><q>errat</q> ait, &lsquo;qui luctamen cum sanguine nobis</l>
<l n="510">et carne et venis ferventibus et vitioso </l>
<l n="511">felle putat calidisque animam peccare medullis.</l>
<l n="512">non mentem sua membra premunt, nec ferrea virtus</l>
<l n="513">oppugnat sensus liquidos bellove lacessit,</l>
<l n="514">sed cum spiritibus tenebrosis nocte dieque</l>
<l n="515">congredimur, quorum dominatibus umidus iste </l>
<l n="516">et pigris densus nebulis obtemperat aer.&rsquo;</l>
<l n="517">scilicet hoc medium, caelum inter et infima terrae</l>
<l n="518">quod patet et vacuo nubes suspendit hiatu,</l>
<l n="519">frena potestatum variarum sustinet ac sub</l>
<l n="520">principe Belia rectoribus horret iniquis. </l>
<l n="521">his conluctamur praedonibus, ut sacra nobis</l>
<l n="522">oris apostolici testis sententia prodit.</l>
<l n="523">nemo habitum naturae, aut inritamina peccans</l>
<l n="524">corporis accuset; facile est frenare rebelles</l>
<l n="525">affectus carnis nimiosque retundere pulsus </l>
<l n="526">materiae fragilis et viscera victa domare.</l>
<l n="527">quippe animus longe praestantior, utpote summo</l>
<l n="528">aethere demissus, subiectos si velit artus</l>
<l n="529">imperio quassare gravi iussisque severis</l>
<l n="530">dedere, regnanti domino vis nulla resistet. </l>
<l n="531">maior inest vis illa homini, quae flatile virus</l>
<l n="532">ingerit et tenuem tenui ferit aere mentem.</l>
<l n="533">Parthica non aeque ventos transcurrit harundo,</l>
<pb id="p.242"/>
<l n="534">cuius iter nullus potis est conprendere visus;</l>
<l n="535">praepes enim volucres dum pennis transvolat auras, </l>
<l n="536">inprovisa venit, nec stridor nuntiat ante</l>
<l n="537">adventum leti quam pectoris abdita rumpat,</l>
<l n="538">securam penetrans medicato vulnere vitam;</l>
<l n="539">sed magis aligera est magis et medicata sagitta,</l>
<l n="540">quam iacit umbrosi dominatio lubrica mundi, </l>
<l n="541">eludens excussa oculos calamique volantis</l>
<l n="542">praepete transcursu cordis penetralia Agens,</l>
<l n="543">nec segnis natura animae est aut tarda cavendi</l>
<l n="544">vulneris, ignitum quoniam Deus indidit olli</l>
<l n="545">ingenium, purum, sapiens, subtile, serenum, </l>
<l n="546">mobile, sollicitum, velox, agitabile, acutum,</l>
<l n="547">factorem modo casta suum veneretur et ipsi</l>
<l n="548">militet ac victum proculcet sobria mundum,</l>
<l n="549">nil de pestiferis opibus aut falsificatis</l>
<l n="550">terrarum spoliis stulto oblectamine libans, </l>
<l n="551">ne sub fasce iacens alieno et dedita regno</l>
<l n="552">non queat argutas hostis vitare sagittas,</l>
<l n="553">sed quid ego omne malum mundique hominumque maligni</l>
<l n="554">hostis ad invidiam detorqueo, cum mala nostra</l>
<l n="555">ex nostris concreta animis genus et caput et vim, </l>
<l n="556">quid sint, quid valeant, sumant de corde parente?</l>
<l n="557">ille quidem fomes nostrorum et causa malorum est,</l>
<l n="558">sed tantum turbare potest aut fallere quantum</l>
<l n="559">nos volumus, qui decrepito suggesta leoni</l>
<l n="560">armamenta damus: friget fera futtile frendens, </l>
<l n="561">humani generis ni per suffragia gliscat.</l>
<l n="562">gignimus omne malum proprio de corpore nostrum,</l>
<l n="563">ut genuit David, alias pater optimus, unum</l>
<l n="564">crimen Abessalon; taetrum pater ille, sed unum,</l>
<pb id="p.244"/>
<l n="565">innocuas inter suboles genuit patricidam, </l>
<l n="566">ausus in auctorem generis qui stringere ferrum</l>
<l n="567">(a pietas!) signis contraria signa paternis</l>
<l n="568">egit et unius commisit sanguinis arma.</l>
<l n="569">nostra itidem diros urente propagine natos</l>
<l n="570">pectora parturiunt, versis qui protinus in nos </l>
<l n="571">morsibus insuescunt gignentum vivere poenis;</l>
<l n="572">depopulantur enim nimium fecunda parentum</l>
<l n="573">viscera et interitu genitalis stirpis aluntur.</l>
<l n="574">progeniem verum ille suam, rex utpote summus</l>
<l n="575">atque Dei vates pariturae et virginis auctor, </l>
<l n="576">tristibus atque piis variaverat, ut Solomonis</l>
<l n="577">frater Abessalon sereret sua crimina iustis</l>
<l n="578">pigneribus dulcemque domum turbaret amaris.</l>
<l n="579">nos dignum Solomone nihil, nos degener inplet</l>
<l n="580">solus Abessalon lacerans pia viscera ferro. </l>
<l n="581">si licet ex ethicis 1 quidquam praesumere vel si</l>
<l n="582">de physicis exempli aliquid, sic vipera, ut aiunt,</l>
<l n="583">dentibus cmoritur fusae per viscera prolis,</l>
<l n="584">mater morte sua, non sexu fertilis aut de</l>
<l n="585">concubitu distenta uterum, sed cum calet igni </l>
<l n="586">percita femineo, moriturum obscena maritum</l>
<l n="587">ore sitit patulo; caput inserit ille trilingue</l>
<l n="588">coniugis in fauces atque oscula fervidus intrat,</l>
<l n="589">insinuans oris coitu genitale venenum,</l>
<l n="590">nupta voluptatis vi saucia mordicus haustum </l>
<l n="591">frangit amatoris blanda inter foedera guttur,</l>
<l n="592">infusasque bibit caro pereunte salivas.</l>
<pb id="p.246"/>
<l n="593">his pater inlecebris consumitur, at genitricem</l>
<l n="594">clausa necat subolis; nam postquam semine adulto</l>
<l n="595">incipiunt calidis corpuscula parva latebris </l>
<l n="596">serpere motatumque uterum vibrata ferire,</l>
<l n="597">aestuat interno pietatis crimine mater</l>
<l n="598">carnificemque gemit damnati conscia sexus</l>
<l n="599">progeniem, saepti rumpentem obstacula partus,</l>
<l n="600">nam quia nascendi nullus patet exitus, alvus </l>
<l n="601">fetibus in lucem nitentibus excruciata</l>
<l n="602">carpitur atque viam lacerata per ilia pandit,</l>
<l n="603">tandem obitu altricis prodit grex ille dolorum</l>
<l n="604">ingressum vitae vix eluctatus et ortum</l>
<l n="605">per scelus exculpens; lambunt natale cadaver </l>
<l n="606">reptantes catuli, prolis dum nascitur orba,</l>
<l n="607">haud experta diem miserae nisi postuma matris,</l>
<l n="608">non dispar nostrae conceptus mentis: ab ore</l>
<l n="609">vipereo infusum sic conbibit illa venenum</l>
<l n="610">coniuge Beliade, sic oscula devorat haustu </l>
<l n="611">interiusque rapit, sic felle libidinis ardens</l>
<l n="612">inpletur vitiis perituro mixta marito,</l>
<l n="613">tunc praegnans letale genus concepta maligni</l>
<l n="614">fert opera ingenii de semine conplicis hydri;</l>
<l n="615">quem poenis pensare prius sua facta necesse est </l>
<l n="616">corruptae pro stupro animae proque orbe perempto.</l>
<l n="617">ipsam porro animam crudelia vulnera carpunt</l>
<l n="618">mille puerperiis, suboles dum parturit ex se</l>
<l n="619">contra naturam genitas, peccamina crebra</l>
<pb id="p.248"/>
<l n="620">scilicet et pastos materno funere natos. </l>
<l n="621">hinc illa est Domini iusta obiurgatio Christi:</l>
<l n="622">&lsquo;nonne pater daemon, vos increpo, peccatores,</l>
<l n="623">concubitu carnis semen sitientis iniquum</l>
<l n="624">vos genuit?&rsquo; sanctum, lector, percense volumen:</l>
<l n="625">quod loquor, invenies Dominum dixisse profanis </l>
<l n="626">vera obiectantem mortalibus: &lsquo;ex Patre nam vos</l>
<l n="627">esse meo genitos pietas,&rsquo; ait, &lsquo;ipsa probaret</l>
<l n="628">ac pietatis opus.&rsquo; pro caeca libido! quid hoc est,</l>
<l n="629">quod cum se thalamis desponsam mens bona iustis</l>
<l n="630">noverit, inque torum regis nuptura vocetur, </l>
<l n="631">et regis semper iuvenis senioque repulso</l>
<l n="632">divinum decus aeterno servantis in ore,</l>
<l n="633">malit adulterium fulvo et se munere vilem</l>
<l n="634">vendat nocticolae spurcis conplexibus Indi,</l>
<l n="635">aspernata Dei fusam per virginis artus </l>
<l n="636">progeniem dulcesque vocans in fornice natos?</l>
<l n="637">sentio quam contra moveat pellacia litem,</l>
<l n="638">quo dente obnitens spinosa calumnia pugnet</l>
<l n="639">nosque lacessito vocet ad luctamina vero.</l>
<l n="640"><q>si non vult Deus esse malum, cur non vetat?</q> inquit. </l>
<l n="641">&lsquo;nil refert auctor fuerit factorque malorum,</l>
<l n="642">anne opera in vitium sceleris pulcherrima verti,</l>
<l n="643">cum possit prohibere, sinat; qui si velit omnes</l>
<l n="644">innocuos agere omnipotens, nec sancta voluntas</l>
<l n="645">degeneret, facto nec se manus inquinet ullo. </l>
<l n="646">condidit ergo malum Dominus quod spectat ab alto</l>
<l n="647">et patitur fierique probat, tamquam ipse crearit;</l>
<l n="648">ipse creavit enim quod, cum discludere possit,</l>
<pb id="p.250"/>
<l n="649">non abolet longoque sinit grassarier usu.&rsquo;</l>
<l n="650">damna aures, Pater alme, meas, et claude meatus </l>
<l n="651">obbrutescentis capitis, ne pervia tales</l>
<l n="652">concipiat flexura sonos; est perdere tanti</l>
<l n="653">extinctum vitae officium de parte cerebri,</l>
<l n="654">inmunem modo sese anima expertemque nefandi</l>
<l n="655">auditus felix stolida conservet ab aure. </l>
<l n="656">quis ferat haec iniecta Deo convicia, qui se</l>
<l n="657">divinis meminit praecellere nobilitatum</l>
<l n="658">muneribus? multa ut taceam, vel sola benignum</l>
<l n="659">res probat esse Deum, vetiti quod amore peremptos</l>
<l n="660">excitat e tumulis homines regnique per aevum </l>
<l n="661">participes iubet esse sui. qui si foret auctor</l>
<l n="662">servatorque mali, nunquam post damna salutis</l>
<l n="663">peccantumque obitus redivivam ferre medellam</l>
<l n="664">vellet et amissos ope restaurare secunda,</l>
<l n="665">labi hominis, servare Dei est: meritis perit iste, </l>
<l n="666">ille abolet pereuntis opus meritumque resolvit,</l>
<l n="667">argumentum ingens Dominum, qui talia praestet,</l>
<l n="668">nolle malum nec, quod post abluit, ante probare.</l>
<l n="669">&lsquo;invitone aliquis potis est peccare Tonante,</l>
<l n="670">cui facile est in corde hominis conponere sensus </l>
<l n="671">quos libeat, fibrasque omnes animare</l>
<l n="672">pudicis pulsibus et totum venis infundere honestum?&rsquo;</l>
<l n="673">nescis, stulte, tuae vim libertatis ab ipso</l>
<l n="674">formatore datam? nescis ab origine quanta</l>
<l n="675">sit concessa tibi famulo super orbe potestas, </l>
<l n="676">et super ingenio proprio laxaeque soluto</l>
<pb id="p.252"/>
<l n="677">iure voluntatis, liceat cui velle sequique</l>
<l n="678">quod placitum, nullique animum subiungere vinclo?</l>
<l n="679">an cum te dominum cunctis, quaecumque crearat,</l>
<l n="680">praeficeret mundumque tuis servire iuberet </l>
<l n="681">imperiis, cumque arva, polum, mare, flumina, ventos</l>
<l n="682">dederet, arbitrium de te tibi credere avarus</l>
<l n="683">nollet ut indigno libertatemque negaret?</l>
<l n="684">quale erat electus magni rex orbis ut esset</l>
<l n="685">non rex ipse sui, curto foedatus honore? </l>
<l n="686">nam quis honos domini est, cuius mens libera non est,</l>
<l n="687">una sed inpositae servit sententia legi?</l>
<l n="688">quae laus porro hominis vel quod meritum, sine certo</l>
<l n="689">inter utramque viam discrimine vivere iuste?</l>
<l n="690">non fit sponte bonus, cui non est prompta potestas </l>
<l n="691">velle aliud flexosque animi convertere sensus,</l>
<l n="692">atqui nec bonus est nec conlaudabilis ille</l>
<l n="693">qui non sponte bonus, quoniam probitate coacta</l>
<l n="694">gloria nulla venit sordetque ingloria virtus;</l>
<l n="695">nec tamen est virtus, ni deteriora refutans </l>
<l n="696">emicet et meliore viam petat indole rectam.</l>
<l n="697"><q>vade,</q> ait ipse parens opifexque et conditor Adae,</l>
<l n="698">&lsquo;vade, homo, adflatu nostri praenobilis oris,</l>
<l n="699">insubiecte, potens, rerum arbiter, arbiter idem</l>
<l n="700">et iudex mentis propriae, mihi subdere soli </l>
<l n="701">sponte tua, quo sit subiectio et ipsa soluto</l>
<l n="702">libera iudicio, non cogo nec exigo per vim,</l>
<l n="703">sed moneo iniustum fugias iustumque sequaris.</l>
<pb id="p.254"/>
<l n="704">lux comes est iusti, comes est mors horrida iniqui,</l>
<l n="705">elige rem vitae; tua virtus temet in aevum </l>
<l n="706">provehat, aeternum damnet tua culpa vicissim,</l>
<l n="707">praestet et alterutram permissa licentia sortem.&rsquo;</l>
<l n="708">hac pietate vagus et tanto munere abundans,</l>
<l n="709">transit propositum fas et letalia prudens</l>
<l n="710">eligit atque volens, magis utile dum sibi credit </l>
<l n="711">quod prohibente Deopersuasit callidus anguis,</l>
<l n="712">persuasit certe hortatu, non inpulit acri</l>
<l n="713">imperio; hoc mulier rea criminis exprobranti</l>
<l n="714">respondit Domino, suadelis se malefabris</l>
<l n="715">inlectam suasisse viro; vir et ipse libenter </l>
<l n="716">consensit, licuitne hortantem spernere recti</l>
<l n="717">libertate animi? licuit; namque et Deus ante</l>
<l n="718">suaserat ut meliora volens sequeretur; at ille</l>
<l n="719">spernens consilium saevo plus credidit hosti,</l>
<l n="720">nunc inter vitae Dominum mortisque magistrum </l>
<l n="721">consistit medius; vocat hinc Deus, inde tyrannus</l>
<l n="722">ambiguum atque suis se motibus alternantem.</l>
<l n="723">accipe gestarum monumenta insignia rerum,</l>
<l n="724">praelusit quibus historia spectabile signum.</l>
<l n="725">Loth fugiens Sodomis ardentibus omnia secum </l>
<l n="726">pignera cara domus properabat sede relicta</l>
<l n="727">nubibus urbicremis subducere, sulpure cum iam</l>
<l n="728">nimboso ignitus coelum subtexeret aër</l>
<l n="729">flagrantemque diem crepitans incenderet imber,</l>
<l n="730">angelus hanc hospes legem praescripserat ollis </l>
<l n="731">emissus virtute Dei sub imagine dupla,</l>
<pb id="p.256"/>
<l n="732">omnis ut e portis iret domus atque in apertum</l>
<l n="733">dirigeret constans oculos, nec pone reflexo</l>
<l n="734">lumine regnantes per moenia cerneret ignes:</l>
<l n="735">&lsquo;nemo, memor Sodomae, quae mundi forma cremandi est, </l>
<l n="736">ut semel e muris gressum promoverit, ore</l>
<l n="737">post tergum verso respectet funera rerum.&rsquo;</l>
<l n="738">Loth monitis sapiens obtemperat, at levis uxor</l>
<l n="739">mobilitate animi torsit muliebre retrorsus</l>
<l n="740">ingenium Sodomisque suis revocabilis haesit. </l>
<l n="741">traxerat Eva virum dirae ad consortia culpae:</l>
<l n="742">haec peccans sibi sola perit; solidata metallo</l>
<l n="743">diriguit fragili saxumqtie liquabile facta</l>
<l n="744">stat mulier, sicut steterat prius, omnia servans</l>
<l n="745">caute sigillati longum salis effigiata, </l>
<l n="746">et decus et cultum frontemque oculosque comamque</l>
<l n="747">et flexam in tergum faciem paulumque relata</l>
<l n="748">menta retro, antiquae monumenta rigentia noxae,</l>
<l n="749">liquitur illa quidem salsis sudoribus uda,</l>
<l n="750">sed nulla ex fluido plenae dispendia formae </l>
<l n="751">sentit deliquio, quantumque armenta saporum</l>
<l n="752">attenuant saxum, tantum lambentibus umor</l>
<l n="753">sufficit attritamque cutem per damna reformat,</l>
<l n="754">hoc meruit titulo peccatrix femina sisti,</l>
<l n="755">infirmum fluidumque animum per lubrica solvens </l>
<l n="756">consilia et fragilis iussa ad caelestia, voti</l>
<pb id="p.258"/>
<l n="757">propositum contra non conmutabile servat</l>
<l n="758">Loth ingressus iter, nec moenia respicit alto</l>
<l n="759">in cinerem conlapsa rogo, populumque perustum</l>
<l n="760">et mores populi, tabularia, iura forumque, </l>
<l n="761">balnea, propolas, meritoria, templa, theatra,</l>
<l n="762">et circum cum plebe sua, madidasque popinas.</l>
<l n="763">quidquid agunt homines Sodomorum incendia iustis</l>
<l n="764">ignibus involvunt et Christo iudice damnant.</l>
<l n="765">haec fugisse semel satis est; non respicit ultra </l>
<l n="766">Loth noster, fragilis sed coniunx respicit, et quae</l>
<l n="767">fugerat inverso mutabilis ore revisit,</l>
<l n="768">atque inter patrias perstat durata favillas.</l>
<l n="769">en tibi signatum libertatis documentum,</l>
<l n="770">quo voluit nos scire Deus, quodcumque  sequendum est, </l>
<l n="771">sub nostra dicione situm, passimque remissum</l>
<l n="772">alterutram calcare viam. duo cedere iussi</l>
<l n="773">de Sodomis; alter se proripit, altera mussat,</l>
<l n="774">ille gradum celerat fugiens, contra illa renutat.</l>
<l n="775">liber utrique animus, sed dispar utrique voluntas. </l>
<l n="776">dividit huc illuc rapiens sua quemque libido,</l>
<l n="777">talem multa sacris speciem notat orbita libris,</l>
<l n="778">aspice Ruth gentis Moabitidis et simul Orphan,</l>
<l n="779">illa socrum Noomin 1 fido comitatur amore,</l>
<l n="780">deserit haec. atquin thalamis et lege iugali </l>
<l n="781">exutae Hebraeisque toris sacrisque vacantes</l>
<l n="782">iure fruebantur proprio, sed pristinus Orphae</l>
<l n="783">fanorum ritus praeputia barbara suasit</l>
<l n="784">malle et semiferi stirpem nutrire Goliae;</l>
<l n="785">Ruth dum per stipulas agresti amburitur aestu, </l>
<pb id="p.260"/>
<l n="786">fulcra Boos 1 meruit, castoque adscita cubili</l>
<l n="787">Christigenam fecunda domum, Davitica regna,</l>
<l n="788">edidit atque Deo mortales miscuit ortus,</l>
<l n="789">saepe egomet memini fratres geminos ad hiulcum</l>
<l n="790">pervenisse simul bivium nutante iuventa </l>
<l n="791">et dubitasse diu bifido sub tramite, quodnam</l>
<l n="792">esset iter melius; cum dextrum spinea silva</l>
<l n="793">sentibus artaret scopulosaque semita longe</l>
<l n="794">duceret aërium clivoso margine callem,</l>
<l n="795">at laevum nemus umbriferum per amoena virecta </l>
<l n="796">ditibus ornaret pomis et lene iacentem</l>
<l n="797">planities daret ampla viam: squalentibus unum</l>
<l n="798">contentum spinis reptasse per ardua saxa,</l>
<l n="799">porro alium campo sese indulsisse sinistro;</l>
<l n="800">illum sideribus caput inmiscere propinquis, </l>
<l n="801">hunc in caenosas subito cecidisse paludes,</l>
<l n="802">omnibus una subest natura, sed exitus omnes</l>
<l n="803">non unus peragit placitorum segrege forma,</l>
<l n="804">haud secus ac si olim per sudum lactea forte</l>
<l n="805">lapsa columbarum nubes descendat in arvum </l>
<l n="806">ruris frugiferi, laqueos ubi callidus auceps</l>
<l n="807">praetendit lentoque inlevit vimina visco,</l>
<l n="808">sparsit et insidias siliquis vel farre doloso,</l>
<l n="809">inliciunt alias fallentia grana, gulamque</l>
<l n="810">innectunt avidam tortae retinacula saetae, </l>
<l n="811">molle vel inplicitas gluten circumligat alas,</l>
<l n="812">ast aliae, quas nullus amor prolectat edendi,</l>
<l n="813">gressibus innocuis sterili spatiantur in herba</l>
<l n="814">suspectamque cavent oculos convertere ad escam;</l>
<l n="815">mox ubi iam caelo revolandum, pars petit aethram </l>
<pb id="p.262"/>
<l n="816">libera sideream plaudens super aëra pinnis,</l>
<l n="817">pars captiva iacet laceris et saucia plumis</l>
<l n="818">pugnat humi et volucres nequiquam suspicit, auras;</l>
<l n="819">sic animas caeli de fontibus unicoloras</l>
<l n="820">infundit natura solo, sed suavibus istic </l>
<l n="821">devinctae inlecebris retinentur, et aethera paucae</l>
<l n="822">conscendunt reduces, multas viscosus inescat</l>
<l n="823">pastus et ad superas percurrere non sinit auras,</l>
<l n="824">praescius inde Pater liventia Tartara plumbo</l>
<l n="825">incendit liquido piceasque bitumine fossas </l>
<l n="826">infernalis aquae furvo subfodit Averno,</l>
<l n="827">et Phlegethonteo sub gurgite sanxit edaces</l>
<l n="828">perpetuis scelerum poenis inolescere vermes,</l>
<l n="829">norat enim flatu ex proprio vegetamen inesse</l>
<l n="830">corporibus nostris animamque ex ore perenni </l>
<l n="831">formatam non posse mori, non posse vicissim</l>
<l n="832">pollutam vitiis rursum ad convexa reverti</l>
<l n="833">mersandam penitus puteo ferventis abyssi,</l>
<l n="834">vermibus et flammis et discruciatibus aevum</l>
<l n="835">inmortale dedit, senio ne poena periret </l>
<l n="836">non pereunte anima, carpunt tormenta foventque</l>
<l n="837">materiam sine fine datam, mors deserit ipsa</l>
<l n="838">aeternos gemitus et flentes vivere cogit.</l>
<l n="839">at diversa procul regionibus in paradisi</l>
<l n="840">praemia constituit maiestas gnara futuri </l>
<l n="841">spiritibus puris et ab omni labe remotis,</l>
<l n="842">quique Gomorraeas non respexere ruinas,</l>
<l n="843">aversis sed rite oculis post terga tenebras</l>
<l n="844">liquerunt miseri properanda pericula mundi.</l>
<l n="845">ac primum facili referuntur ad astra volatu, </l>
<pb id="p.264"/>
<l n="846">unde fluens anima structum vegetaverat Adam.</l>
<l n="847">nam quia naturam tenuem declivia vitae</l>
<l n="848">pondera non reprimunt nec tardat ferrea conpes,</l>
<l n="849">concretum celeri relegens secat aera lapsu</l>
<l n="850">exsuperatque polum fervens scintilla remensum, </l>
<l n="851">carcereos exosa situs, quibus haeserat exul.</l>
<l n="852">tunc postliminio redeuntem suscipit alto</l>
<l n="853">cana Fides gremio tenerisque oblectat alumnam</l>
<l n="854">deliciis, multos post divorsoria carnis</l>
<l n="855">ore renarrantem querulo, quos passa, labores. </l>
<l n="856">illic purpureo latus exporrecta cubili</l>
<l n="857">floribus aeternis spirantes libat odores</l>
<l n="858">ambrosiumque bibit roseo de stramine rorem,</l>
<l n="859">ditibus et longo fumantibus intervallo</l>
<l n="860">fluminaque et totos caeli sitientibus imbres </l>
<l n="861">inplorata negat digitum insertare palato,</l>
<l n="862">flammarumque apices timenti extinguere tactu,</l>
<l n="863">nec mirere locis longe distantibus inter</l>
<l n="864">damnatas iustasque animas concurrere visus</l>
<l n="865">conspicuos meritasque vices per magna notari </l>
<l n="866">intervalla, polus medio quae dividit orbe.</l>
<l n="867">errat, quisque animas nostrorum fine oculorum</l>
<l n="868">aestimat, involvit vitreo quos lucida palla</l>
<l n="869">obice, quis speculum concreta coagula texunt</l>
<l n="870">inpediuntque vagas obducto umore fenestras. </l>
<l n="871">numne animarum oculis denso vegetamine guttae</l>
<l n="872">volvuntur teretes aut palpebralibus extra</l>
<l n="873">horrescunt saetis, ciliove umbrante teguntur?</l>
<l n="874">illis viva acies, nec pupula parva, sed ignis</l>
<pb id="p.266"/>
<l n="875">traiector nebulae vasti et penetrator operti est. </l>
<l n="876">nil ferrugineum solidumve tuentibus obstat,</l>
<l n="877">nocturnae cedunt nebulae, nigrantia cedunt</l>
<l n="878">nubila, praetenti cedit teres area mundi,</l>
<l n="879">nec tantum aerios visu transmittit hiatus</l>
<l n="880">spiritus, oppositos sed transit lumine montes, </l>
<l n="881">oceani fines atque ultima littera Thylae</l>
<l n="882">transadigit volucresque oculos in Tartara mittit,</l>
<l n="883">nostris nempe omnes pereunt sub nocte colores</l>
<l n="884">visibus et caeco delentur tempore formae,</l>
<l n="885">numquid et exuti membris ac viscere perdunt </l>
<l n="886">agnitione notas rerum, vel gressibus errant?</l>
<l n="887">una animas semper facies habet et color unus</l>
<l n="888">aëris, ut cuique est meritorum summa, sinistri</l>
<l n="889">seu dextri: alternas nec commutabile tempus</l>
<l n="890">convertit variatque vices; longum atque perenne est </l>
<l n="891">quidquid id est, unus volvit sua saecula cursus,</l>
<l n="892">expertus dubitas animas percurrere visu</l>
<l n="893">abdita corporeis oculis, cum saepe quietis</l>
<l n="894">rore soporatis cernat mens viva remotos</l>
<l n="895">distantesque locos, aciem per rura, per astra, </l>
<l n="896">per maria intendens? nec enim se segregat ipsa</l>
<l n="897">ante obitum vivis ex artubus aut fugit exul</l>
<l n="898">sanguinis et carnis penetralia seque medullis</l>
<l n="899">exuit abductamve abigit de pectore vitam,</l>
<l n="900">viscerea sed sede manens speculatur acutis </l>
<l n="901">omnia luminibus et, qua circumtulit acrem</l>
<l n="902">naturae levis intuitum nullo obice rerum</l>
<l n="903">disclusa, ante oculos subiectum prospicit orbem</l>
<pb id="p.268"/>
<l n="904">atque orbis sub mole situm sordens elementum.</l>
<l n="905">obiacet interea tellus nec visibus obstat. </l>
<l n="906">quin si stelligerum vultus convertat ad axem,</l>
<l n="907">nil intercurrens obtutibus inpedit ignem</l>
<l n="908">pervigilis animae, quamvis denseta graventur</l>
<l n="909">nubila et opposito nigrescat vellere caelum,</l>
<l n="910">sic arcana videt tacitis cooperta futuris </l>
<l n="911">corporeus Iohannis adhuc nec carne solutus,</l>
<l n="912">munere sed somni paulisper carne sequestra</l>
<l n="913">liber ad intuitum sensuque oculisque peragrans</l>
<l n="914">ordine dispositos Venturis solibus annos,</l>
<l n="915">procinctum videt angelicum iam iamque cremandi </l>
<l n="916">orbis in excidium, tristes 1 et percipit aure</l>
<l n="917">mugitus gravium mundi sub fine tubarum.</l>
<l n="918">haec ille ante obitum membrorum carcere saeptus,</l>
<l n="919">secedente anima, non discedente videbat.</l>
<l n="920">nonne magis flatus sine corpore cuncta notabit </l>
<l n="921">corporis involucris tumulo frigente repostis?</l>
<l n="922">certa fides rapidos subterna nocte caminos,</l>
<l n="923">qui pollutam animam per saecula longa perenni</l>
<l n="924">igne coquunt, oculis longum per inane remoti</l>
<l n="925">pauperis expositos; nec setius aurea dona </l>
<l n="926">iustorum dirimente chao rutilasque coronas</l>
<l n="927">eminus ostendi poenarum carcere mersis.</l>
<l n="928">hinc paradisicolae post ulcera dira beato</l>
<l n="929">proditur infelix ululans in peste reatus</l>
<l n="930">spiritus inque vicem meritorum mutua cernunt. </l>
<pb id="p.270"/>
<l n="931">o Dee cunctiparens, animae dator, o Dee Christe,</l>
<l n="932">cuius ab ore Deus subsistit Spiritus unus,</l>
<l n="933">te moderante regor, te vitam principe duco,</l>
<l n="934">iudice te pallens trepido, te iudice eodem</l>
<l n="935">spem capio fore quidquid ago veniabile apud te, </l>
<l n="936">quamlibet indignum venia faciamque loquarque.</l>
<l n="937">confiteor; dimitte libens et parce fatenti.</l>
<l n="938">omne malum merui, sed tu bonus arbiter aufer</l>
<l n="939">quod merui; meliora favens largire precanti</l>
<l n="940">dona animae quandoque meae, cum corporis huius </l>
<l n="941">liquerit hospitium nervis, cute, sanguine, felle,</l>
<l n="942">ossibus exstructum, corrupta quod incola luxu</l>
<l n="943">heu nimium conplexa fovet, cum flebilis hora</l>
<l n="944">clauserit hos orbes, et conclamata iacebit</l>
<l n="945">materies oculisque suis mens nuda fruetur, </l>
<l n="946">ne cernat truculentum aliquem de gente latronum</l>
<l n="947">inmitem, rabidum, vultuque et voce minaci</l>
<l n="948">terribilem, qui me maculosum aspergine morum</l>
<l n="949">in praeceps, ut praedo, trahat nigrisque ruentem</l>
<l n="950">inmergat specubus, cuncta exacturus ad usque </l>
<l n="951">quadrantem minimum damnosae debita vitae,</l>
<l n="952">multa in thensauris Patris est habitatio, Christe,</l>
<l n="953">disparibus discreta locis, non posco beata</l>
<l n="954">in regione domum; sint illic casta virorum</l>
<l n="955">agmina, pulvereum quae dedignantia censum </l>
<l n="956">divitias petiere tuas, sit flore perenni</l>
<l n="957">candida virginitas animum castrata recisum.</l>
<l n="958">at mihi Tartarei satis est si nulla ministri</l>
<l n="959">occurrat facies, avidae nec flamma gehennae </l>
<pb id="p.272"/>
<l n="960">devoret hanc animam mersam fornacibus imis. </l>
<l n="961">esto, cavernoso, quia sic pro labe necesse est</l>
<l n="962">corporea, tristis me sorbeat ignis Averno:</l>
<l n="963">saltem mitificos incendia lenta vapores</l>
<l n="964">exhalent aestuque calor languente tepescat;</l>
<l n="965">lux inmensa alios et tempora vincta coronis </l>
<l n="966">glorificent: me poena levis clementer adurat.</l>
</div1></body></text></TEI.2>

<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
        <title>Psychomachia</title>
        <author>Prudentius</author>
	<editor role="editor">H.J. Thomson</editor>
	&fund.Mellon;
      </titleStmt>
      &Perseus.publish;
      <sourceDesc>
        <biblStruct>
          <monogr>
            <author>Prudentius</author>
            <title>Prudentius, Vol 1</title>
            <editor>H.J. Thomson</editor>
            <imprint>
              <pubPlace>London; Cambridge, Massachusetts</pubPlace>
              <publisher>Heinemann; Harvard University Press</publisher>
              <date>1949</date>
            </imprint>
          </monogr>
        </biblStruct><p>Keyboarding</p></sourceDesc>
    </fileDesc>

    <encodingDesc>
<refsDecl doctype="TEI.2">
<state unit="preface"/>
</refsDecl>
<refsDecl doctype="TEI.2">
<state unit="section"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
  </teiHeader>

<text id="stoa0045.stoa0"><body><div1 type="preface">
<pb id="p.274"/>

<l n="1">Senex fidelis prima credendi via</l>
<l n="2">Abram, beati seminis serus pater,</l>
<l n="3">adiecta cuius nomen auxit syllaba,</l>
<l n="4">Abram parenti dictus, Abraham Deo,</l>
<l n="5">senile pignus qui dicavit victimae, </l>
<l n="6">docens ad aram cum litare quis velit,</l>
<l n="7">quod dulce cordi, quod pium, quod unicum</l>
<l n="8">Deo libenter offerendum credito,</l>
<l n="9">pugnare nosmet cum profanis gentibus</l>
<l n="10">suasit, suumque suasor exemplum dedit, </l>
<l n="11">nec ante prolem coniugalem gignere</l>
<l n="12">Deo placentem, matre virtute editam,</l>
<l n="13">quam strage multa bellicosus spiritus</l>
<l n="14">portenta cordis servientis vicerit.</l>
<l n="15">victum feroces forte reges ceperant </l>
<l n="16">Loth inmorantem criminosis urbibus</l>
<l n="17">Sodomae et Gomorrae, quas fovebat advena</l>
<l n="18">pollens honore patruelis gloriae.</l>
<l n="19">Abram sinistris excitatus nuntiis</l>
<l n="20">audit propinquum sorte captum bellica </l>
<l n="21">servire duris barbarorum vinculis:</l>
<l n="22">armat trecentos terque senos vernulas,</l>
<l n="23">pergant ut hostis terga euntis caedere,</l>
<pb id="p.276"/>
<l n="24">quem gaza dives ac triumphus nobilis;</l>
<l n="25">captis tenebant inpeditum copiis. </l>
<l n="26">quin ipse ferrum stringit et plenus Deo</l>
<l n="27">reges superbos mole praedarum graves</l>
<l n="28">pellit fugatos, sauciatos proterit,</l>
<l n="29">frangit catenas et rapinam liberat:</l>
<l n="30">aurum, puellas, parvulos, monilia, </l>
<l n="31">greges 1 equarum, vasa, vestem, buculas.</l>
<l n="32">Loth ipse ruptis expeditus nexibus</l>
<l n="33">attrita bacis colla liber erigit.</l>
<l n="34">Abram triumphi dissipator hostici</l>
<l n="35">redit recepta prole fratris inclytus </l>
<l n="36">ne quam fidelis sanguinis prosapiam</l>
<l n="37">vis pessimorum possideret principum.</l>
<l n="38">adhuc recentem caede de tanta virum</l>
<l n="39">donat sacerdos ferculis caelestibus,</l>
<l n="40">Dei sacerdos, rex et idem praepotens, </l>
<l n="41">origo cuius fonte inenarrabili</l>
<l n="42">secreta nullum prodit auctorem sui, 2</l>
<l n="43">Melchisedech, qua stirpe, quis maioribus</l>
<l n="44">ignotus, uni cognitus tantum Deo.</l>
<l n="45">mox et triformis angelorum trinitas </l>
<l n="46">senis revisit hospitis mapalia,</l>
<l n="47">et iam vietam Sarra in alvum fertilis</l>
<l n="48">munus iuventae mater exsanguis stupet,</l>
<l n="49">herede gaudens, et cachinni paenitens.</l>
<l n="50">haec ad figuram praenotata est linea, </l>
<l n="51">quam nostra recto vita resculpat pede:</l>
<l n="52">vigilandum in armis pectorum fidelium,</l>
<pb id="p.278"/>
<l n="53">omnemque nostri portionem corporis,</l>
<l n="54">quae capta foedae serviat libidini,</l>
<l n="55">domi coactis liberandam viribus; </l>
<l n="56">nos esse large vernularum divites,</l>
<l n="57">si quid trecenti bis novenis additis</l>
<l n="58">possint figura noverimus mystica.</l>
<l n="59">mox ipse Christus, qui sacerdos verus est,</l>
<l n="60">parente inenarrabili atque uno satus, 1 </l>
<l n="61">cibum beatis offerens victoribus</l>
<l n="62">parvam pudici cordis intrabit casam,</l>
<l n="63">monstrans honorem Trinitatis hospitae.</l>
<l n="64">animam deinde Spiritus conplexibus</l>
<l n="65">pie maritam, prolis expertem diu, </l>
<l n="66">faciet perenni fertilem de semine,</l>
<l n="67">tunc sera dotem possidens puerpera</l>
<l n="68">herede digno Patris inplebit domum.</l>
  
</div1>
<div1 n="1" type="section">
<l n="1">Christe, graves hominum semper miserate labores, </l>
<l n="2">qui patria virtute cluis propriaque, Sed una, </l>
<l n="3">(unum namque Deum colimus de nomine utroque, </l>
<l n="4">non tamen et solum, quia tu Deus ex Patre, Christe,)</l>
<l n="5">dissere, rex noster, quo milite pellere culpas</l>
<l n="6">mens armata queat nostri de pectoris antro, </l>
<l n="7">exoritur quotiens turbatis sensibus intus </l>
<l n="8">seditio atque animam morborum rixa fatigat, </l>
<l n="9">quod tunc praesidium pro libertate tuenda </l>
<l n="10">quaeve acies furiis inter praecordia mixtis  </l>
<l n="11">obsistat meliore manu. nec enim, bone ductor,</l>
<pb id="p.280"/>
<l n="12">magnarum virtutum inopes nervisque carentes</l>
<l n="13">Christicolas vitiis populantibus exposuisti,</l>
<l n="14">ipse salutiferas obsesso in corpore turmas</l>
<l n="15">depugnare iubes, ipse excellentibus armas </l>
<l n="16">artibus ingenium, quibus ad ludibria cordis</l>
<l n="17">oppugnanda potens tibi dimicet et tibi vincat,</l>
<l n="18">vincendi praesens ratio est, si comminus ipsas</l>
<l n="19">Virtutum facies et conluctantia contra</l>
<l n="20">viribus infestis liceat portenta notare. </l>
<l n="21">prima petit campum dubia sub sorte duelli</l>
<l n="22">pugnatura Fides, agresti turbida cultu,</l>
<l n="23">nuda umeros, intonsa comas, exerta lacertos;</l>
<l n="24">namque repentinus laudis calor ad nova fervens</l>
<l n="25">proelia nec telis meminit nec tegmine cingi, </l>
<l n="26">pectore sed fidens valido membrisque refectis</l>
<l n="27">provocat insani frangenda pericula belli,</l>
<l n="28">ecce lacessentem conlatis viribus audet</l>
<l n="29">prima ferire Fidem veterum Cultura Deorum,</l>
<l n="30">illa hostile caput phalerataque tempora vittis </l>
<l n="31">altior insurgens labefactat, et ora cruore</l>
<l n="32">de pecudum satiata solo adplicat et pede calcat</l>
<l n="33">elisos in morte oculos, animamque malignam</l>
<l n="34">fracta intercepti commercia gutturis artant,</l>
<l n="35">difficilemque obitum suspiria longa fatigant. </l>
<l n="36">exultat victrix legio, quam mille coactam</l>
<l n="37">martyribus regina Fides animarat in hostem,</l>
<l n="38">nunc fortes socios parta pro laude coronat</l>
<l n="39">floribus ardentique iubet vestirier ostro. </l>
<pb id="p.282"/>
<l n="40">exim gramineo in campo concurrere prompta </l>
<l n="41">virgo Pudicitia speciosis fulget in armis,</l>
<l n="42">quam patrias succincta faces Sodomita Libido</l>
<l n="43">adgreditur piceamque ardenti sulpure pinum</l>
<l n="44">ingerit in faciem pudibundaque lumina flammis</l>
<l n="45">adpetit, et taetro temptat subfundere fumo. </l>
<l n="46">sed dextram furiae flagrantis et ignea dirae</l>
<l n="47">tela lupae saxo ferit inperterrita virgo,</l>
<l n="48">excussasque sacro taedas depellit ab ore.</l>
<l n="49">tunc exarmatae iugulum meretricis adacto</l>
<l n="50">transfugit gladio; calidos vomit illa vapores </l>
<l n="51">sanguine concretos caenoso; spiritus inde</l>
<l n="52">sordidus exhalans vicinas polluit auras.</l>
<l n="53"><q>hoc habet,</q> exclamat victrix regina, &lsquo;supremus</l>
<l n="54">hic tibi finis erit, semper prostrata iacebis,</l>
<l n="55">nec iam mortiferas audebis spargere flammas </l>
<l n="56">in famulos famulasve Dei, quibus intima casti</l>
<l n="57">vena animi sola fervet de lampade Christi,</l>
<l n="58">tene, o vexatrix hominum, potuisse resumptis</l>
<l n="59">viribus extincti capitis recalescere flatu,</l>
<l n="60">Assyrium postquam thalamum cervix Olofernis </l>
<l n="61">caesa cupidineo madefactum sanguine lavit,</l>
<l n="62">gemmantemque torum moechi ducis aspera Iudith</l>
<l n="63">sprevit et incestos conpescuit ense furores,</l>
<l n="64">famosum mulier referens ex hoste tropaeum</l>
<l n="65">non trepidante manu vindex mea caelitus audax! </l>
<l n="66">at fortasse parum fortis matrona sub umbra</l>
<l n="67">legis adhuc pugnans, dum tempora nostra figurat,</l>
<l n="68">vera quibus virtus terrena in corpora fluxit</l>
<l n="69">grande per infirmos caput excisura ministros,</l>
<l n="70">numquid et intactae post partum virginis ullum </l>
<pb id="p.284"/>
<l n="71">fas tibi iam superest? post partum virginis, ex quo</l>
<l n="72">corporis humani naturam pristina origo</l>
<l n="73">deseruit carnemque novam vis ardua sevit,</l>
<l n="74">atque innupta Deum concepit femina Christum,</l>
<l n="75">mortali de matre hominem, sed cum Patre numen. </l>
<l n="76">inde omnis iam diva caro est quae concipit illum</l>
<l n="77">naturamque Dei consortis foedere sumit,</l>
<l n="78">Verbum quippe caro factum non destitit esse</l>
<l n="79">quod fuerat, verbum, dum carnis glutinat usum,</l>
<l n="80">maiestate quidem non degenerante per usum </l>
<l n="81">carnis, sed miseros, ad nobiliora trahente.</l>
<l n="82">ille manet quod semper erat, quod non erat esse</l>
<l n="83">incipiens: nos quod fuimus iam non sumus, aucti</l>
<l n="84">nascendo in melius: mihi contulit et sibi mansit,</l>
<l n="85">nec Deus ex nostris minuit sua, sed sua nostris </l>
<l n="86">dum tribuit nosmet dona ad caelestia vexit,</l>
<l n="87">dona haec sunt, quod victa iaces, lutulenta Libido,</l>
<l n="88">nec mea post Mariam potis es perfringere iura.</l>
<l n="89">tu princeps ad mortis iter, tu ianua leti,</l>
<l n="90">corpora conmaculans animas in Tartara mergis. </l>
<l n="91">abde caput tristi, iam frigida pestis, abysso;</l>
<l n="92">occide, prostibulum; manes pete, claudere Averno,</l>
<l n="93">inque tenebrosum noctis detrudere fundum,</l>
<l n="94">te volvant subter vada flammea, te vada nigra</l>
<l n="95">sulpureusque rotet per stagna sonantia vertex, </l>
<l n="96">nec iam Christicolas, furiarum maxima, temptes, </l>
<pb id="p.286"/>
<l n="97">ut purgata suo serventur corpora regi.&rsquo;</l>
<l n="98">dixerat haec et laeta Libidinis interfectae</l>
<l n="99">morte Pudicitia gladium Iordanis in undis</l>
<l n="100">abluit infectum, sanies cui rore rubenti </l>
<l n="101">haeserat et nitidum macularat vulnere ferrum,</l>
<l n="102">expiat ergo aciem fluviali docta lavacro</l>
<l n="103">victricem victrix, abolens baptismate labem</l>
<l n="104">hostilis iuguli; nec iam contenta piatum</l>
<l n="105">condere vaginae gladium, ne tecta rubigo </l>
<l n="106">occupet ablutum scabrosa sorde nitorem,</l>
<l n="107">catholico in templo divini fontis ad aram</l>
<l n="108">consecrat, aeterna splendens ubi luce coruscet.</l>
<l n="109">ecce modesta gravi stabat Patientia vultu</l>
<l n="110">per medias inmota acies variosque tumultus, </l>
<l n="111">vulneraque et rigidis vitalia pervia pilis</l>
<l n="112">spectabat defixa oculos et lenta manebat,</l>
<l n="113">hanc procul Ira tumens, spumanti fervida rictu,</l>
<l n="114">sanguinea intorquens subfuso lumina felle,</l>
<l n="115">ut belli exsortem teloque et voce lacessit, </l>
<l n="116">inpatiensque morae conto petit, increpat ore,</l>
<l n="117">hirsutas quatiens galeato in vertice cristas.</l>
<l n="118"><q>en tibi Martis,</q> ait, &lsquo;spectatrix libera nostri,</l>
<l n="119">excipe mortiferum securo pectore ferrum,</l>
<l n="120">nec doleas, quia turpe tibi gemuisse dolorem.&rsquo;</l>
<l n="121">sic ait, et stridens sequitur convicia pinus</l>
<l n="122">per teneros crispata notos, et certa sub ipsum</l>
<l n="123">defertur stomachum rectoque inliditur ictu,</l>
<l n="124">sed resilit duro loricae excussa repulsu.</l>
<l n="125">provida nam virtus conserto adamante trilicem </l>
<pb id="p.288"/>
<l n="126">induerat thoraca umeris squamosaque ferri</l>
<l n="127">texta per intortos conmiserat undique nervos.</l>
<l n="128">inde quieta manet Patientia, fortis ad omnes</l>
<l n="129">telorum nimbos et non penetrabile durans.</l>
<l n="130">nec mota est iaculo monstri sine more furentis, </l>
<l n="131">opperiens propriis perituram viribus Iram.</l>
<l n="132">scilicet indomitos postquam stomachando lacertos</l>
<l n="133">barbara bellatrix inpenderat et iaculorum</l>
<l n="134">nube supervacuam lassaverat inrita dextram,</l>
<l n="135">cum ventosa levi cecidissent tela volatu, </l>
<l n="136">iactibus et vacuis hastilia fracta iacerent,</l>
<l n="137">vertitur ad capulum manus inproba et ense corusco</l>
<l n="138">conisa in plagam dextra sublimis ab aure</l>
<l n="139">erigitur, mediumque ferit librata cerebrum,</l>
<l n="140">aerea sed cocto cassis formata metallo </l>
<l n="141">tinnitum percussa refert aciemque retundit</l>
<l n="142">dura resultantem, frangit quoque vena rebellis</l>
<l n="143">inlisum chalybem, dum 1 cedere)nescia cassos</l>
<l n="144">excipit adsultus ferienti et tuta resistit.</l>
<l n="145">Ira, ubi truncati mucronis fragmina vidit </l>
<l n="146">et procul in partes ensem crepuisse minutas,</l>
<l n="147">iam capulum retinente manu sine pondere ferri,</l>
<l n="148">mentis inops ebur infelix decorisque pudendi </l>
<l n="149">erfida signa abicit monumentaque tristia longe</l>
<l n="150">spernit, et ad proprium succenditur effera letum. </l>
<l n="151">missile de multis, quae frustra sparserat, unum</l>
<l n="152">pulvere de campi perversos sumit in usus:</l>
<l n="153">rasile figit humi lignum ac se cuspide versa</l>

<pb id="p.290"/>
<l n="154">perfodit et calido pulmonem vulnere transit,</l>
<l n="155">quam super adsistens Patientia <q>vicimus,</q> inquit, </l>
<l n="156">&lsquo;exultans vitium solita virtute, sine ullo</l>
<l n="157">sanguinis ac vitae discrimine; lex habet istud</l>
<l n="158">nostra genus belli, furias omnemque malorum</l>
<l n="159">militiam et rabidas tolerando extinguere vires,</l>
<l n="160">ipsa sibi est hostis vesania seque furendo </l>
<l n="161">interimit moriturque suis Ira ignea telis.&rsquo;</l>
<l n="162">haec effata secat medias inpune cohortes</l>
<l n="163">egregio comitata viro; nam proximus Iob</l>
<l n="164">haeserat invictae dura inter bella magistrae,</l>
<l n="165">fronte severus adhuc et multo funere anhelus, </l>
<l n="166">sed iam clausa truci subridens ulcera vultu,</l>
<l n="167">perque cicatricum numerum sudata recensens</l>
<l n="168">millia pugnarum, sua praemia, dedecus hostis,</l>
<l n="169">illum diva dubet tandem requiescere ab omni</l>
<l n="170">armorum strepitu, captis et perdita quaeque </l>
<l n="171">multiplicare opibus, nec iam peritura referre,</l>
<l n="172">ipsa globos legionum et concurrentia rumpit</l>
<l n="173">agmina, vulniferos gradiens intacta per imbres,</l>
<l n="174">omnibus una comes virtutibus adsociatur,</l>
<l n="175">auxiliumque suum fortis Patientia miscet. </l>
<l n="176">nulla anceps luctamen init virtute sine ista</l>
<l n="177">Virtus, nam vidua est quam non Patientia firmat.</l>
<l n="178">forte per effusas inflata Superbia turmas</l>
<l n="179">effreni volitabat equo, quem pelle leonis</l>
<l n="180">texerat et validos villis oneraverat armos, </l>
<l n="181">quo se fulta iubis iactantius illa ferinis</l>
<pb id="p.292"/>
<l n="182">inferret tumido despectans agmina fastu.</l>
<l n="183">turritum fortis caput adcumularat in altum</l>
<l n="184">crinibus, extructos augeret ut addita cirros</l>
<l n="185">congeries celsumque apicem frons ardua ferret. </l>
<l n="186">carbasea ex umeris summo collecta coibat</l>
<l n="187">palla sinu teretem nectens a pectore nodum,</l>
<l n="188">a cervice fluens tenui velamine limbus</l>
<l n="189">concipit infestas textis turgentibus auras,</l>
<l n="190">nec minus instabili sonipes feritate superbit, </l>
<l n="191">inpatiens madidis frenarier ora lupatis.</l>
<l n="192">huc illuc frendens obvertit terga, negata</l>
<l n="193">libertate fugae, pressisque tumescit habenis.</l>
<l n="194">hoc sese ostentans habitu ventosa virago</l>
<l n="195">inter utramque aciem supereminet et phaleratum </l>
<l n="196">circumflectit equum, vultuque et voce minatur</l>
<l n="197">adversum spectans cuneum, quem milite raro</l>
<l n="198">et paupertinis ad bella coegerat armis</l>
<l n="199">Mens Humilis, regina quidem, sed egens alieni</l>
<l n="200">auxilii proprio nec sat confisa paratu, </l>
<l n="201">Spem sibi collegam coniunxerat, edita cuius</l>
<l n="202">et suspensa ab humo est opulentia divite regno,</l>
<l n="203">ergo Humilem postquam male sana Superbia Mentem</l>
<l n="204">vilibus instructam nullo ostentamine telis</l>
<l n="205">aspicit, in vocem dictis se effundit amaris: </l>
<l n="206">&lsquo;non pudet, o miseri, plebeio milite claros</l>
<l n="207">adtemptare duces ferroque lacessere gentem</l>
<l n="208">insignem titulis, veteres cui bellica virtus</l>
<l n="209">divitias peperit, laetos et gramine colles</l>
<l n="210">imperio calcare dedit? nunc advena nudus </l>
<l n="211">nititur antiquos, si fas est, pellere reges!</l>
<l n="212">en qui nostra suis in praedam cedere dextris</l>
<pb id="p.294"/>
<l n="213">sceptra volunt! en qui nostras sulcare novales</l>
<l n="214">arvaque capta manu popularier hospite aratro r;</l>
<l n="215">contendunt, duros et pellere Marte colonos! </l>
<l n="216">nempe, o ridiculum vulgus, natalibus horis</l>
<l n="217">totum hominem et calidos a matre amplectimur artus,</l>
<l n="218">vimque potestatum per membra recentis alumni</l>
<l n="219">spargimus, et rudibus dominamur in ossibus omnes.</l>
<l n="220">quis locus in nostra tunc vobis sede dabatur, </l>
<l n="221">congenitis cum regna simul dicionibus aequo</l>
<l n="222">robore crescebant? nati nam luce sub una</l>
<l n="223">et domus et domini paribus adolevimus annis,</l>
<l n="224">ex quo plasma novum de consaepto paradisi</l>
<l n="225">limite progrediens amplum transfugit in orbem, </l>
<l n="226">pellitosque habitus sumpsit venerabilis Adam,</l>
<l n="227">nudus adhuc, ni nostra foret praecepta secutus.</l>
<l n="228">quisnam iste ignotis hostis nunc surgit ab oris</l>
<l n="229">inportunus, iners, infelix, degener, amens,</l>
<l n="230">qui sibi tam serum ius vindicat, hactenus exul? </l>
<l n="231">nimirum vacuae credentur frivola famae,</l>
<l n="232">quae miseros optare iubet quandoque futuri</l>
<l n="233">spem fortasse boni, lenta ut solacia mollem</l>
<l n="234">desidiam pigro rerum meditamine palpent.</l>
<l n="235">quidni illos spes palpet iners, quos pulvere in isto </l>
<l n="236">tirones Bellona truci non excitat aere,</l>
<l n="237">inbellesque animos virtus tepefacta resolvit?</l>
<l n="238">anne Pudicitiae gelidum iecur utile bello est?</l>
<l n="239">an tenerum Pietatis opus sudatur in armis?</l>
<l n="240">quam pudet, o Mavors et virtus conscia, talem </l>
<pb id="p.296"/>
<l n="241">contra stare aciem ferroque lacessere nugas,</l>
<l n="242">et cum virgineis dextram conferre choreis,</l>
<l n="243">Iustitia est ubi semper egens et pauper Honestas,</l>
<l n="244">arida Sobrietas, albo Ieiunia vultu,</l>
<l n="245">sanguine vix tenui Pudor interfusus, aperta </l>
<l n="246">Simplicitas et ad omne patens sine tegmine vulnus,</l>
<l n="247">et prostrata in humum nec libera iudice sese</l>
<l n="248">Mens Humilis, quam degenerem trepidatio prodit!</l>
<l n="249">faxo ego, sub pedibus stipularum more teratur</l>
<l n="250">invalida ista manus; neque enim perfringere duris </l>
<l n="251">dignamur gladiis, algenti et sanguine ferrum</l>
<l n="252">inbuere fragili que viros foedare triumpho.&rsquo;</l>
<l n="253">talia vociferans rapidum calcaribus urget</l>
<l n="254">cornipedem laxisque volat temeraria frenis,</l>
<l n="255">hostem humilem cupiens inpulsu umbonis equini </l>
<l n="256">sternere deiectamque supercalcare ruinam,</l>
<l n="257">sed cadit in foveam praeceps, quam callida forte</l>
<l n="258">Fraus interciso subfoderat aequore furtim,</l>
<l n="259">Fraus detestandis vitiorum e pestibus una,</l>
<l n="260">fallendi versuta opifex, quae praescia belli </l>
<l n="261">planitiem scrobibus vitiaverat insidiosis</l>
<l n="262">hostili de parte latens, ut fossa ruentes</l>
<l n="263">exciperet cuneos atque agmina mersa voraret;</l>
<l n="264">ac ne fallacem puteum deprendere posset</l>
<l n="265">cauta acies, virgis adopertas texerat oras, </l>
<l n="266">et superinposito simularat caespite campum,</l>
<l n="267">at regina humilis, quamvis ignara, manebat</l>
<l n="268">ulteriore loco nec adhuc ad Fraudis opertum</l>
<l n="269">venerat aut foveae calcarat furta malignae.</l>
<l n="270">hunc eques illa dolum, dum fertur praepete cursu, </l>
<l n="271">incidit, et caecum subito patefecit hiatum.</l>
<pb id="p.298"/>
<l n="272">prona ruentis equi cervice involvitur, ac sub</l>
<l n="273">pectoris inpressu fracta inter crura rotatur.</l>
<l n="274">at virtus placidi moderaminis, ut levitatem</l>
<l n="275">prospicit obtritam monstri sub morte iacentis, </l>
<l n="276">intendit gressum mediocriter, os quoque parce</l>
<l n="277">erigit et comi moderatur gaudia vultu,</l>
<l n="278">cunctanti Spes fida comes succurrit et offert</l>
<l n="279">ultorem gladium laudisque inspirat amorem,</l>
<l n="280">illa cruentatam correptis crinibus, hostem </l>
<l n="281">protrahit et faciem laeva revocante supinat,</l>
<l n="282">tunc caput orantis flexa cervice resectum</l>
<l n="283">eripit ac madido suspendit colla capillo.</l>
<l n="284">extinctum vitium sancto Spes increpat ore:</l>
<l n="285">&lsquo;Desine grande loqui; frangit Deus omne superbum, </l>
<l n="286">magna cadunt, inflata crepant, tumefacta premuntur.</l>
<l n="287">disce supercilium deponere, disce cavere</l>
<l n="288">ante pedes foveam, quisquis sublime minaris.</l>
<l n="289">pervulgata viget nostri sententia Christi</l>
<l n="290">scandere celsa humiles et ad ima redire feroces. </l>
<l n="291">vidimus horrendum membris animisque Goliam</l>
<l n="292">invalida cecidisse manu: puerilis in illum</l>
<l n="293">dextera fundali torsit stridore lapillum</l>
<l n="294">traiectamque cavo penetravit vulnere frontem.</l>
<l n="295">ille minax, rigidus, iactans, truculentus, amarus, </l>
<l n="296">dum tumet indomitum, dum formidabile fervet,</l>
<l n="297">dum sese ostentat, clipeo dum territat auras,</l>
<l n="298">expertus pueri quid possint ludicra parvi</l>
<l n="299">subcubuit teneris bellator turbidus annis.</l>
<l n="300">me tunc ille puer virtutis pube secutus </l>
<pb id="p.300"/>
<l n="301">florentes animos sursum in mea regna tetendit,</l>
<l n="302">servatur quia certa mihi domus omnipotentis</l>
<l n="303">sub pedibus Domini, meque ad sublime vocantem</l>
<l n="304">victores caesa culparum labe capessunt.&rsquo;</l>
<l n="305">dixit, et auratis praestringens aëra pinnis </l>
<l n="306">in caelum se virgo rapit, mirantur euntem</l>
<l n="307">Virtutes tolluntque animos in vota volentes</l>
<l n="308">ire simul, ni bella duces terrena retardent.</l>
<l n="309">confligunt vitiis seque ad sua praemia servant.</l>
<l n="310">venerat occiduis mundi de finibus hostis </l>
<l n="311">Luxuria, extinctae iamdudum prodiga famae,</l>
<l n="312">delibuta comas, oculis vaga, languida voce,</l>
<l n="313">perdita deliciis, vitae cui causa voluptas,</l>
<l n="314">elumbem mollire animum, petulanter amoenas</l>
<l n="315">haurire inlecebras et fractos solvere sensus. </l>
<l n="316">ac tunc pervigilem ructabat marcida cenam,</l>
<l n="317">sub lucem quia forte iacens ad fercula raucos</l>
<l n="318">audierat lituos, atque inde tepentia linquens</l>
<l n="319">pocula lapsanti per vina et balsama gressu</l>
<l n="320">ebria calcatis ad bellum floribus ibat. </l>
<l n="321">non tamen illa pedes, sed curru invecta venusto</l>
<l n="322">saucia mirantum capiebat corda virorum,</l>
<l n="323">o nova pugnandi species! non ales harundo</l>
<l n="324">nervum pulsa fugit, nec stridula lancea torto</l>
<l n="325">emicat amento, frameam nec dextra minatur; </l>
<l n="326">sed violas lasciva iacit foliisque rosarum</l>
<l n="327">dimicat et calathos inimica per agmina fundit,</l>
<l n="328">inde eblanditis Virtutibus halitus inlex</l>
<pb id="p.302"/>
<l n="329">inspirat tenerum labefacta per ossa venenum,</l>
<l n="330">et male dulcis odor domat ora et pectora et arma </l>
<l n="331">ferratosque toros obliso robore mulcet.</l>
<l n="332">deiciunt animos ceu victi et spicula ponunt,</l>
<l n="333">turpiter, heu, dextris languentibus obstupefacti</l>
<l n="334">dum currum varia gemmarum luce micantem</l>
<l n="335">mirantur, dum bratteolis crepitantia lora </l>
<l n="336">et solido ex auro pretiosi ponderis axem</l>
<l n="337">defixis inhiant obtutibus et radiorum</l>
<l n="338">argento albentem seriem, quam summa rotarum</l>
<l n="339">flexura electri pallentis continet orbe.</l>
<l n="340">et iam cuncta acies in deditionis amorem </l>
<l n="341">sponte sua versis transibat perfida signis</l>
<l n="342">Luxuriae servire volens dominaeque fluentis</l>
<l n="343">iura pati et laxa ganearum lege teneri.</l>
<l n="344">ingemuit tam triste nefas fortissima virtus</l>
<l n="345">Sobrietas, dextro socios decedere cornu </l>
<l n="346">invictamque manum quondam sine caede perire.</l>
<l n="347">vexillum sublime crucis, quod in agmine primo</l>
<l n="348">dux bona praetulerat, defixa cuspide sistit,</l>
<l n="349">instauratque levem dictis mordacibus alam</l>
<l n="350">exstimulans animos nunc probris, nunc prece mixta: </l>
<l n="351">&lsquo;quis furor insanas agitat caligine mentes?</l>
<l n="352">quo ruitis? cui colla datis? quae vincula tandem,</l>
<l n="353">pro pudor, armigeris amor est perferre lacertis,</l>
<l n="354">lilia luteolis interlucentia sertis</l>
<l n="355">et ferrugineo vernantes flore coronas? </l>
<l n="356">his placet adsuetas bello iam tradere palmas</l>
<l n="357">nexibus, his rigidas nodis innectier ulnas,</l>
<pb id="p.304"/>
<l n="358">ut mitra caesariem cohibens aurata virilem</l>
<l n="359">conbibat infusum croceo religamine nardum,</l>
<l n="360">post inscripta oleo frontis signacula, per quae </l>
<l n="361">unguentum regale datum est et chrisma perenne,</l>
<l n="362">ut tener incessus vestigia syrmate verrat</l>
<l n="363">sericaque infractis fluitent ut pallia membris,</l>
<l n="364">post inmortalem tunicam quam pollice docto</l>
<l n="365">texuit alma Fides, dans inpenetrabile tegmen </l>
<l n="366">pectoribus lotis, dederat quibus ipsa renasci,</l>
<l n="367">inde ad nocturnas epulas, ubi cantharus ingens</l>
<l n="368">despuit effusi spumantia damna Falerni</l>
<l n="369">in mensam cyathis stillantibus, uda ubi multo</l>
<l n="370">fulcra mero veterique toreumata rore rigantur? </l>
<l n="371">excidit ergo animis eremi sitis, excidit ille</l>
<l n="372">fons patribus de rupe datus, quem mystica virga</l>
<l n="373">elicuit scissi salientem vertice saxi?</l>
<l n="374">angelicusne cibus prima in tentoria vestris</l>
<l n="375">fluxit avis, quem nunc sero felicior aevo </l>
<l n="376">vespertinus edit populus de corpore Christi?</l>
<l n="377">his vos inbutos dapibus iam crapula turpis</l>
<l n="378">Luxuriae ad madidum rapit inportuna lupanar,</l>
<l n="379">quosque viros non Ira fremens, non idola bello</l>
<l n="380">cedere conpulerant, saltatrix ebria flexit! </l>
<l n="381">state, precor, vestri memores, memores quoque Christi.</l>
<l n="382">quae sit vestra tribus, quae gloria, quis Deus et rex,</l>
<l n="383">quis Dominus meminisse decet, vos nobile Iudae</l>
<l n="384">germen ad usque Dei genetricem, qua Deus ipse</l>
<pb id="p.306"/>
<l n="385">esset homo, procerum venistis sanguine longo. </l>
<l n="386">excitet egregias mentes celeberrima David</l>
<l n="387">gloria continuis bellorum exercita curis,</l>
<l n="388">excitet et Samuel, spolium qui divite ab hoste</l>
<l n="389">adtrectare vetat nec victum vivere regem</l>
<l n="390">incircumcisum patitur, ne praeda superstes </l>
<l n="391">victorem placidum recidiva in proelia poscat,</l>
<l n="392">parcere iam capto crimen putat ille tyranno,</l>
<l n="393">at vobis contra vinci et succumbere votum est.</l>
<l n="394">paeniteat, per si qua movet reverentia summi</l>
<l n="395">numinis, hoc tam dulce malum voluisse nefanda </l>
<l n="396">proditione sequi; si paenitet, haud nocet error,</l>
<l n="397">paenituit Ionatham ieiunia sobria dulci</l>
<l n="398">conviolasse favo sceptri mellisque sapore</l>
<l n="399">heu male gustato, regni dum blanda voluptas</l>
<l n="400">oblectat iuvenem iurataque sacra resolvit. </l>
<l n="401">sed quia paenituit, nec sors lacrimabilis illa est,</l>
<l n="402">nec tinguit patrias sententia saeva secures,</l>
<l n="403">en ego Sobrietas, si conspirare paratis,</l>
<l n="404">pando viam cunctis virtutibus, ut malesuada</l>
<l n="405">Luxuries, multo stipata satellite, poenas </l>
<l n="406">cum legione sua Christo sub iudice pendat.&rsquo;</l>
<l n="407">sic effata crucem Domini ferventibus offert</l>
<l n="408">obvia quadriiugis, lignum venerabile in ipsos</l>
<l n="409">intentans frenos, quod ut expavere feroces</l>
<l n="410">cornibus obpansis et summa fronte coruscum, </l>
<l n="411">vertunt praecipitem caeca formidine fusi</l>
<l n="412">per praerupta fugam, fertur resupina reductis</l>
<l n="413">nequiquam loris auriga comamque madentem</l>
<pb id="p.308"/>
<l n="414">pulvere foedatur. tunc et vertigo rotarum</l>
<l n="415">inplicat excussam dominam; nam prona sub axem </l>
<l n="416">labitur et lacero tardat sufflamine currum,</l>
<l n="417">addit Sobrietas vulnus letale iacenti,</l>
<l n="418">coniciens silicem rupis de parte molarem,</l>
<l n="419">hunc vexilliferae quoniam fors obtulit ictum</l>
<l n="420">spicula nulla manu sed belli insigne gerenti, </l>
<l n="421">casus agit saxum, medii spiramen ut oris</l>
<l n="422">frangeret, et recavo misceret labra palato,</l>
<l n="423">dentibus introrsum resolutis lingua resectam</l>
<l n="424">dilaniata gulam frustis cum sanguinis inplet.</l>
<l n="425">insolitis dapibus crudescit guttur, et ossa </l>
<l n="426">conliquefacta vorans revomit quas hauserat offas.</l>
<l n="427"><q>ebibe iam proprium post pocula multa cruorem,</q></l>
<l n="428">virgo ait increpitans, &lsquo;sint haec tibi fercula tandem</l>
<l n="429">tristia praeteriti nimiis pro dulcibus aevi.</l>
<l n="430">lascivas vitae inlecebras gustatus amarae </l>
<l n="431">mortis et horrifico sapor ultimus asperat haustu.&rsquo; 1</l>
<l n="432">caede ducis dispersa fugit trepidante pavore</l>
<l n="433">nugatrix acies. Iocus et Petulantia primi</l>
<l n="434">cymbala proiciunt; bellum nam talibus armis</l>
<l n="435">ludebant resono meditantes vulnera sistro. </l>
<l n="436">dat tergum fugitivus Amor, lita tela veneno</l>
<l n="437">et lapsum ex umeris arcum pharetramque cadentem</l>
<l n="438">pallidus ipse metu sua post vestigia linquit.</l>
<l n="439">Pompa, ostentatrix vani splendoris, inani</l>
<l n="440">exuitur nudata peplo; discissa trahuntur </l>
<l n="441">serta venustatis collique ac verticis aurum</l>
<pb id="p.310"/>
<l n="442">solvitur, et gemmas Discordia dissona turbat,</l>
<l n="443">non piget adtritis pedibus per acuta frutecta</l>
<l n="444">ire voluptatem, quoniam vis maior acerbam</l>
<l n="445">conpellit tolerare fugam; formido pericli </l>
<l n="446">praedurat teneras iter ad cruciabile plantas,</l>
<l n="447">qua se cumque fugax trepidis fert cursibus agmen,</l>
<l n="448">damna iacent, crinalis acus, redimicula, vittae,</l>
<l n="449">fibula, flammeolum, strophium, diadema, monile.</l>
<l n="450">his se Sobrietas et totus Sobrietatis </l>
<l n="451">abstinet exuviis miles damnataque castis</l>
<l n="452">scandala proculcat pedibus, nec fronte severos</l>
<l n="453">conivente oculos praedarum ad gaudia flectit.</l>
<l n="454">fertur Avaritia gremio praecincta capaci,</l>
<l n="455">quidquid Luxus edax pretiosum liquerat, unca </l>
<l n="456">corripuisse manu, pulchra in ludibria vasto</l>
<l n="457">ore inhians aurique legens fragmenta caduci</l>
<l n="458">inter harenarum cumulos. nec sufficit amplos</l>
<l n="459">inplevisse sinus; iuvat infercire cruminis</l>
<l n="460">turpe lucrum et gravidos furtis distendere fiscos, </l>
<l n="461">quos laeva celante tegit laterisque sinistri</l>
<l n="462">velat opermento; velox nam dextra rapinas</l>
<l n="463">abradit spoliisque ungues exercet aenos.</l>
<l n="464">Cura, Famis, Metus, Anxietas, Periuria, Pallor,</l>
<l n="465">Corruptela, Dolus, Commenta, Insomnia, Sordes, </l>
<l n="466">Eumenides variae monstri comitatus aguntur,</l>
<l n="467">nec minus interea rabidorum more luporum</l>
<l n="468">Crimina persultant toto grassantia campo,</l>
<l n="469">matris Avaritiae nigro de lacte creata,</l>
<l n="470">si fratris galeam fulvis radiare ceraunis </l>
<l n="471">germanus vidit conmilito, non timet ensem</l>
<pb id="p.312"/>
<l n="472">exerere atque caput socio mucrone ferire,</l>
<l n="473">de consanguineo rapturus vertice gemmas.</l>
<l n="474">filius extinctum belli sub sorte cadaver</l>
<l n="475">aspexit si forte patris, fulgentia bullis </l>
<l n="476">cingula et exuvias gaudet rapuisse cruentas:</l>
<l n="477">cognatam Civilis agit Discordia praedam,</l>
<l n="478">nec parcit propriis Amor insatiatus Habendi</l>
<l n="479">pigneribus spoliatque suos Famis inpia natos.</l>
<l n="480">talia per populos edebat funera victrix </l>
<l n="481">orbis Avaritia, sternens centena virorum</l>
<l n="482">millia vulneribus variis: hunc lumine adempto</l>
<l n="483">effossisque oculis velut in caligine noctis</l>
<l n="484">caecum errare sinit perque offensacula multa</l>
<l n="485">ire, nec oppositum baculo temptare periclum. </l>
<l n="486">porro alium capit intuitu fallitque videntem,</l>
<l n="487">insigne ostentans aliquid, quod dum petit ille,</l>
<l n="488">excipitur telo incautus cordisque sub ipso</l>
<l n="489">saucius occulto ferrum suspirat adactum.</l>
<l n="490">multos praecipitata in aperta incendia cogit </l>
<l n="491">nec patitur vitare focos, quibus aestuat aurum,</l>
<l n="492">quod petit arsurus pariter speculator 1 avarus.</l>
<l n="493">omne hominum rapit illa genus, mortalia cuncta</l>
<l n="494">occupat interitu, neque est violentius ullum</l>
<l n="495">terrarum vitium, quod tantis cladibus aevum </l>
<l n="496">mundani involvat populi damnetque gehennae.</l>
<l n="497">quin ipsos temptare manu, si credere dignum est,</l>
<l n="498">ausa sacerdotes Domini, qui proelia forte</l>
<l n="499">ductores primam ante aciem pro laude gerebant</l>
<l n="500">virtutum, magnoque inplebant classica flatu. </l>
<l n="501">et fors innocuo tinxisset sanguine ferrum,</l>
<pb id="p.314"/>
<l n="502">ni Ratio armipotens, gentis Levitidis una</l>
<l n="503">semper fida comes, clipeum obiectasset et atrae</l>
<l n="504">hostis ab incursu claros texisset alumnos.</l>
<l n="505">stant tuti Rationis ope, stant turbine ab omni </l>
<l n="506">inmunes fortesque animi; vix in cute summa</l>
<l n="507">praestringens paucos tenui de vulnere laedit</l>
<l n="508">cuspis Avaritae. stupuit luis inproba castis</l>
<l n="509">heroum iugulis longe sua tela repelli;</l>
<l n="510">ingemit et dictis ardens furialibus infit: </l>
<l n="511">&lsquo;vincimur, heu, segnes nec nostra potentia perfert</l>
<l n="512">vim solitam, languet violentia saeva nocendi,</l>
<l n="513">suevcrat invictis quae viribus omnia ubique</l>
<l n="514">rumpere corda hominum; nec enim tam ferrea quemquam</l>
<l n="515">duravit natura virum, cuius rigor aera </l>
<l n="516">sperneret aut nostro foret inpenetrabilis auro.</l>
<l n="517">ingenium omne neci dedimus; tenera, aspera, dura,</l>
<l n="518">docta, indocta simul, bruta et sapientia, nec non</l>
<l n="519">casta, incesta meae patuerunt pectora dextrae,</l>
<l n="520">sola igitur rapui quidquid Styx abdit avaris </l>
<l n="521">gurgitibus, nobis ditissima Tartara debent</l>
<l n="522">quos retinent populos, quod volvunt saecula nostrum est,</l>
<l n="523">quod miscet mundus, vesana negotia, nostrum,</l>
<l n="524">qui fit praevalidas quod pollens gloria vires</l>
<l n="525">deserit et cassos ludit fortuna lacertos? </l>
<l n="526">sordet Christicolis rutilantis fulva monetae</l>
<l n="527">effigies, sordent argenti emblemata, et omnis</l>
<l n="528">thensaurus nigrante oculis vilescit honore,</l>
<l n="529">quid sibi docta volunt fastidia? nonne triumphum</l>
<pb id="p.316"/>
<l n="530">egimus e Scarioth, magnus qui discipulorum </l>
<l n="531">et conviva Dei, dum fallit foedere mensae</l>
<l n="532">haudquaquam ignarum dextramque parabside iungit,</l>
<l n="533">incidit in nostrum flammante cupidine telum,</l>
<l n="534">infamem mercatus agrum de sanguine amici</l>
<l n="535">numinis, obliso luiturus iugera collo? </l>
<l n="536">viderat et Iericho propria inter funera quantum</l>
<l n="537">posset nostra manus, cum victor concidit Achar.</l>
<l n="538">caedibus insignis murali et strage superbus</l>
<l n="539">subcubuit capto victis ex hostibus auro,</l>
<l n="540">dum vetitis insigne legens anathema favillis </l>
<l n="541">maesta ruinarum spolia insatiabilis haurit.</l>
<l n="542">non illum generosa tribus, non plebis avitae</l>
<l n="543">iuvit Iuda parens, Christo quandoque propinquo</l>
<l n="544">nobilis et tali felix patriarcha nepote.</l>
<l n="545">quis placet exemplum generis, placeat quoque forma </l>
<l n="546">exitii: sit poena eadem, quibus et genus unum est.</l>
<l n="547">quid moror aut Iudae populares aut populares</l>
<l n="548">sacricolae summi (summus nam fertur Aaron)</l>
<l n="549">fallere fraude aliqua Martis congressibus inpar?</l>
<l n="550">nil refert armis contingat palma dolisve.&rsquo;</l>
<l n="551">dixerat et torvam faciem furialiaque arma</l>
<l n="552">exuit inque habitum sese transformat honestum;</l>
<l n="553">fit virtus specie vultuque et veste severa</l>
<l n="554">quam memorant Frugi, parce cui vivere cordi est</l>
<l n="555">et servare suum; tamquam nil raptet avare, </l>
<pb id="p.318"/>
<l n="556">artis adumbratae meruit ceu sedula laudem,</l>
<l n="557">huius se specie mendax Bellona coaptat,</l>
<l n="558">non ut avara lues, sed virtus parca putetur;</l>
<l n="559">nec non et tenero pietatis tegmine crines</l>
<l n="560">obtegit anguinos, ut candida palla latentem </l>
<l n="561">dissimulet rabiem, diroque obtenta furori,</l>
<l n="562">quod rapere et clepere est avideque abscondere parta,</l>
<l n="563">natorum curam dulci sub nomine iactet.</l>
<l n="564">talibus inludens male credula corda virorum</l>
<l n="565">fallit imaginibus, monstrumque ferale sequuntur </l>
<l n="566">dum credunt virtutis opus; capit inpia Erinys</l>
<l n="567">consensu faciles manicisque tenacibus artat.</l>
<l n="568">attonitis ducibus perturbatisque maniplis</l>
<l n="569">nutabat virtutum acies errore biformis</l>
<l n="570">portenti, ignorans quid amicum credat in illo </l>
<l n="571">quidve hostile notet: letum versatile et anceps</l>
<l n="572">lubricat incertos dubia sub imagine visus,</l>
<l n="573">cum subito in medium frendens Operatio campum</l>
<l n="574">prosilit auxilio sociis, pugnamque capessit</l>
<l n="575">militiae postrema gradu, sed sola duello </l>
<l n="576">inpositura manum, ne quid iam triste supersit.</l>
<l n="577">omne onus ex umeris reiecerat, omnibus ibat</l>
<l n="578">nudata induviis multo et se fasce levarat,</l>
<l n="579">olim divitiis gravibusque oppressa talentis,</l>
<l n="580">libera nunc miserando inopum, quos larga benigne </l>
<l n="581">foverat effundens patrium bene prodiga censum.</l>
<pb id="p.320"/>
<l n="582">iam loculos ditata fidem 1 spectabat inanes,</l>
<l n="583">aeternam numerans redituro faenore summam,</l>
<l n="584">horruit invictae Virtutis fulmen et inpos</l>
<l n="585">mentis Avaritia stupefactis sensibus haesit </l>
<l n="586">certa mori: nam quae fraudis via restet, ut ipsa</l>
<l n="587">calcatrix mundi mundanis victa fatiscat</l>
<l n="588">inlecebris spretoque iterum sese inplicet auro?</l>
<l n="589">invadit trepidam virtus fortissima duris</l>
<l n="590">ulnarum nodis, obliso et gutture frangit </l>
<l n="591">exsanguem siccamque gulam; conpressa ligantur</l>
<l n="592">vincla lacertorum sub mentum et faucibus artis</l>
<l n="593">extorquent animam, nullo quae vulnere rapta</l>
<l n="594">palpitat atque aditu spiraminis intercepto</l>
<l n="595">inclusam patitur venarum carcere mortem. </l>
<l n="596">illa reluctanti genibusque et calcibus instans</l>
<l n="597">perfodit et costas atque ilia rumpit anhela,</l>
<l n="598">mox spolia exstincto de corpore diripit; auri</l>
<l n="599">sordida frusta rudis nec adhuc fornace recoctam</l>
<l n="600">materiam, tineis etiam marsuppia crebris </l>
<l n="601">exesa et virides obducta aerugine nummos</l>
<l n="602">dispergit servata diu victrix et egenis</l>
<l n="603">dissipat ac tenues captivo munere donat,</l>
<l n="604">tunc circumfusam vultu exultante coronam</l>
<l n="605">respiciens alacris media inter milia clamat: </l>
<l n="606">&lsquo;solvite procinctum, iusti, et discedite ab armis!</l>
<l n="607">causa mali tanti iacet interfecta; lucrandi</l>
<l n="608">ingluvie pereunte licet requiescere sanctis.</l>
<l n="609">summa quies nil velle super quam postulet usus</l>
<l n="610">debitus, ut simplex alimonia, vestis et una </l>
<pb id="p.322"/>
<l n="611">infirmos tegat ac recreet mediocriter artus</l>
<l n="612">expletumque modum naturae non trahat extra,</l>
<l n="613">ingressurus iter peram ne tollito, neve</l>
<l n="614">de tunicae alterius gestamine providus ito,</l>
<l n="615">nec te sollicitet res crastina, ne cibus alvo </l>
<l n="616">defuerit: redeunt escae cum sole diurnae.</l>
<l n="617">nonne vides ut nulla avium cras cogitet ac se</l>
<l n="618">pascendam, praestante Deo, non anxia credat?</l>
<l n="619">confidunt volucres victum non defore viles,</l>
<l n="620">passeribusque subest modico venalibus asse </l>
<l n="621">indubitata fides Dominum curare potentem</l>
<l n="622">ne pereant, tu, cura Dei, facies quoque Christi,</l>
<l n="623">addubitas ne te tuus umquam deserat auctor?</l>
<l n="624">ne trepidate, homines; vitae dator et dator escae est.</l>
<l n="625">quaerite luciferum caelesti dogmate pastum, </l>
<l n="626">qui spem multiplicans alat invitiabilis aevi,</l>
<l n="627">corporis inmemores: memor est qui condidit illud</l>
<l n="628">subpeditare cibos atque indiga membra fovere.&rsquo;</l>
<l n="629">his dictis curae emotae, Metus et Labor et Vis</l>
<l n="630">et Scelus et placitae fidei Fraus infitiatrix </l>
<l n="631">depulsae vertere solum. Pax inde fugatis</l>
<l n="632">hostibus alma abigit bellum, discingitur omnis</l>
<l n="633">terror et avulsis exfibulat ilia zonis,</l>
<l n="634">vestis ad usque pedes descendens defluit imos,</l>
<l n="635">temperat et rapidum privata modestia gressum. </l>
<l n="636">cornicinum curva aera silent, placabilis inplet</l>
<l n="637">vaginam gladius, sedato et pulvere campi</l>
<l n="638">suda redit facies liquidae sine nube diei,</l>
<l n="639">purpuream videas caeli clarescere lucem.</l>
<pb id="p.324"/>
<l n="640">agmina casta super vultum sensere Tonantis </l>
<l n="641">adridere hilares pulso certamine turmae,</l>
<l n="642">et Christum gaudere suis victoribus arce</l>
<l n="643">aetheris ac patrium famulis aperire profundum,</l>
<l n="644">dat signum felix Concordia reddere castris</l>
<l n="645">victrices aquilas atque in tentoria cogi. </l>
<l n="646">numquam tanta fuit species nec par decus ulli</l>
<l n="647">militiae, cum dispositis bifida agmina longe</l>
<l n="648">duceret ordinibus peditum psallente caterva,</l>
<l n="649">ast alia de parte equitum resonantibus hymnis,</l>
<l n="650">non aliter cecinit respectans victor hiantem </l>
<l n="651">Istrahel rabiem ponti post terga minacis,</l>
<l n="652">cum iam progrediens calcaret litora sicco</l>
<l n="653">ulteriora pede, stridensque per extima calcis</l>
<l n="654">mons rueret pendentis aquae nigrosque relapso</l>
<l n="655">gurgite Nilicolas fundo deprenderet imo, </l>
<l n="656">ac refluente sinu iam redderet unda natatum</l>
<l n="657">piscibus et nudas praeceps operiret harenas.</l>
<l n="658">pulsavit resono modulantia tympana plectro</l>
<l n="659">turba Dei celebrans mirum ac memorabile saeclis</l>
<l n="660">omnipotentis opus, liquidas inter freta ripas </l>
<l n="661">fluctibus incisis et subsistente procella</l>
<l n="662">crescere suspensosque globos potuisse teneri,</l>
<l n="663">sic expugnata vitiorum gente resultant</l>
<l n="664">mystica dulcimodis virtutum carmina psalmis,</l>
<l n="665">ventum erat ad fauces portae castrensis, ubi artum </l>
<l n="666">liminis introitum bifori dant cardine claustra.</l>
<l n="667">nascitur hic inopina Mali lacrimabilis astu</l>
<l n="668">tempestas, placidae turbatrix invida Pacis,</l>
<pb id="p.326"/>
<l n="669">quae tantum subita vexaret clade triumphum.</l>
<l n="670">inter confertos cuneos Concordia forte </l>
<l n="671">dum stipata pedem iam tutis moenibus infert,</l>
<l n="672">excipit occultum vitii latitantis ab ictu</l>
<l n="673">mucronem laevo in latere, squalentia quamvis</l>
<l n="674">texta catenato ferri subtegmine corpus</l>
<l n="675">ambirent sutis et acumen vulneris hamis </l>
<l n="676">respuerent, rigidis nec fila tenacia nodis</l>
<l n="677">inpactum sinerent penetrare in viscera telum.</l>
<l n="678">rara tamen chalybem tenui transmittere puncto</l>
<l n="679">commissura dedit, qua sese extrema politae</l>
<l n="680">squama ligat tunicae sinus et sibi conserit oras. </l>
<l n="681">intulit hoc vulnus pugnatrix subdola victae</l>
<l n="682">partis et incautis victoribus insidiata est.</l>
<l n="683">nam pulsa Culparum acie Discordia nostros</l>
<l n="684">intrarat cuneos sociam mentita figuram.</l>
<l n="685">scissa procul palla structum et serpente flagellum </l>
<l n="686">multiplici media camporum in strage iacebant.</l>
<l n="687">ipsa redimitos olea frondente capillos</l>
<l n="688">ostentans festis respondet laeta choreis.</l>
<l n="689">sed sicam sub veste tegit, te, maxima virtus,</l>
<l n="690">te solam tanto e numero, Concordia, tristi </l>
<l n="691">fraude petens, sed non vitalia rumpere sacri</l>
<l n="692">corporis est licitum, summo tenus extima tactu</l>
<l n="693">laesa cutis tenuem signavit sanguine rivum.</l>
<l n="694">exclamat virtus subito turbata: &lsquo;quid hoc est?</l>
<l n="695">quae manus hic inimica latet, quae prospera nostra </l>
<l n="696">vulnerat et ferrum tanta inter gaudia vibrat?</l>
<l n="697">quid iuvat indomitos bello sedasse Furores</l>
<l n="698">et sanctum vitiis pereuntibus omne receptum, </l>
<pb id="p.328"/>
<l n="699">si virtus sub pace cadit?&rsquo; trepida agmina maestos</l>
<l n="700">convertere oculos: stillabat vulneris index </l>
<l n="701">ferrata de veste cruor, mox et pavor hostem</l>
<l n="702">comminus adstantem prodit; nam pallor in ore</l>
<l n="703">conscius audacis facti dat signa reatus</l>
<l n="704">et deprensa tremunt languens manus et color albens.</l>
<l n="705">circumstat propere strictis mucronibus omnis </l>
<l n="706">Virtutum legio exquirens fervente tumultu</l>
<l n="707">et genus et nomen, patriam sectamque, Deumque</l>
<l n="708">quem colat et missu cuiatis venerit, illa</l>
<l n="709">exsanguis turbante metu: &lsquo;Discordia dicor,</l>
<l n="710">cognomento Heresis; Deus est mihi discolor,&rsquo; inquit, </l>
<l n="711">&lsquo;nunc minor, aut maior, modo duplex et modo simplex,</l>
<l n="712">cum placet, aerius et de phantasmate visus,</l>
<l n="713">aut innata anima est quoties volo ludere numen;</l>
<l n="714">praeceptor Belia mihi, domus et plaga mundus.&rsquo;</l>
<l n="715">non tulit ulterius capti blasphemia monstri </l>
<l n="716">Virtutum regina Fides, sed verba loquentis</l>
<l n="717">inpedit et vocis claudit spiramina pilo,</l>
<l n="718">pollutam rigida transfigens cuspide linguam,</l>
<l n="719">carpitur innumeris feralis bestia dextris;</l>
<l n="720">frustatim sibi quisque rapit quod spargat in auras, </l>
<l n="721">quod canibus donet, corvis quod edacibus ultro</l>
<l n="722">offerat, inmundis caeno exhalante cloacis</l>
<l n="723">quod trudat, monstris quod mandet habere marinis.</l>
<l n="724">discissum foedis animalibus omne cadaver</l>
<l n="725">dividitur, ruptis Heresis perit horrida membris. </l>
<pb id="p.330"/>
<l n="726">conpositis igitur rerum morumque secundis</l>
<l n="727">in commune bonis, postquam 1 intra tuta morari</l>
<l n="728">contigit ac statione frui valloque foveri</l>
<l n="729">pacificos Sensus, et in otia solvere curas, 1</l>
<l n="730">exstruitur media castrorum sede tribunal </l>
<l n="731">editiore loco, tumulus quem vertice acuto</l>
<l n="732">excitat in speculam, subiecta unde omnia late</l>
<l n="733">liber inoffenso circum inspicit aere visus,</l>
<l n="734">hunc sincera Fides simul et Concordia, sacro</l>
<l n="735">foedere iuratae Christi sub amore sorores, </l>
<l n="736">conscendunt apicem; mox et sublime tribunal</l>
<l n="737">par sanctum carumque sibi supereminet aequo</l>
<l n="738">iure potestatis, consistunt aggere summo</l>
<l n="739">conspicuae populosque iubent adstare frequentes,</l>
<l n="740">concurrunt alacres castris ex omnibus omnes, </l>
<l n="741">nulla latet pars Mentis iners, quae corporis ullo</l>
<l n="742">intercepta sinu per conceptacula sese</l>
<l n="743">degeneri languore tegat, tentoria apertis</l>
<l n="744">cuncta patent velis, reserantur carbasa, ne quis</l>
<l n="745">marceat obscuro stertens habitator operto. </l>
<l n="746">auribus intentis expectant contio, quidnam</l>
<l n="747">victores post bella vocet Concordia princeps,</l>
<l n="748">quam velit atque Fides virtutibus addere legem,</l>
<l n="749">erumpit prima in vocem Concordia tali</l>
<l n="750">adloquio: &lsquo;cumulata quidem iam gloria vobis, </l>
<l n="751">o Patris, o Domini fidissima pignera Christi,</l>
<l n="752">contigit: extincta est multo certamine saeva </l>
<l n="753">barbaries, sanctae quae circumsaepserat urbis</l>
<l n="754">indigenas, ferroque viros flammaque premebat.</l>
<pb id="p.332"/>
<l n="755">publica sed requies privatis rure foroque </l>
<l n="756">constat amicitiis: scissura domestica turbat</l>
<l n="757">rem populi, titubatque foris quod dissidet intus,</l>
<l n="758">ergo cavete, viri, ne sit sententia discors</l>
<l n="759">Sensibus in nostris, ne secta exotica tectis</l>
<l n="760">nascatur conflata odiis, quia fissa voluntas </l>
<l n="761">confundit variis arcana biformia fibris,</l>
<l n="762">quod sapimus coniungat amor;quod vivimus uno</l>
<l n="763">conspiret studio: nil dissociabile firmum est.</l>
<l n="764">utque homini atque Deo medius intervenit Iesus,</l>
<l n="765">qui sociat mortale Patri, ne carnea distent </l>
<l n="766">Spiritui aeterno sitque ut Deus unus utrumque,</l>
<l n="767">sic, quidquid gerimus mentisque et corporis actu,</l>
<l n="768">spiritus unimodis texat conpagibus unus.</l>
<l n="769">pax plenum virtutis opus, pax summa laborum,</l>
<l n="770">pax belli exacti pretium est pretiumque pericli. </l>
<l n="771">sidera pace vigent, consistunt ferrea pace.</l>
<l n="772">nil placitum sine pace Deo: non munus ad aram</l>
<l n="773">cum cupias offerre probat, si turbida fratrem</l>
<l n="774">mens inpacati sub pectoris oderit antro,</l>
<l n="775">nec, si flammicomis Christi pro nomine martyr </l>
<l n="776">ignibus insilias servans inamabile votum </l>
<l n="777">bile sub obliqua, pretiosam proderit Iesu</l>
<l n="778">inpendisse animam, meriti quia clausula pax est.</l>
<l n="779">non inflata tumet, non invidet aemula fratri,</l>
<l n="780">omnia perpetitur patiens atque omnia credit, </l>
<l n="781">nunquam laesa dolet, cuncta offensacula donat,</l>
<pb id="p.334"/>
<l n="782">occasum lucis venia praecurrere gestit,</l>
<l n="783">anxia ne stabilem linquat sol conscius iram.</l>
<l n="784">quisque litare Deo mactatis vult holocaustis,</l>
<l n="785">offerat in primis pacem: nulla hostia Christo </l>
<l n="786">dulcior: hoc solo sancta ad donaria vultum</l>
<l n="787">munere convertens liquido 1 oblectatur odore,</l>
<l n="788">sed tamen et niveis tradit Deus ipse columbis</l>
<l n="789">pinnatum tenera plumarum veste colubrum</l>
<l n="790">rimante ingenio docte internoscere mixtum </l>
<l n="791">innocuis avibus; latet et lupus ore cruento</l>
<l n="792">lacteolam mentitus ovem sub vellere molli,</l>
<l n="793">cruda per agninos exercens funera rictus,</l>
<l n="794">hac sese occultat Photinus et Arrius arte,</l>
<l n="795">inmanes feritate lupi. discrimina produnt </l>
<l n="796">nostra recensque cruor, quamvis de corpore summo,</l>
<l n="797">quid possit furtiva manus.&rsquo; gemitum dedit omnis</l>
<l n="798">Virtutum populus casu concussus acerbo,</l>
<l n="799">tum generosa Fides haec subdidit: &lsquo;immo secundis</l>
<l n="800">in rebus cesset gemitus. Concordia laesa est, </l>
<l n="801">sed defensa Fides: quin et Concordia sospes,</l>
<l n="802">germanam comitata Fidem, sua vulnera ridet,</l>
<l n="803">haec mea sola salus, nihil hac mihi triste recepta,</l>
<l n="804">unum opus egregio restat post bella labori,</l>
<l n="805">o proceres, regni quod tandem pacifer heres </l>
<l n="806">belligeri, armatae successor inermus et aulae,</l>
<l n="807">instituit Solomon, quoniam genitoris anheli</l>
<l n="808">fumarat calido regum de sanguine dextra.</l>
<pb id="p.336"/>
<l n="809">sanguine nam terse- templum fundatur et ara</l>
<l n="810">ponitur auratis Christi domus ardua tectis. </l>
<l n="811">tunc Hierusalem templo inlustrata quietum</l>
<l n="812">suscepit iam diva Deum, circumvaga postquam</l>
<l n="813">sedit marmoreis fundata altaribus arca.</l>
<l n="814">surgat et in nostris templum venerabile castris,</l>
<l n="815">omnipotens cuius sanctorum sancta revisat. </l>
<l n="816">nam quid terrigenas ferro pepulisse phalangas</l>
<l n="817">Culparum prodest, hominis si Filius arce</l>
<l n="818">aetheris inlapsus purgati corporis urbem</l>
<l n="819">intret inornatam templi splendentis egenus?</l>
<l n="820">hactenus alternis sudatum est comminus armis: </l>
<l n="821">munia nunc agitet tacitae toga candida pacis,</l>
<l n="822">atque sacris sedem properet discincta iuventus.&rsquo;</l>
<l n="823">haec ubi dicta dedit, gradibus regina superbis</l>
<l n="824">desiluit tantique operis Concordia consors</l>
<l n="825">metatura novum iacto fundamine templum. </l>
<l n="826">aurea planitiem spatiis percurrit harundo</l>
<l n="827">dimensis, quadrent ut quattuor undique frontes,</l>
<l n="828">ne commissuris distantibus angulus inpar</l>
<l n="829">argutam mutilet per dissona semetra normam.</l>
<l n="830">Aurorae de parte tribus plaga lucida portis </l>
<l n="831">inlustrata patet, triplex aperitur ad austrum</l>
<l n="832">portarum numerus, tris occidualibus offert</l>
<l n="833">ianua trina fores, totiens aquilonis ad axem</l>
<l n="834">panditur alta domus, nullum illic structile saxum,</l>
<l n="835">sed cava per solidum multoque forata dolatu </l>
<l n="836">gemma relucenti limen conplectitur arcu,</l>
<l n="837">vestibulumque lapis penetrabile concipit unus.</l>
<l n="838">portarum summis inscripta in postibus auro</l>
<pb id="p.338"/>
<l n="839">nomina apostolici fulgent bis sena senatus.</l>
<l n="840">Spiritus his titulis arcana recondita Mentis </l>
<l n="841">ambit et electos vocat in praecordia Sensus;</l>
<l n="842">quaque hominis natura viget, quam corpore toto</l>
<l n="843">quadrua vis animat, trinis ingressibus aram</l>
<l n="844">cordis adit castisque colit sacraria votis;</l>
<l n="845">seu pueros sol primus agat, seu fervor ephebos </l>
<l n="846">incendat nimius, seu consummabilis aevi</l>
<l n="847">perficiat lux plena viros, sive algida Borrae</l>
<l n="848">aetas decrepitam vocet ad pia sacra senectam,</l>
<l n="849">occurrit trinum quadrina ad compita nomen,</l>
<l n="850">quod bene discipulis disponit rex duodenis. </l>
<l n="851">quin etiam totidem gemmarum insignia textis</l>
<l n="852">parietibus distincta micant, animasque colorum</l>
<l n="853">viventes liquido lux evomit alta profundo,</l>
<l n="854">ingens chrysolitus, nativo interlitus auro,</l>
<l n="855">hinc sibi sapphirum sociaverat, inde beryllum, </l>
<l n="856">distantesque nitor medius variabat honores,</l>
<l n="857">hic chalcedon hebes perfunditur ex hyacinthi</l>
<l n="858">lumine vicino; nam forte cyanea propter</l>
<l n="859">stagna lapis cohibens ostro fulgebat aquoso.</l>
<l n="860">sardonicem pingunt amethystina, pingit iaspis </l>
<l n="861">sardium iuxta adpositum pulcherque topazon.</l>
<l n="862">has inter species smaragdina gramine verno</l>
<l n="863">prata virent volvitque vagos lux herbida fluctus,</l>
<l n="864">te quoque conspicuum structura interserit, ardens</l>
<pb id="p.340"/>
<l n="865">chrysoprase, et sidus saxis stellantibus addit. </l>
<l n="866">stridebat gravidis funalis machina vinclis</l>
<l n="867">inmensas rapiens alta ad fastigia gemmas,</l>
<l n="868">at domus interior septem subnixa columnis</l>
<l n="869">crystalli algentis vitrea de rupe recisis</l>
<l n="870">construitur, quarum tegit edita calculus albens </l>
<l n="871">in conum caesus capita et sinuamine subter</l>
<l n="872">subductus conchae in speciem, quod mille talentis</l>
<l n="873">margaritum ingens, opibusque et censibus hastae</l>
<l n="874">addictis, animosa Fides mercata pararat.</l>
<l n="875">hoc residet solio pollens Sapientia et omne </l>
<l n="876">consilium regni celsa disponit ab aula,</l>
<l n="877">tutandique hominis leges sub corde retractat.</l>
<l n="878">in manibus dominae sceptrum non arte politum</l>
<l n="879">sed ligno vivum viridi est, quod stirpe recisum,1</l>
<l n="880">quamvis nullus alat terreni caespitis umor, </l>
<l n="881">fronde tamen viret incolumi, tum sanguine tinctis</l>
<l n="882">intertexta rosis candentia lilia miscet</l>
<l n="883">nescia marcenti florem submittere collo,</l>
<l n="884">huius forma fuit sceptri gestamen Aaron</l>
<l n="885">floriferum, sicco quod germina cortice trudens </l>
<l n="886">explicuit tenerum spe pubescente decorem</l>
<l n="887">inque novos subito tumuit virga arida fetus.</l>
<l n="888">reddimus aeternas, indulgentissime doctor,</l>
<l n="889">grates, Christe, tibi, meritosque sacramus honores</l>
<l n="890">ore pio; nam cor vitiorum stercore sordet. </l>
<l n="891">tu nos corporei latebrosa pericula operti</l>
<l n="892">luctantisque animae voluisti agnoscere casus.</l>
<l n="893">novimus ancipites nebuloso in pectore sensus</l>
<pb id="p.342"/>
<l n="894">sudare alternis conflictibus, et variato</l>
<l n="895">pugnarum eventu nunc indole crescere dextra, </l>
<l n="896">nunc inclinatis virtutibus 1 ad iuga vitae</l>
<l n="897">deteriora trahi seseque addicere noxis</l>
<l n="898">turpibus et propriae iacturam ferre salutis.</l>
<l n="899">o quotiens animam, vitiorum peste repulsa,</l>
<l n="900">sensimus incaluisse Deo! quotiens tepefactum </l>
<l n="901">caeleste ingenium post gaudia candida taetro</l>
<l n="902">cessisse stomacho! fervent bella horrida, fervent</l>
<l n="903">ossibus inclusa, fremit et discordibus armis</l>
<l n="904">non simplex natura hominis; nam viscera limo</l>
<l n="905">effigiata premunt animam, contra ille sereno </l>
<l n="906">editus adflatu nigrantis carcere cordis</l>
<l n="907">aestuat, et sordes arta inter vincla recusat,</l>
<l n="908">spiritibus pugnant variis lux atque tenebrae,</l>
<l n="909">distantesque animat duplex substantia vires,</l>
<l n="910">donec praesidio Christus Deus adsit et omnes </l>
<l n="911">virtutum gemmas conponat sede piata,</l>
<l n="912">atque, ubi peccatum regnaverat, aurea templi</l>
<l n="913">atria constituens texat spectamine morum</l>
<l n="914">ornamenta animae, quibus oblectata decoro</l>
<l n="915">aeternum solio dives Sapientia regnet. </l>
</div1></body></text></TEI.2>

<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd" >
%PersProse;
]>
<TEI.2>
  <teiHeader>
    <fileDesc>
      <titleStmt>
        <title>Dittochaeon</title>       
        <author>Prudentius</author>
	<editor role="editor">H.J. Thomson</editor>
	&fund.Mellon;
      </titleStmt>
      &Perseus.publish;
      <sourceDesc>
        <biblStruct>
          <monogr>
            <author>Prudentius</author>
            <title>Prudentius, Vol 2</title>
            <editor>H.J. Thomson</editor>
            <imprint>
              <pubPlace>London; Cambridge, Massachusetts</pubPlace>
              <publisher>Heinemann; Harvard University Press</publisher>
              <date>1953</date>
            </imprint>
          </monogr>
        </biblStruct><p>Keyboarding</p></sourceDesc>
    </fileDesc>

    <encodingDesc>
<refsDecl doctype="TEI.2">
<state unit="poem"/>
</refsDecl>

    </encodingDesc>

    <profileDesc>
      <langUsage>
	<language id="la">Latin</language>
	<language id="greek">Greek</language>
      </langUsage>
    </profileDesc>
  </teiHeader>


<text id="stoa0045.stoa0"><body><pb id="p.346"/>
<head>Tituli Historiarum 1 (dittochaeon)</head>


<div1 type="poem" n="1"><head>De Adam et Eva</head>
<l n="1">EVA columba fuit tunc candida; nigra deinde</l>
<l n="2">facta per anguinum malesuada fraude venenum</l>
<l n="3">tinxit et innocuum maculis sordentibus Adam;</l>
<l n="4">dat nudis ficulna draco mox tegmina victor.</l>

</div1>

<div1 type="poem" n="2"><head>De Abel et Cain</head>
<l n="5">Fratrum sacra Deus nutu distante duorum </l>
<l n="6">aestimat accipiens viva et terrena refutans.</l>
<l n="7">rusticus invidia pastorem sternit: in Abel</l>
<l n="8">forma animae exprimitur, caro nostra in munere Cain.</l>
<pb id="p.348"/>
</div1>

<div1 type="poem" n="3"><head>De Noe et Diluvio</head>
<l n="9">Nuntia diluvii iam decrescentis ad arcam</l>
<l n="10">ore columba refert ramum viridantis olivae. </l>
<l n="11">corvus enim ingluvie per foeda cadavera captus</l>
<l n="12">haeserat; illa datae revehit nova gaudia pacis.</l>

</div1>

<div1 type="poem" n="4"><head>De Abraham et Hospitio eius</head>
<l n="13">Hospitium hoc Domini est, ilex ubi frondea Mambrae</l>
<l n="14">armentale senis protexit culmen; in ista</l>
<l n="15">risit Sarra casa subolis sibi gaudia sera </l>
<l n="16">ferri et decrepitum sic credere posse maritum.</l>

</div1>

<div1 type="poem" n="5"><head>Monumentum Sarrae</head>
<l n="17">Abraham mercatus agrum, cui conderet ossa</l>
<l n="18">coniugis, in terris quoniam peregrina moratur</l>
<l n="19">iustitia atque fides: hoc illi milibus emptum</l>
<l n="20">spelaeum, sanctae requies ubi parta favillae est. </l>

</div1>

<div1 type="poem" n="6"><head>Somnium Pharaonis</head>
<l n="21">Bis septem spicae, vaccae totidem Pharaoni</l>
<l n="22">per somnum visae portendunt dispare forma</l>
<l n="23">uberis atque famis duo per septennia tempus</l>
<l n="24">instare; hoc solvit patriarcha interprete Christo.</l>
<pb id="p.350"/>
</div1>

<div1 type="poem" n="7"><head>A fratribus Agnitus Ioseph</head>
<l n="25">venditus insidiis fratrum puer ipse vicissim </l>
<l n="26">cratera in farris sacco clam praecipit abdi,</l>
<l n="27">utque reos furti Ioseph tenet, auctio fallax</l>
<l n="28">proditur, agnoscunt fratrem veniaque pudescunt.</l>

</div1>

<div1 type="poem" n="8"><head>Ignis in rubo</head>
<l n="29">Sentibus involitans Deus igneus ore corusco</l>
<l n="30">conpellat iuvenem, pecoris tunc forte magistrum. </l>
<l n="31">ille capit iussus virgam; fit vipera virga.</l>
<l n="32">solvit vincla pedum; properat Pharaonis ad arcem.</l>

</div1>

<div1 type="poem" n="9"><head>Iter per mare</head>
<l n="33">Tutus agit vir iustus iter vel per mare magnum,</l>
<l n="34">ecce Dei famulis scissim freta rubra dehiscunt,</l>
<l n="35">cum peccatores rabidos eadem freta mergant. </l>
<l n="36">obruitur Pharao, patuit via libera Moysi.</l>

</div1>

<div1 type="poem" n="10"><head>Moyses accepit legem </head>
<l n="37">Fumat montis apex divinis ignibus, in quo</l>
<l n="38">scripta decem verbis saxorum pagina Moysi</l>
<l n="39">traditur; ille suos suscepta lege revisit,</l>
<l n="40">forma sed his vituli solus deus et deus aurum. </l>
<pb id="p.352"/>
</div1>

<div1 type="poem" n="11"><head>Manna et coturnices</head>
<l n="41">Panibus angelicis albent tentoria patrum,</l>
<l n="42">certa fides facti: tenet urceus aureus exim</l>
<l n="43">servatum manna; ingratis venit altera nubes</l>
<l n="44">atque avidos carnis saturat congesta coturnix.</l>

</div1>

<div1 type="poem" n="12"><head>Serpens aereus in Heremo</head>
<l n="45">Fervebat via sicca heremi serpentibus atris, </l>
<l n="46">iamque venenati per vulnera livida morsus</l>
<l n="47">carpebant populum, sed prudens aere politum</l>
<l n="48">dux cruce suspendit, qui virus temperet, anguem.</l>

</div1>

<div1 type="poem" n="13"><head>Lacus Myrrhae in Heremo</head>
<l n="49">Aspera gustatu populo sitiente lacuna</l>
<l n="50">tristificos latices stagnanti felle tenebat. </l>
<l n="51">Moyses sanctus ait: &lsquo;lignum date, gurgitem in istum</l>
<l n="52">conicite, in dulcem vertentur amara saporem.&rsquo;</l>

</div1>

<div1 type="poem" n="14"><head>Aelim Lucus in Heremo</head>
<l n="53">Devenere viri Moysi duce, sex ubi fontes</l>
<l n="54">et sex forte alii vitreo de rore rigabant</l>
<l n="55">septenas decies palmas; qui mysticus Aelim </l>
<l n="56">lucus apostolicum numerum libris quoque pinxit.</l>

</div1>

<div1 type="poem" n="15"><head>Duodecim lapides in Iordane</head>
<l n="57">In fontem rcfluo Iordanis gurgite fertur,</l>
<l n="58">dum calcanda Dei populis vada sicca relinquit;</l>
<l n="59">testes bis seni lapides, quos flumine in ipso</l>
<l n="60">constituere patres in formam discipulorum. </l>
<pb id="p.354"/>
</div1>

<div1 type="poem" n="16"><head>Domus Raab Meretricis</head>
<l n="61">Procubuit Iericho, sola stant atria Raab.</l>
<l n="62">hospita sanctorum meretrix (tanta est fidei vis)</l>
<l n="63">incolumi secura domo spectabile coccum</l>
<l n="64">ignibus adversis in signum sanguinis offert.</l>

</div1>

<div1 type="poem" n="17"><head>Samson</head>
<l n="65">Invictum virtute comae leo frangere Samson </l>
<l n="66">adgreditur; necat ille feram, sed ab ore leonis</l>
<l n="67">mella fluunt; maxilla asini fontem vomit ultro:</l>
<l n="68">stultitia exundat lymphis, dulcedine virtus.</l>

</div1>

<div1 type="poem" n="18"><head>Samson</head>
<l n="69">Ter centum vulpes Samson capit, ignibus armat,</l>
<l n="70">pone faces caudis circumligat, in sata mittit </l>
<l n="71">allophylum segetesque cremat: sic callida vulpes</l>
<l n="72">nunc heresis flammas vitiorum spargit in agros.</l>

</div1>

<div1 type="poem" n="19"><head>David</head>
<l n="73">David parvus erat, fratrum ultimus, et modo Iesse</l>
<l n="74">cura gregis, citharam formans ad ovile paternum,</l>
<l n="75">inde ad delicias regis; mox horrida bella </l>
<l n="76">conserit et funda sternit stridente Golian.</l>
 <pb id="p.356"/>
</div1>

<div1 type="poem" n="20"><head>Regnum David</head>
<l n="77">Regia mirifici fulgent insignia David,</l>
<l n="78">sceptrum, oleum, cornu, diadema et purpura et ara.</l>
<l n="79">omnia conveniunt Christo, chlamys atque corona,</l>
<l n="80">virga potestatis, cornu crucis, altar, olivum. </l>

</div1>

<div1 type="poem" n="21"><head>Aedificatio Templi</head>
<l n="81">Aedificat templum Sapientia per Solomonis</l>
<l n="82">obsequium; regina austri grave congerit aurum,</l>
<l n="83">tempus adest quo templum hominis sub pectore Christus</l>
<l n="84">aedificet, quod Graia colant, quod barbara ditent.</l>

</div1>

<div1 type="poem" n="22"><head>Filii Prophetarum</head>
<l n="85">Forte prophetarum nati dum ligna reddunt </l>
<l n="86">fluminis in ripa, cecidit discussa bipennis.</l>
<l n="87">gurgite submersum est ferrum, sed mox leve lignum</l>
<l n="88">iniectum stagnis ferrum revocabile fecit.</l>

</div1>

<div1 type="poem" n="23"><head>Hebraei in Captivitatem Ducti</head>
<l n="89">Gens Hebraeorum peccamine capta frequenti</l>
<l n="90">fleverat exilium dirae Babylonis ad amnes; </l>
<l n="91">tum patrios cantare modos praecepta recusat</l>
<l n="92">organaque in ramis salicis suspendit amarae.</l>

</div1>

<div1 type="poem" n="24"><head>Domus Ezechiae Regis</head>
<l n="93">Hic bonus Ezechias meruit ter quinque per annos</l>
<l n="94">praescriptum proferre diem legemque obeundi</l>
<pb id="p.358"/>
<l n="95">tendere, quod gradibus quos vespera texerat umbra </l>
<l n="96">lumine perfusis docuit sol versus in ortum.</l>

</div1>

<div1 type="poem" n="25"><head>Mariae Angelus Gabriel mittitur</head>
<l n="97">Adventante Deo descendit nuntius alto</l>
<l n="98">Gabriel Patris ex solio sedemque repente</l>
<l n="99">intrat virgineam. <q>Sanctus te Spiritus,</q> inquit, </l>
<l n="100"><q>inplebit, Maria, Christum paries, sacra virgo.</q></l>

</div1>

<div1 type="poem" n="26"><head>Civitas Bethlem</head>
<l n="101">Sancta Bethlem caput est orbis quae protulit Iesum,</l>
<l n="102">orbis principium, caput ipsum principiorum.</l>
<l n="103">urbs hominem Christum genuit, qui Christus agebat</l>
<l n="104">ante Deus quam sol fieret, quam lucifer esset.</l>

</div1>

<div1 type="poem" n="27"><head>Magorum munera</head>
<l n="105">Hic pretiosa Magi sub virginis ubere Christo </l>
<l n="106">dona ferunt puero myrrhaeque et turis et auri.</l>
<l n="107">miratur genetrix tot casti ventris honores,</l>
<l n="108">seque Deum genuisse hominem, Regem quoque summum.</l>

</div1>

<div1 type="poem" n="28"><head>Ab Angelis pastores admoniti</head>
<l n="109">Pervigiles pastorum oculos vis luminis inplet</l>
<l n="110">angelici natum celebrans de virgine Christum. </l>
<pb id="p.360"/>
<l n="111">inveniunt tectum pannis; praesepe iacenti</l>
<l n="112">cuna erat; exultant alacres et numen adorant.</l>
</div1>

<div1 type="poem" n="29"><head>Occiduntur infantes in Bethlem</head>
<l n="113">Inpius innumeris infantum caedibus hostis</l>
<l n="114">perfurit Herodes, dum Christum quaerit in illis,</l>
<l n="115">fumant lacteolo parvorum sanguine cunae </l>
<l n="116">vulneribusque madent calidis pia pectora matrum.</l>

</div1>

<div1 type="poem" n="30"><head>Baptizatur Christus</head>
<l n="117">Perfundit fluvio pastus Baptista locustis</l>
<l n="118">silvarumque favis et amictus veste cameli;</l>
<l n="119">tinxerat et Christum, sed Spiritus aethere missus</l>
<l n="120">testatur tinctum qui tinctis crimina donet. </l>

</div1>

<div1 type="poem" n="31"><head>Pinna Templi</head>
<l n="121">Excidio templi veteris stat pinna superstes;</l>
<l n="122">structus enim lapide ex illo manet angulus usque</l>
<l n="123">in saeclum saecli, quem sprerunt aedificantes;</l>
<l n="124">nunc caput est templi et lapidum conpago novorum.</l>

</div1>

<div1 type="poem" n="32"><head>Ex aqua vinum</head>
<l n="125">Foedera coniugii celebrabant auspice coetu </l>
<l n="126">forte Galilei; iam derant vina ministris;</l>
<pb id="p.362"/>
<l n="127">Christus vasa iubet properanter aquaria lymphis</l>
<l n="128">inpleri; inde meri veteris defenditur unda.</l>

</div1>

<div1 type="poem" n="33"><head>Piscina Siloa</head>
<l n="129">morborum medicina latex, quem spiritus horis</l>
<l n="130">eructat variis fusum ratione latenti; </l>
<l n="131">Siloam vocitant, sputis ubi conlita caeci</l>
<l n="132">lumina Salvator iussit de fonte lavari.</l>

</div1>

<div1 type="poem" n="34"><head>Passio Iohannis</head>
<l n="133">Praemia saltatrix poscit funebria virgo</l>
<l n="134">Iohannis caput, abscisum quod lance reportet</l>
<l n="135">incestae ad gremium matris; fert regia donum </l>
<l n="136">psaltria respersis manibus de sanguine iusto.</l>

</div1>

<div1 type="poem" n="35"><head>Per mare ambulat Christus</head>
<l n="137">It mare per medium Dominus fluctusque liquentes</l>
<l n="138">calce terens iubet instabili descendere cumba</l>
<l n="139">discipulum, sed mortalis trepidatio plantas</l>
<l n="140">mergit; at ille manum regit et vestigia firmat. </l>

</div1>

<div1 type="poem" n="36"><head>Daemon missus in porcos</head>
<l n="141">Vincla sepulcrali sub carcere ferrea daemon</l>
<l n="142">fregerat: erumpit pedibusque advolvitur Iesu.</l>
<l n="143">ast hominem Dominus sibi vindicat et iubet hostem</l>
<l n="144">porcorum furiare greges ac per freta mergi.</l>
<pb id="p.364"/>
</div1>

<div1 type="poem" n="37"><head>Quinque panes et duo pisces</head>
<l n="145">Quinque Deus panes fregit piscesque gemellos,</l>
<l n="146">his hominum large saturavit milia quinque. </l>
<l n="147">inplentur nimio micarum fragmine corbes</l>
<l n="148">bis seni, aeternae tanta est opulentia mensae.</l>

</div1>

<div1 type="poem" n="38"><head>Lazarus suscitatus a mortuis</head>
<l n="149">Conscius insignis facti locus in Bethania</l>
<l n="150">vidit ab inferna te, Lazare, sede reversum. </l>
<l n="151">apparet scissum fractis foribus monumentum,</l>
<l n="152">unde putrescentis redierunt membra sepulti.</l>

</div1>

<div1 type="poem" n="39"><head>Ager Sanguinis</head>
<l n="153">Campus Acheldemach sceleris mercede nefandi</l>
<l n="154">venditus exequias recipit tumulosus humandas.</l>
<l n="155">sanguinis hoc pretium est Christi. Iuda eminus artat </l>
<l n="156">infelix collum laqueo pro crimine tanto.</l>

</div1>

<div1 type="poem" n="40"><head>Domus Caiphae</head>
<l n="157">Inpia blasphemi cecidit domus ecce Caiphae,</l>
<l n="158">in qua pulsata est alapis facies sacra Christi,</l>
<l n="159">hic peccatores manet exitus, obruta quorum</l>
<l n="160">vita ruinosis tumulis sine fine iacebit. </l>

</div1>

<div1 type="poem" n="41"><head>COLUMNA AD QUAM FLAGELLATUS EST CHRISTUS</head>
<l n="161">vinctus in his Dominus stetit aedibus, atque columnae</l>
<l n="162">adnexus tergum dedit ut servile flagellis.</l>
<pb id="p.366"/>
<l n="163">perstat adhuc templumque gerit veneranda columna,</l>
<l n="164">nosque docet cunctis inmunes vivere flagris.</l>

</div1>

<div1 type="poem" n="42"><head>PASSIO SALVATORIS</head>
<l n="165">Traiectus per utrumque latus laticem atque cruorem </l>
<l n="166">Christus agit: sanguis victoria, lympha lavacrum est.</l>
<l n="167">tunc duo discordant crucibus hinc inde latrones</l>
<l n="168">contiguis: negat ille Deum, fert iste coronam.</l>

</div1>

<div1 type="poem" n="43"><head><del>SEPULCRUM CHRISTI</del></head>
<l n="169"><del>Christum non tenuit saxum, non claustra sepulcri;</del></l>
<l n="170"><del>mors illi devicta iacet, calcavit abyssum.</del></l>
<l n="171"><del>sanctorum populus superas simul ivit ad oras;</del></l>
<l n="172"><del>seque dedit multis tactuque oculisque probandum.</del>1</l>

</div1>

<div1 type="poem" n="44"><head>MONS OLIVETI</head>
<l n="173">Montis oliviferi Christus de vertice sursum</l>
<l n="174">ad Patrem rediit signans vestigia pacis,</l>
<l n="175">frondibus aeternis praepinguis liquitur umor, </l>
<l n="176">qui probat infusum terris de chrismate donum.</l>
<pb id="p.368"/>
</div1>

<div1 type="poem" n="45"><head>PASSIO STEPHANI</head>
<l n="177">Primus init Stephanus mercedem sanguinis imbri</l>
<l n="178">adflictus lapidum; Christum tamen ille cruentus</l>
<l n="179">inter saxa rogat ne sit lapidatio fraudi</l>
<l n="180">hostibus, o primae pietas miranda coronae! </l>

</div1>

<div1 type="poem" n="46"><head>PORTA SPECIOSA</head>
<l n="181">Porta manet templi, Speciosam quam vocitarunt,</l>
<l n="182">egregium Solomonis opus; sed maius in illa</l>
<l n="183">Christi opus emicuit; nam claudus surgere iussus</l>
<l n="184">ore Petri stupuit laxatos 1 currere gressus.</l>

</div1>

<div1 type="poem" n="47"><head>VISIO PETRI</head>
<l n="185">Somniat inlapsum Petrus alto ex aethere discum</l>
<l n="186">confertum omnigenis animalibus: ille recusat </l>
<l n="187">mandere, sed Dominus iubet omnia munda putare.</l>
<l n="188">surgit et inmundas vocat ad mysteria gentes. </l>

</div1>

<div1 type="poem" n="48"><head>VAS ELECTIONIS</head>
<l n="189">Hic lupus ante rapax vestitur vellere molli:</l>
<l n="190">Saulus qui fuerat, fit adempto lumine Paulus. </l>
<l n="191">mox recipit visum, fit apostolus ac populorum</l>
<l n="192">doctor et ore potens corvos mutare columbis.</l>
<pb id="p.370"/>
</div1>

<div1 type="poem" n="49"><head>APOCALYPSIS IOHANNIS</head>
<l n="193">Bis duodena senum sedes pateris citharisque</l>
<l n="194">totque coronarum fulgens insignibus agnum</l>
<l n="195">caede cruentatum laudat, qui evolvere librum </l>
<l n="196">et septem potuit signacula pandere solus.</l>
</div1></body></text></TEI.2>

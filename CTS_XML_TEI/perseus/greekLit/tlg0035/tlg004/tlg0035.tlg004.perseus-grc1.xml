<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title TEIform="title">Megara</title>
<author TEIform="author">Moschus</author>
<editor role="editor" TEIform="editor">J. M. (John Maxwell) Edmonds</editor>
<funder n="org:Google" TEIform="funder">Google Digital Humanities Awards Program</funder>
</titleStmt>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<author TEIform="author">Moschus</author>
<title TEIform="title">The Greek Bucolic Poets</title>
<editor role="editor" TEIform="editor">J. M. (John Maxwell) Edmonds</editor>
<imprint TEIform="imprint">
<publisher TEIform="publisher">William Heinemann; G. P. Putnam's Sons</publisher>
<pubPlace TEIform="pubPlace">London; New York</pubPlace>
<date TEIform="date">1919</date>
</imprint>
</monogr>
</biblStruct>
<p TEIform="p">Keyboarding</p>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<state unit="poem" n="chunk" delim="." TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
</teiHeader>
<text id="tlg0035.tlg004.perseus-grc1" TEIform="text">
<body TEIform="body">
<div1 n="4" type="poem" org="uniform" sample="complete" part="N" TEIform="div1">
<pb id="p.466" TEIform="pb"/>
<head TEIform="head">Μέγαρα</head>
<l n="1" part="N" TEIform="l">‘Μῆτερ ἐμή, τίφθ̓ ὧδε φίλον κατὰ θυμὸν ἰάπτεις</l>
<l n="2" part="N" TEIform="l">ἐκπάγλως ἀχέουσα, τὸ πρὶν δέ τοι οὐκέτ̓ ἔρευθος</l>
<l n="3" part="N" TEIform="l">σῴζετ̓ ἐπὶ ῥεθέεσσι; τί μοι τόσον ἠνίησαι;</l>
<l n="4" part="N" TEIform="l">ἦῤ ὅτι ἄλγεα πάσχει ἀπείριτα φαίδιμος υἱὸς</l>
<l n="5" part="N" TEIform="l">ἀνδρὸς ὕπ̓ οὐτιδανοῖο, λέων ὡσείθ̓ ὑπὸ νεβροῦ;</l>
<l n="6" part="N" TEIform="l">ὤμοι ἐγώ, τί νυ δή με θεοὶ τόσον ἠτίμησαν</l>
<l n="7" part="N" TEIform="l">ἀθάνατοι; τί νύ μ̓ ὧδε κακῇ γονέες τέκον αἴσῃ;</l>
<l n="8" part="N" TEIform="l">δύσμορος, ἥτ̓ ἐπεὶ ἀνδρὸς ἀμύμονος ἐς λέχος ἦλθον,</l>
<l n="9" part="N" TEIform="l">τὸν μὲν ἐγὼ τίεσκον ἴσον φαέεσσιν ἐμοῖσιν</l>
<l n="10" part="N" TEIform="l">ἠδ̓ ἔτι νῦν σέβομαί τε καὶ αἰδέομαι κατὰ θυμόν: </l>
<l n="11" part="N" TEIform="l">τοῦ δ̓ οὔτις γένετ̓ ἄλλος ἀποτμότερος ζωόντων,</l>
<l n="12" part="N" TEIform="l">οὐδὲ τόσων σφετέρῃσιν ἐγεύσατο φροντίσι κηδέων.</l>
<l n="13" part="N" TEIform="l">σχέτλιος, ὃς τόξοισιν, ἅ οἱ πόρεν αὐτὸς Ἀπόλλων</l>
<l n="14" part="N" TEIform="l">ἠέ τινος Κηρῶν ἢ Ἐρινύος αἰνὰ βέλεμνα,</l>
<l n="15" part="N" TEIform="l">παῖδας ἑοὺς κατέπεφνε καὶ ἐκ φίλον εἵλετο θυμὸν</l>
<l n="16" part="N" TEIform="l">μαινόμενος κατὰ οἶκον, ὃ δ̓ ἔμπλεος ἔσκε φόνοιο.</l>
<l n="17" part="N" TEIform="l">τοὺς μὲν ἐγὼ δύστηνος ἐμοῖς ἴδον ὀφθαλμοῖσι</l>
<l n="18" part="N" TEIform="l">βαλλομένους ὑπὸ πατρί, τὸ δ̓ οὐδ̓ ὄναρ ἤλυθεν ἄλλῳ.</l>
<l n="19" part="N" TEIform="l">οὐδέ σφιν δυνάμην ἀδινὸν καλέουσιν ἀρῆξαι</l>
<l n="20" part="N" TEIform="l">μητέῤ ἑήν, ἐπεὶ ἐγγὺς ἀνίκητον κακὸν ἦεν. </l>
<pb id="p.468" TEIform="pb"/>
<l n="21" part="N" TEIform="l">ὡς δ̓ ὄρνις δύρηται ἐπὶ σφετέροισι νεοσσοῖς</l>
<l n="22" part="N" TEIform="l">ὀλλυμένοις, οὕστ̓ αἰνὸς ὄφις ἔτι νηπιάχοντας</l>
<l n="23" part="N" TEIform="l">θάμνοις ἐν πυκινοῖσι κατεσθίει: ἣ δὲ κατ̓ αὐτοὺς</l>
<l n="24" part="N" TEIform="l">πωτᾶται κλάζουσα μάλα λιγὺ πότνια μήτηρ,</l>
<l n="25" part="N" TEIform="l">οὐδ̓ ἄῤ ἔχει τέκνοισιν ἐπαρκέσαι: ἦ γάρ οἱ αὐτῇ</l>
<l n="26" part="N" TEIform="l">ἆσσον ἴμεν μέγα τάρβος ἀμειλίκτοιο πελώρου:</l>
<l n="27" part="N" TEIform="l">ὣς ἐγὼ αἰνοτόκεια φίλον γόνον αἰάζουσα</l>
<l n="28" part="N" TEIform="l">μαινομένοισι πόδεσσι δόμον κάτα πολλὸν ἐφοίτων.</l>
<l n="29" part="N" TEIform="l">ὥς γ̓ ὄφελον μετὰ παισὶν ἅμα θνῄσκουσα καὶ αὐτὴ</l>
<l n="30" part="N" TEIform="l">κεῖσθαι φαρμακόεντα δἰ ἥπατος ἰὸν ἔχουσα, </l>
<l n="31" part="N" TEIform="l">Ἄρτεμι θηλυτέρῃσι μέγα κρείουσα γυναιξί.</l>
<l n="32" part="N" TEIform="l">τῷ χ̓ ἡμέας κλαύσαντε φίλῃσ̓ ἐνὶ χερσὶ τοκῆες</l>
<l n="33" part="N" TEIform="l">πολλοῖς σὺν κτερέεσσι πυρῆς ἐπέβησαν ὁμοίης,</l>
<l n="34" part="N" TEIform="l">καί κεν ἕνα χρύσειον ἐς ὀστέα κρωσσὸν ἁπάντων</l>
<l n="35" part="N" TEIform="l">λέξαντες κατέθαψαν, ὅθι πρῶτον γενόμεσθα.</l>
<l n="36" part="N" TEIform="l">νῦν δ̓ οἳ μὲν Θήβην ἱπποτρόφον ἐνναίουσιν</l>
<l n="37" part="N" TEIform="l">Ἀονίου πεδίοιο βαθεῖαν βῶλον ἀροῦντες:</l>
<l n="38" part="N" TEIform="l">αὐτὰρ ἐγὼ Τίρυνθα κάτα κραναὴν πόλιν Ἥρης</l>
<l n="39" part="N" TEIform="l">πολλοῖσιν δύστηνος ἰάπτομαι ἄλγεσιν ἦτορ</l>
<l n="40" part="N" TEIform="l">αἰὲν ὁμῶς: δακρύων δὲ παρεστί μοι οὐδ̓ ἴ ἐρωή. </l>
<l n="41" part="N" TEIform="l">ἀλλὰ πόσιν μὲν ὁρῶ παῦρον χρόνον ὀφθαλμοῖσιν</l>
<l n="42" part="N" TEIform="l">οἴκῳ ἐν ἡμετέρῳ: πολέων γάρ οἱ ἔργον ἑτοῖμον</l>
<l n="43" part="N" TEIform="l">μόχθων, τοὺς ἐπὶ γαῖαν ἀλώμενος ἠδὲ θάλασσαν</l>
<l n="44" part="N" TEIform="l">μοχθίζει πέτρης ὅγ̓ ἔχων νόον ἠὲ σιδήρου</l>
<l n="45" part="N" TEIform="l">καρτερὸν ἐν στήθεσσι: σὺ δ̓ ἠύτε λείβεαι ὕδωρ,</l>
<l n="46" part="N" TEIform="l">νύκτας τε κλαίουσα καὶ ἐκ Διὸς ἤμαθ̓ ὁπόσσα.</l>
<l n="47" part="N" TEIform="l">ἄλλος μὰν οὐκ ἄν τις ἐϋφρήναι με παραστὰς</l>
<l n="48" part="N" TEIform="l">κηδεμόνων: οὐ γάρ σφε δόμων κατὰ τεῖχος ἐέργει:</l>
<pb id="p.470" TEIform="pb"/>
<l n="49" part="N" TEIform="l">καὶ λίην πάντες γε πέρην πιτυώδεος Ἰσθμοῦ</l>
<l n="50" part="N" TEIform="l">ναίουσ̓ , οὐδέ μοί ἐστι πρὸς ὅντινά κε βλέψασα </l>
<l n="51" part="N" TEIform="l">οἷα γυνὴ πανάποτμος ἀναψύξαιμι φίλον κῆρ,</l>
<l n="52" part="N" TEIform="l">νόσφι γε δὴ Πύρρης συνομαίμονος: ἣ δὲ καὶ αὐτὴ</l>
<l n="53" part="N" TEIform="l">ἀμφὶ πόσει σφετέρῳ πλέον ἄχνυται Ἰφικλῆι,</l>
<l n="54" part="N" TEIform="l">σῷ υἱεῖ: πάντων γὰρ ὀϊζυρώτατα τέκνα</l>
<l n="55" part="N" TEIform="l">γείνασθαί σε θεῷ τε καὶ ἀνέρι θνητῷ ἔολπα.’</l>
<l n="56" part="N" TEIform="l">ὣς ἄῤ ἔφη: τὰ δέ οἱ θαλερώτερα δάκρυα μήλων</l>
<l n="57" part="N" TEIform="l">κόλπον ἐς ἱμερόεντα κατὰ βλεφάρων ἐχέοντο,</l>
<l n="58" part="N" TEIform="l">μνησαμένῃ τέκνων τε καὶ ὧν μετέπειτα τοκήων.</l>
<l n="59" part="N" TEIform="l">ὣς δ̓ αὔτως δακρύοισι παρήϊα λεύκ̓ ἐδίαινεν</l>
<l n="60" part="N" TEIform="l">Ἀλκμήνη: βαρὺ δ̓ ἥγε καὶ ἐκ θυμοῦ στενάχουσα </l>
<l n="61" part="N" TEIform="l">μύθοισιν πυκινοῖσι φίλην νυὸν ὧδε μετηύδα:</l>
<l n="62" part="N" TEIform="l">‘δαιμονίη παίδων, τί νύ τοι φρεσὶν ἔμπεσε τοῦτο</l>
<l n="63" part="N" TEIform="l">πευκαλίμαις; πῶς ἄμμ̓ ἐθέλεις ὀροθυνέμεν ἄμφω</l>
<l n="64" part="N" TEIform="l">κήδἐ ἄλαστα λέγουσα; τὰ δ̓ οὐ νῦν πρῶτα κέκλαυται.</l>
<l n="65" part="N" TEIform="l">ἢ οὐκ ἅλις, οἷς ἐχόμεσθα τὸ δεύτατον αἰὲν ἐπ̓ ἦμαρ</l>
<l n="66" part="N" TEIform="l">γινομένοις; μάλα μέν γε φιλοθρηνής κέ τις εἴη,</l>
<l n="67" part="N" TEIform="l">ὅστις ἀριθμήσειεν ἐφ̓ ἡμετέροις ἀχέεσσι.</l>
<l n="68" part="N" TEIform="l">θάρσει: οὐ τοιῆσδ̓ ἐκυρήσαμεν ἐκ θεοῦ αἴσης.</l>
<l n="69" part="N" TEIform="l">καὶ δ̓ αὐτὴν ὁρόω σε φίλον τέκος ἀτρύτοισιν</l>
<l n="70" part="N" TEIform="l">ἄλγεσι μοχθίζουσαν. ἐπιγνώμων δέ τοί εἰμι </l>
<l n="71" part="N" TEIform="l">ἀσχαλάαν, ὅτε δή γε καὶ εὐφροσύνης κόρος ἐστί:</l>
<l n="72" part="N" TEIform="l">καί σε μάλ̓ ἐκπάγλως ὀλοφύρομαι ἠδ̓ ἐλεαίρω,</l>
<l n="73" part="N" TEIform="l">οὕνεκεν ἡμετέροιο λυγροῦ μετὰ δαίμονος ἔσχες,</l>
<l n="74" part="N" TEIform="l">ὅσθ̓ ἡμῖν ἐφύπερθε κάρης βαρὺς αἰωρεῖται.</l>
<pb id="p.472" TEIform="pb"/>
<l n="75" part="N" TEIform="l">ἴστω γὰρ Κούρη τε καὶ εὐέανος Δημήτηρ,</l>
<l n="76" part="N" TEIform="l">ἅς κε μέγα βλαφθείς τις ἑκὼν ἐπίορκον ὀμόσσαι</l>
<l n="77" part="N" TEIform="l">δυσμενέων, μηθέν σε χερειότερον φρεσὶν ᾗσι</l>
<l n="78" part="N" TEIform="l">στέργειν ἢ εἴπερ μοι ὑπὲκ νηδυιόφιν ἦλθες</l>
<l n="79" part="N" TEIform="l">καί μοι τηλυγέτη ἐνὶ δώμασι παρθένος ἦσθα.</l>
<l n="80" part="N" TEIform="l">οὐδ̓ αὐτήν γέ νυ πάμπαν ἔολπά σε τοῦτό γε λήθειν. </l>
<l n="81" part="N" TEIform="l">τῷ μή μ̓ ἐξείπῃς ποτ̓, ἐμὸν θάλος, ὥς σευ ἀκηδέω,</l>
<l n="82" part="N" TEIform="l">μηδ̓ εἴ κ̓ ἠϋκόμου Νιόβης πυκινώτερα κλαίω.</l>
<l n="83" part="N" TEIform="l">οὐδ̓ ὣς γὰρ νεμεσητὸν ὑπὲρ τέκνου γοάασθαι</l>
<l n="84" part="N" TEIform="l">μητέρι δυσπαθέοντος: ἐπεὶ δέκα μῆνας ἔκαμνον</l>
<l n="85" part="N" TEIform="l">πρὶν καί πέρ τ̓ ἰδέειν μιν, ἐμῷ ὑπὸ ἥπατ̓ ἔχουσα,</l>
<l n="86" part="N" TEIform="l">καί με πυλάρταο σχεδὸν ἤγαγεν Αἰδωνῆος:</l>
<l n="87" part="N" TEIform="l">ὧδέ ἑ δυστοκέουσα κακὰς ὠδῖνας ἀνέτλην.</l>
<l n="88" part="N" TEIform="l">νῦν δέ μοι οἴχεται οἶος ἐπ̓ ἀλλοτρίης νέον ἆθλον</l>
<l n="89" part="N" TEIform="l">ἐκτελέων: οὐδ̓ οἶδα δυσάμμορος, εἴτε μιν αὖτις</l>
<l n="90" part="N" TEIform="l">ἐνθάδε νοστήσανθ̓ ὑποδέξομαι, εἴτε καὶ οὐκί. </l>
<l n="91" part="N" TEIform="l">πρὸς δ̓ ἔτι μ̓ ἐπτοίησε διὰ γλυκὺν αἰνὸς ὄνειρος</l>
<l n="92" part="N" TEIform="l">ὕπνον: δειμαίνω δὲ παλιγκοτον ὄψιν ἰδοῦσα</l>
<l n="93" part="N" TEIform="l">ἐκπάγλως, μή μοί τι τέκνοις ἀποθύμιον ἔρδοι.</l>
<l n="94" part="N" TEIform="l">εἴσατο γάρ μοι ἔχων μακέλην εὐεργέα χερσὶ</l>
<l n="95" part="N" TEIform="l">παῖς ἐμὸς ἀμφοτέρῃσι, βίη Ἡρακληείη:</l>
<l n="96" part="N" TEIform="l">τῇ μεγάλην ἐλάχαινε δεδεγμένος ὡς ἐπὶ μισθῷ</l>
<l n="97" part="N" TEIform="l">τάφρον τηλεθάοντος ἐπ̓ ἐσχατιῇ τινος ἀγροῦ,</l>
<l n="98" part="N" TEIform="l">γυμνὸς ἄτερ χλαίνης τε καὶ εὐμίτροιο χιτῶνος.</l>
<l n="99" part="N" TEIform="l">αὐτὰρ ἐπειδὴ παντὸς ἀφίκετο πρὸς τέλος ἔργου</l>
<l n="100" part="N" TEIform="l">καρτερὸν οἰνοφόροιο πονεύμενος ἕρκος ἀλωῆς, </l>
<l n="101" part="N" TEIform="l">ἤτοι ὃ λίστρον ἔμελλεν ἐπὶ προύχοντος ἐρείσας</l>
<l n="102" part="N" TEIform="l">ἀνδήρου καταδῦναι, ἃ καὶ πάρος εἵματα ἕστο:</l>
<l n="103" part="N" TEIform="l">ἐξαπίνης δ̓ ἀνελάμψεν ὑπὲρ καπέτοιο βαθείης</l>
<pb id="p.474" TEIform="pb"/>
<l n="104" part="N" TEIform="l">πῦρ ἄμοτον, περὶ δ̓ αὐτὸν ἀθέσφατος εἰλεῖτο φλόξ.</l>
<l n="105" part="N" TEIform="l">αὐτὰρ ὅγ̓ αἰὲν ὄπισθε θοοῖς ἀνεχάζετο ποσσίν,</l>
<l n="106" part="N" TEIform="l">ἐκφυγέειν μεμαὼς ὀλοὸν μένος Ἡφαίστοιο:</l>
<l n="107" part="N" TEIform="l">αἰεὶ δὲ προπάροιθεν ἑοῦ χροὸς ἠΰτε γέρρον</l>
<l n="108" part="N" TEIform="l">νώμασκεν μακέλην: περὶ δ̓ ὄμμασιν ἔνθα καὶ ἔνθα</l>
<l n="109" part="N" TEIform="l">πάπταινεν, μὴ δή μιν ἐπιφλέξει δήιον πῦρ.</l>
<l n="110" part="N" TEIform="l">τῷ μὲν ἀοσσῆσαι λελιημένος, ὥς μοι ἔϊκτο, </l>
<l n="111" part="N" TEIform="l">Ἰφικλέης μεγάθυμος ἐπ̓ οὔδεϊ κάππεσ̓ ὀλισθὼν</l>
<l n="112" part="N" TEIform="l">πρὶν ἐλθεῖν, οὐδ̓ ὀρθὸς ἀναστῆναι δύνατ̓ αὖτις,</l>
<l n="113" part="N" TEIform="l">ἀλλ̓ ἀστεμφὲς ἔκειτο, γέρων ὡσείτ̓ ἀμενηνός,</l>
<l n="114" part="N" TEIform="l">ὅντε καὶ οὐκ ἐθέλοντα βιήσατο γῆρας ἀτερπὲς</l>
<l n="115" part="N" TEIform="l">καππεσέειν: κεῖται δ̓ ὅγ̓ ἐπὶ χθονὸς ἔμπεδον αὔτως,</l>
<l n="116" part="N" TEIform="l">εἰσόκε τις χειρός μιν ἀνειρύσσῃ παριόντων</l>
<l n="117" part="N" TEIform="l">αἰδεσθεὶς ὄπιδα προτέρην πολιοῖο γενείου.</l>
<l n="118" part="N" TEIform="l">ὣς ἐν γῇ λελίαστο σακεσπάλος Ἰφικλείης:</l>
<l n="119" part="N" TEIform="l">αὐτὰρ ἐγὼ κλαίεσκον ἀμηχανέοντας ὁρῶσα</l>
<l n="120" part="N" TEIform="l">παῖδας ἐμούς, μέχρι δή μοι ἀπέσσυτο νήδυμος ὕπνος </l>
<l n="121" part="N" TEIform="l">ὀφθαλμῶν, ἠὼς δὲ παραυτίκα φαινόλις ἦλθε.</l>
<l n="122" part="N" TEIform="l">τοῖα, φίλη, μοι ὄνειρα διὰ φρένας ἐπτοίησαν</l>
<l n="123" part="N" TEIform="l">παννυχίῃ: τὰ δὲ πάντα πρὸς Εὐρυσθῆα τρέποιτο</l>
<l n="124" part="N" TEIform="l">οἴκου ἄφ̓ ἡμετέροιο, γένοιτο δὲ μάντις ἐκείνῳ</l>
<l n="125" part="N" TEIform="l">θυμὸς ἐμός, μηδ̓ ἄλλο παρὲκ τελέσειέ τι δαίμων.’</l>
</div1>
</body>
</text>
</TEI.2>

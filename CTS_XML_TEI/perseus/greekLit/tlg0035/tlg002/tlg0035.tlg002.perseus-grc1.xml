<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title TEIform="title">Europa</title>
<author TEIform="author">Moschus</author>
<editor role="editor" TEIform="editor">J. M. (John Maxwell) Edmonds</editor>
<funder n="org:Google" TEIform="funder">Google Digital Humanities Awards Program</funder>
</titleStmt>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<author TEIform="author">Moschus</author>
<title TEIform="title">The Greek Bucolic Poets</title>
<editor role="editor" TEIform="editor">J. M. (John Maxwell) Edmonds</editor>
<imprint TEIform="imprint">
<publisher TEIform="publisher">William Heinemann; G. P. Putnam's Sons</publisher>
<pubPlace TEIform="pubPlace">London; New York</pubPlace>
<date TEIform="date">1919</date>
</imprint>
</monogr>
</biblStruct>
<p TEIform="p">Keyboarding</p>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<state unit="poem" n="chunk" delim="." TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
</teiHeader>
<text id="tlg0035.tlg002.perseus-grc1" TEIform="text">
<body TEIform="body">
<div type="poem" n="2" org="uniform" sample="complete" part="N" TEIform="div">
<pb id="p.422" TEIform="pb"/>
<head TEIform="head">ΕΥΡΩΠΗ</head>
<l n="1" part="N" TEIform="l">Εὐρώπῃ ποτὲ Κύπρις ἐπὶ γλυκὺν ἧκεν ὄνειρον,</l>
<l n="2" part="N" TEIform="l">νυκτὸς ὅτε τρίτατον λάχος ἵσταται, ἐγγύθι δ̓ ἠώς,</l>
<l n="3" part="N" TEIform="l">ὕπνος ὅτε γλυκίων μέλιτος βλεφάροισιν ἐφίζων</l>
<l n="4" part="N" TEIform="l">λυσιμελὴς πεδάᾳ μαλακῷ κατὰ φάεα δεσμῷ,</l>
<l n="5" part="N" TEIform="l">εὖτε καὶ ἀτρεκέων ποιμαίνεται ἔθνος ὀνείρων:</l>
<l n="6" part="N" TEIform="l">τῆμος ὑπωροφίοισιν ἐνὶ κνώσσουσα δόμοισι</l>
<l n="7" part="N" TEIform="l">Φοίνικος θυγάτηρ ἔτι παρθένος Εὐρώπεια</l>
<l n="8" part="N" TEIform="l">ὠίσατ̓ ἠπείρους δοιὰς περὶ εἷο μάχεσθαι,</l>
<l n="9" part="N" TEIform="l">ἄσσιον ἀντιπέρην τε: φυὴν δ̓ ἔχον οἷα γυναῖκες.</l>
<l n="10" part="N" TEIform="l">τῶν δ̓ ἣ μὲν ξείνης μορφὴν ἔχεν, ἣ δ̓ ἄῤ ἐῴκει </l>
<l n="11" part="N" TEIform="l">ἐνδαπίῃ, καὶ μᾶλλον ἑῆς περιίσχετο κούρης,</l>
<l n="12" part="N" TEIform="l">φάσκεν δ̓ ὥς μιν ἔτικτε καὶ ὡς ἀτίτηλέ μιν αὐτή.</l>
<l n="13" part="N" TEIform="l">ἡ δ̓ ἑτέρη κρατερῇσι βιωομένη παλάμῃσιν</l>
<l n="14" part="N" TEIform="l">εἴρυεν οὐκ ἀέκουσαν, ἐπεὶ φάτο μόρσιμον εἷο</l>
<l n="15" part="N" TEIform="l">ἐκ Διὸς αἰγιόχου γέρας ἔμμεναι Εὐρώπειαν.</l>
<l n="16" part="N" TEIform="l">ἣ δ̓ ἀπὸ μὲν στρωτῶν λεχέων θόρε δειμαίνουσα,</l>
<l n="17" part="N" TEIform="l">παλλομένη κραδίην: τὸ γὰρ ὡς ὕπαρ εἶδεν ὄνειρον.</l>
<l n="18" part="N" TEIform="l">ἑζομένη δ̓ ἐπὶ δηρὸν ἀκὴν ἔχεν, ἀμφοτέρας δὲ</l>
<l n="19" part="N" TEIform="l">εἰσέτι πεπταμένοισιν ἐν ὄμμασιν εἶχε γυναῖκας.</l>
<l n="20" part="N" TEIform="l">ὀψὲ δὲ δειμαλέην ἀνενείκατο παρθένον αὐδήν: </l>
<l n="21" part="N" TEIform="l">‘τίς μοι τοιάδε φάσματ̓ ἐπουρανίων προΐηλεν;</l>
<pb id="p.430" TEIform="pb"/>
<l n="22" part="N" TEIform="l">ποῖοί με στρωτῶν λεχέων ὕπερ ἐν θαλάμοισιν</l>
<l n="23" part="N" TEIform="l">ἡδὺ μάλα κνώσσουσαν ἀνεπτοίησαν ὄνειροι,</l>
<l n="24" part="N" TEIform="l">τίς δ̓ ἦν ἡ ξείνη, τὴν εἴσιδον ὑπνώουσα;</l>
<l n="25" part="N" TEIform="l">ὥς μ̓ ἔλαβε κραδίην κείνης πόθος, ὥς με καὶ αὐτὴ</l>
<l n="26" part="N" TEIform="l">ἀσπασίως ὑπέδεκτο καὶ ὡς σφετέρην ἴδε παῖδα.</l>
<l n="27" part="N" TEIform="l">ἀλλά μοι εἰς ἀγαθὸν μάκαρες κρήνειαν ὄνειρον.’</l>
<l n="28" part="N" TEIform="l">ὣς εἰποῦσ̓ ἀνόρουσε, φίλας δ̓ ἐπεδίζεθ̓ ἑταίρας</l>
<l n="29" part="N" TEIform="l">ἥλικας οἰέτεας θυμήρεας εὐπατερείας,</l>
<l n="30" part="N" TEIform="l">τῇσιν ἀεὶ συνάθυρεν, ὅτ̓ ἐς χορὸν ἐντύνοιτο, </l>
<l n="31" part="N" TEIform="l">ἢ ὅτε φαιδρύνοιτο χρόα προχοῇσιν ἀναύρων,</l>
<l n="32" part="N" TEIform="l">ἢ ὁπότ̓ ἐκ λειμῶνος ἐΰπνοα λείρἰ ἀμέργοι.</l>
<l n="33" part="N" TEIform="l">αἳ δέ οἱ αἶψα φάανθεν: ἔχον δ̓ ἐν χερσὶν ἑκάστη</l>
<l n="34" part="N" TEIform="l">ἀνθοδόκον τάλαρον: ποτὶ δὲ λειμῶνας ἔβαινον</l>
<l n="35" part="N" TEIform="l">ἀγχιάλους, ὅθι τ̓ αἰὲν ὁμιλαδὸν ἠγερέθοντο</l>
<l n="36" part="N" TEIform="l">τερπόμεναι ῥοδέῃ τε φυῇ καὶ κύματος ἠχῇ.</l>
<l n="37" part="N" TEIform="l">αὐτὴ δὲ χρύσεον τάλαρον φέρεν Εὐρώπεια,</l>
<l n="38" part="N" TEIform="l">θηητόν, μέγα θαῦμα, μέγαν πόνον Ἡφαίστοιο,</l>
<l n="39" part="N" TEIform="l">ὃν Λιβύῃ πόρε δῶρον, ὅτ̓ ἐς λέχος Ἐννοσιγαίου</l>
<l n="40" part="N" TEIform="l">ἤϊεν: ἣ δὲ πόρεν περικαλλέϊ Τηλεφαάσσῃ, </l>
<l n="41" part="N" TEIform="l">ἥτε οἱ αἵματος ἔσκεν: ἀνύμφῳ δ̓ Εὐρωπείῃ</l>
<l n="42" part="N" TEIform="l">μήτηρ Τηλεφάσσα περικλυτὸν ὤπασε δῶρον.</l>
<l n="43" part="N" TEIform="l">ἐν τῷ δαίδαλα πολλὰ τετεύχατο μαρμαίροντα.</l>
<l n="44" part="N" TEIform="l">ἐν μὲν ἔην χρυσοῖο τετυγμένη Ἰναχὶς Ἰώ,</l>
<l n="45" part="N" TEIform="l">εἰσέτι πόρτις ἐοῦσα, φυὴν δ̓ οὐκ εἶχε γυναίην.</l>
<l n="46" part="N" TEIform="l">φοιταλέη δὲ πόδεσσιν ἐφ̓ ἁλμυρὰ βαῖνε κέλευθα,</l>
<l n="47" part="N" TEIform="l">νηχομένῃ ἰκέλη: κυανῆ δ̓ ἐτέτυκτο θάλασσα.</l>
<l n="48" part="N" TEIform="l">δοιοὶ δ̓ ἕστασαν ὑψοῦ ἐπ̓ ὀφρύος αἰγιαλοῖο</l>
<pb id="p.432" TEIform="pb"/>
<l n="49" part="N" TEIform="l">φῶτες ἀολλήδην, θηεῦντο δὲ ποντοπόρον βοῦν.</l>
<l n="50" part="N" TEIform="l">ἐν δ̓ ἦν Ζεὺς Κρονίδης ἐπαφώμενος ἠρέμα χερσὶ </l>
<l n="51" part="N" TEIform="l">πόρτιος Ἰναχίης, τὴν δ̓ ἑπταπόρῳ παρὰ Νείλῳ</l>
<l n="52" part="N" TEIform="l">ἐκ βοὸς εὐκεράοιο πάλιν μετάμειβε γυναῖκα.</l>
<l n="53" part="N" TEIform="l">ἀργύρεος μὲν ἔην Νείλου ῥόος, ἡ δ̓ ἄρα πόρτις</l>
<l n="54" part="N" TEIform="l">χαλκείη, χρυσοῦ δὲ τετυγμένος αὐτὸς ἔην Ζεύς.</l>
<l n="55" part="N" TEIform="l">ἀμφὶ δὲ δινήεντος ὑπὸ στεφάνην ταλάροιο</l>
<l n="56" part="N" TEIform="l">Ἑρμείης ἤσκητο: πέλας δέ οἱ ἐκτετάνυστο</l>
<l n="57" part="N" TEIform="l">Ἄργος ἀκοιμήτοισι κεκασμένος ὀφθαλμοῖσι.</l>
<l n="58" part="N" TEIform="l">τοῖο δὲ φοινήεντος ἀφ̓ αἵματος ἐξανέτελλεν</l>
<l n="59" part="N" TEIform="l">ὄρνις ἀγαλλόμενος πτερύγων πολυανθέϊ χροιῇ,</l>
<l n="60" part="N" TEIform="l">ταρσὸν ἀναπλώσας ὡσείτε τις ὠκύαλος νηῦς: </l>
<l n="61" part="N" TEIform="l">χρυσείου ταλάροιο περίσκεπε χείλεα ταρσός.</l>
<l n="62" part="N" TEIform="l">τοῖος ἔην τάλαρος περικαλλέος Εὐρωπείης.</l>
<l n="63" part="N" TEIform="l">αἳ δ̓ ἐπεὶ οὖν λειμῶνας ἐς ἀνθεμόεντας ἵκανον,</l>
<l n="64" part="N" TEIform="l">ἄλλη ἐπ̓ ἀλλοίοισι τότ̓ ἄνθεσι θυμὸν ἔτερπον.</l>
<l n="65" part="N" TEIform="l">τῶν ἣ μὲν νάρκισσον ἐΰπνοον, ἣ δ̓ ὑάκινθον,</l>
<l n="66" part="N" TEIform="l">ἣ δ̓ ἴον, ἣ δ̓ ἕρπυλλον ἀπαίνυτο: πολλὰ δ̓ ἔραζε</l>
<l n="67" part="N" TEIform="l">λειμώνων ἐαροτρεφέων θαλέθεσκε πέτηλα.</l>
<l n="68" part="N" TEIform="l">αἳ δ̓ αὖτε ξανθοῖο κρόκου θυόεσσαν ἔθειραν</l>
<l n="69" part="N" TEIform="l">δρέπτον ἐριδμαίνουσαι, ἀτὰρ μεσσίστη ἄνασσα</l>
<l n="70" part="N" TEIform="l">ἀγλαΐην πυρσοῖο ῥόδου χείρεσσι λέγουσα, </l>
<l n="71" part="N" TEIform="l">οἷά περ ἐν Χαρίτεσσι διέπρεπεν Ἀφρογένεια.</l>
<l n="72" part="N" TEIform="l">οὐ μὴν δηρὸν ἔμελλεν ἐπ̓ ἄνθεσι θυμὸν ἰαίνειν,</l>
<l n="73" part="N" TEIform="l">οὐδ̓ ἄρα παρθενίην μίτρην ἄχραντον ἔρυσθαι.</l>
<l n="74" part="N" TEIform="l">ἦ γὰρ δὴ Κρονίδης ὥς μιν φράσαθ̓, ὡς ἐόλητο</l>
<pb id="p.434" TEIform="pb"/>
<l n="75" part="N" TEIform="l">θυμὸν ἀνωίστοισιν ὑποδμηθεὶς βελέεσσι</l>
<l n="76" part="N" TEIform="l">Κύπριδος, ἣ μούνη δύναται καὶ Ζῆνα δαμάσσαι.</l>
<l n="77" part="N" TEIform="l">δὴ γὰρ ἀλευόμενός τε χόλον ζηλήμονος Ἥρης</l>
<l n="78" part="N" TEIform="l">παρθενικῆς τ̓ ἐθέλων ἀταλὸν νόον ἐξαπατῆσαι</l>
<l n="79" part="N" TEIform="l">κρύψε θεὸν καὶ τρέψε δέμας καὶ γείνετο ταῦρος,</l>
<l n="80" part="N" TEIform="l">οὐχ οἷος σταθμοῖς ἐνιφέρβεται, οὐδὲ μὲν οἷος </l>
<l n="81" part="N" TEIform="l">ὦλκα διατμήγει σύρων εὐκαμπὲς ἄροτρον,</l>
<l n="82" part="N" TEIform="l">οὐδ̓ οἷος ποίμνης ἐπιβόσκεται, οὐδὲ μὲν οἷος</l>
<l n="83" part="N" TEIform="l">ὅστις ὑποδμηθεὶς ἐρύει πολύφορτον ἀπήνην.</l>
<l n="84" part="N" TEIform="l">τοῦ δή τοι τὸ μὲν ἄλλο δέμας ξανθόχροον ἔσκε,</l>
<l n="85" part="N" TEIform="l">κύκλος δ̓ ἀργύφεος μέσσῳ μάρμαιρε μετώπῳ,</l>
<l n="86" part="N" TEIform="l">ὄσσε δ̓ ὑπογλαύσσεσκε καὶ ἵμερον ἀστράπτεσκεν.</l>
<l n="87" part="N" TEIform="l">ἶσά τ̓ ἐπ̓ ἀλλήλοισι κέρα ἀνέτελλε καρήνου</l>
<l n="88" part="N" TEIform="l">ἄντυγος ἡμιτόμου κεραῆς ἅτε κύκλα σελήνης.</l>
<l n="89" part="N" TEIform="l">ἤλυθε δ̓ ἐς λειμῶνα καὶ οὐκ ἐφόβησε φαανθεὶς</l>
<l n="90" part="N" TEIform="l">παρθενικάς, πάσῃσι δ̓ ἔρως γένετ̓ ἐγγὺς ἱκέσθαι </l>
<l n="91" part="N" TEIform="l">ψαῦσαι θ̓ ἱμερτοῖο βοός, τοῦ δ̓ ἄμβροτος ὀδμὴ</l>
<l n="92" part="N" TEIform="l">τηλόθι καὶ λειμῶνος ἐκαίνυτο λαρὸν ἀϋτμήν.</l>
<l n="93" part="N" TEIform="l">στῆ δὲ ποδῶν προπάροιθεν ἀμύμονος Εὐρωπείης,</l>
<l n="94" part="N" TEIform="l">καί οἱ λιχμάζεσκε δέρην, κατέθελγε δὲ κούρην.</l>
<l n="95" part="N" TEIform="l">ἣ δέ μιν ἀμφαφάασκε καὶ ἠρέμα χείρεσιν ἀφρὸν</l>
<l n="96" part="N" TEIform="l">πολλὸν ἀπὸ στομάτων ἀπομόργνυτο, καὶ κύσε ταῦρον.</l>
<l n="97" part="N" TEIform="l">αὐτὰρ ὃ μειλίχιον μυκήσατο: φαῖό κεν αὐλοῦ</l>
<l n="98" part="N" TEIform="l">Μυγδονίου γλυκὺν ἦχον ἀνηπύοντος ἀκούειν.</l>
<l n="99" part="N" TEIform="l">ὤκλασε δὲ πρὸ ποδοῖιν, ἐδέρκετο δ̓ Εὐρώπειαν</l>
<l n="100" part="N" TEIform="l">αὐχέν̓ ἐπιστρέψας καί οἱ πλατὺ δείκνυε νῶτον. </l>
<l n="101" part="N" TEIform="l">ἣ δὲ βαθυπλοκάμοισι μετέννεπε παρθενικῇσι:</l>
<pb id="p.436" TEIform="pb"/>
<l n="102" part="N" TEIform="l">‘δεῦθ̓ ἑτάραι φίλιαι καὶ ὁμήλικες, ὄφῤ ἐπὶ τῷδε</l>
<l n="103" part="N" TEIform="l">ἑζόμεναι ταύρῳ τερπώμεθα: δὴ γὰρ ἁπάσας</l>
<l n="104" part="N" TEIform="l">νῶτον ὑποστορέσας ἀναδέξεται, οἷά τ̓ ἐνηὴς</l>
<l n="105" part="N" TEIform="l">πρηΰς τ̓ εἰσιδέειν καὶ μείλιχος, οὐδέ τι ταύροις</l>
<l n="106" part="N" TEIform="l">ἄλλοισι προσέοικε: νόος δέ οἱ ἠΰτε φωτὸς</l>
<l n="107" part="N" TEIform="l">αἴσιμος ἀμφιθέει, μούνης δ̓ ἐπιδεύεται αὐδῆς.’</l>
<l n="108" part="N" TEIform="l">ὣς φαμένη νώτοισιν ἐφίζανε μειδιόωσα,</l>
<l n="109" part="N" TEIform="l">αἱ δ̓ ἄλλαι μέλλεσκον. ἄφαρ δ̓ ἀνεπήλατο ταῦρος,</l>
<l n="110" part="N" TEIform="l">ἣν θέλεν ἁρπάξας: ὠκὺς δ̓ ἐπὶ πόντον ἵκανεν. </l>
<l n="111" part="N" TEIform="l">ἣ δὲ μεταστρεφθεῖσα φίλας καλέεσκεν ἑταίρας</l>
<l n="112" part="N" TEIform="l">χεῖρας ὀρεγνυμένη, ταὶ δ̓ οὐκ ἐδύναντο κιχάνειν.</l>
<l n="113" part="N" TEIform="l">ἀκτάων δ̓ ἐπιβὰς πρόσσω θέεν ἠΰτε δελφὶς</l>
<l n="114" part="N" TEIform="l">χηλαῖς ἀβρεκτοῖσιν ἐπ̓ εὐρέα κύματα βαίνων.</l>
<l n="115" part="N" TEIform="l">ἣ δὲ τότ̓ ἐρχομένοιο γαληνιάασκε θάλασσα,</l>
<l n="116" part="N" TEIform="l">κήτεα δ̓ ἀμφὶς ἄταλλε Διὸς προπάροιθε ποδοῖιν,</l>
<l n="117" part="N" TEIform="l">γηθόσυνος δ̓ ὑπὲρ οἶδμα κυβίστεε βυσσόθε δελφίς:</l>
<l n="118" part="N" TEIform="l">Νηρεΐδες δ̓ ἀνέδυσαν ὑπὲξ ἁλός, αἳ δ̓ ἄρα πᾶσαι</l>
<l n="119" part="N" TEIform="l">κητείοις νώτοισιν ἐφήμεναι ἐστιχόωντο.</l>
<l n="120" part="N" TEIform="l">καὶ δ̓ αὐτὸς βαρύδουπος ὑπείραλος Ἐννοσίγαιος </l>
<l n="121" part="N" TEIform="l">κῦμα κατιθύνων ἁλίης ἠγεῖτο κελεύθου</l>
<l n="122" part="N" TEIform="l">αὐτοκασιγνήτῳ: τοὶ δ̓ ἀμφί μιν ἠγερέθοντο</l>
<l n="123" part="N" TEIform="l">Τρίτωνες, πόντοιο βαρύθροοι αὐλητῆρες,</l>
<l n="124" part="N" TEIform="l">κόχλοισιν ταναοῖς γάμιον μέλος ἠπύοντες.</l>
<l n="125" part="N" TEIform="l">ἣ δ̓ ἄῤ ἐφεζομένη Ζηνὸς βοέοις ἐπὶ νώτοις</l>
<l n="126" part="N" TEIform="l">τῇ μὲν ἔχεν ταύρου δολιχὸν κέρας, ἐν χερὶ δ̓ ἄλλῃ</l>
<l n="127" part="N" TEIform="l">εἴρυε πορφυρέην κολποῦ πτύχα, ὄφρά κε μή μιν</l>
<l n="128" part="N" TEIform="l">δεύοι ἐφελκόμενον πολιῆς ἁλὸς ἄσπετον ὕδωρ.</l>
<pb id="p.438" TEIform="pb"/>
<l n="129" part="N" TEIform="l">κολπώθη δ̓ ὤμοισι πέπλος βαθὺς Εὐρωπείης,</l>
<l n="130" part="N" TEIform="l">ἱστίον οἷά τε νηός, ἐλαφρίζεσκε δὲ κούρην. </l>
<l n="131" part="N" TEIform="l">ἣ δ̓ ὅτε δὴ γαίης ἀπὸ πατρίδος ἦεν ἄνευθεν,</l>
<l n="132" part="N" TEIform="l">φαίνετο δ̓ οὔτ̓ ἀκτή τις ἁλίρροθος οὔτ̓ ὄρος αἰπύ,</l>
<l n="133" part="N" TEIform="l">ἀλλ̓ ἀὴρ μὲν ἄνωθεν, ἔνερθε δὲ πόντος ἀπείρων,</l>
<l n="134" part="N" TEIform="l">ἀμφί ἑ παπτήνασα τόσην ἀνενείκατο φωνήν:</l>
<l n="135" part="N" TEIform="l">‘πῇ με φέρεις θεόταυρε; τίς ἔπλεο; πῶς δὲ κέλευθα</l>
<l n="136" part="N" TEIform="l">ἀργαλἔ εἰλιπόδεσσι διέρχεαι, οὐδὲ θάλασσαν</l>
<l n="137" part="N" TEIform="l">δειμαίνεις; νηυσὶν γὰρ ἐπίδρομός ἐστι θάλασσα</l>
<l n="138" part="N" TEIform="l">ὠκυάλοις, ταῦροι δ̓ ἁλίην τρομέουσιν ἀταρπόν.</l>
<l n="139" part="N" TEIform="l">ποῖόν τοι ποτὸν ἡδύ; τίς ἐξ ἁλὸς ἔσσετ̓ ἐδωδή;</l>
<l n="140" part="N" TEIform="l">ἦ ἄρα τις θεός ἐσσι: θεοῖς γ̓ ἐπεοικότα ῥέζεις. </l>
<l n="141" part="N" TEIform="l">οὔθ̓ ἅλιοι δελφῖνες ἐπὶ χθονὸς οὔτε τι ταῦροι</l>
<l n="142" part="N" TEIform="l">ἐν πόντῳ στιχόωσι, σὺ δὲ χθόνα καὶ κατὰ πόντον</l>
<l n="143" part="N" TEIform="l">ἄτρομος ἀΐσσεις, χηλαὶ δέ τοί εἰσιν ἐρετμά.</l>
<l n="144" part="N" TEIform="l">ἦ τάχα καὶ γλαυκῆς ὑπὲρ ἠέρος ὑψόσ̓ ἀερθεὶς</l>
<l n="145" part="N" TEIform="l">εἴκελος αἰψηροῖσι πετήσεαι οἰωνοῖσιν.</l>
<l n="146" part="N" TEIform="l">ὤμοι ἐγὼ μέγα δή τι δυσάμμορος, ἥ ῥά τε δῶμα</l>
<l n="147" part="N" TEIform="l">πατρὸς ἀποπρολιποῦσα καὶ ἑσπομένη βοΐ τῷδε</l>
<l n="148" part="N" TEIform="l">ξείνην ναυτιλίην ἐφέπω καὶ πλάζομαι οἴη.</l>
<l n="149" part="N" TEIform="l">ἀλλὰ σύ μοι μεδέων πολιῆς ἁλὸς Ἐννοσίγαιε</l>
<l n="150" part="N" TEIform="l">ἵλαος ἀντιάσειας, ὃν ἔλπομαι εἰσοράασθαι </l>
<l n="151" part="N" TEIform="l">τόνδε κατιθύνοντα πόρον προκέλευθον ἐμεῖο.</l>
<l n="152" part="N" TEIform="l">οὐκ ἀθεεὶ γὰρ ταῦτα διέρχομαι ὑγρὰ κέλευθα.’</l>
<l n="153" part="N" TEIform="l">ὣς φάτο: τὴν δ̓ ὧδε προσεφώνεεν ἠΰκερως βοῦς:</l>
<l n="154" part="N" TEIform="l">‘θάρσει παρθενική, μὴ δείδιθι πόντιον οἶδμα.</l>
<l n="155" part="N" TEIform="l">αὐτός τοι Ζεύς εἰμι, κεἰ ἐγγύθεν εἴδομαι εἶναι</l>
<l n="156" part="N" TEIform="l">ταῦρος: ἐπεὶ δύναμαί γε φανήμεναι ὅττι θέλοιμι.</l>
<pb id="p.440" TEIform="pb"/>
<l n="157" part="N" TEIform="l">σὸς δὲ πόθος μ̓ ἀνέηκε τόσην ἅλα μετρήσασθαι</l>
<l n="158" part="N" TEIform="l">ταύρῳ ἐειδόμενον: Κρήτη δέ σε δέξεται ἤδη,</l>
<l n="159" part="N" TEIform="l">ἥ μ̓ ἔθρεψε καὶ αὐτόν, ὅπῃ νυμφήϊα σεῖο</l>
<l n="160" part="N" TEIform="l">ἔσσεται: ἐξ ἐμέθεν δὲ κλυτοὺς φιτύσεαι υἷας, </l>
<l n="161" part="N" TEIform="l">οἳ σκηπτοῦχοι ἄνακτες ἐπὶ χθονίοισιν ἔσονται.’</l>
<l n="162" part="N" TEIform="l">ὣς φάτο: καὶ τετέλεστο τά περ φάτο. Φαίνετο μὲν δὴ</l>
<l n="163" part="N" TEIform="l">Κρήτη, Ζεὺς δὲ πάλιν σφετέρην ἀνελάζετο μορφήν,</l>
<l n="164" part="N" TEIform="l">λῦσε δέ οἱ μίτρην, καί οἱ λέχος ἔντυον Ὧραι.</l>
<l n="165" part="N" TEIform="l">ἡ δὲ πάρος κούρη Ζηνὸς γένετ̓ αὐτίκα νύμφη,</l>
<l n="166" part="N" TEIform="l">καὶ Κρονίδῃ τέκνα τίκτε καὶ αὐτίκα γίνετο μήτηρ.</l>
<pb id="p.444" TEIform="pb"/>
</div>
</body>
</text>
</TEI.2>

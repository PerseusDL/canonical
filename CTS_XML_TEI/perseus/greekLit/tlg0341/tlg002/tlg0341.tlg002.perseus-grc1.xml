<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title>Alexandra</title>
<author>Lycophron</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:Google">Google Digital Humanities Awards Program</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<notesStmt>
<note anchored="yes" place="unspecified"/>
</notesStmt>
<sourceDesc>
<biblStruct>
<monogr>
<author>Lycophron</author>
<title>Alexandra</title>
<editor role="editor">A.W. Mair</editor>
<imprint>
<publisher>London: William Heinemann; New York: G.P. Putnam's Sons</publisher>
<date>1921</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="book" delim="."/>
<state unit="line"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date/>
<respStmt>
<name/>
<resp/>
</respStmt>
<item/>
</change>
</revisionDesc>
</teiHeader>
<text id="stoa0045.stoa0">
<body>
<div1 type="book" n="1">
<pb id="p.494"/>
<l n="1">λέξω τὰ πάντα νητρεκῶς, ἅ μʼ ἱστορεῖς,</l>
<l n="2">ἀρχῆς ἀπʼ ἄκρας· ἢν δὲ μηκυνθῇ λόγος,</l>
<l n="3">σύγγνωθι δέσποτʼ· οὐ γὰρ ἥσυχος κόρη</l>
<l n="4">ἔλυσε χρησμῶν, ὡς πρίν, αἰόλον στόμα,</l>
<l n="5">ἀλλʼ ἄσπετον χέασα παμμιγῆ βοὴν </l>
<l n="6">δαφνηφάγων φοίβαζεν ἐκ λαιμῶν ὄπα,</l>
<l n="7">Σφιγγὸς κελαινῆς γῆρυν ἐκμιμουμένη.</l>
<l n="8">τῶν ἅσσα θυμῷ καὶ διὰ μνήμης ἔχω,</l>
<l n="9">κλύοις ἄν, ὦναξ, κἀναπεμπάζων φρενὶ</l>
<l n="10">πυκνῇ διοίχνει δυσφάτους αἰνιγμάτων </l>
<l n="11">οἴμας τυλίσσων, ᾗπερ εὐμαθὴς τρίβος</l>
<l n="12">ὀρθῇ κελεύθῳ τἀν σκότῳ ποδηγετεῖ.</l>
<l n="13">ἐγὼ δʼ ἄκραν βαλβῖδα μηρίνθου σχάσας,</l>
<l n="14">ἄνειμι λοξῶν εἰς διεξόδους ἐπῶν,</l>
<l n="15">πρώτην ἀράξας νύσσαν ὡς πτηνὸς δρομεύς. </l>
<l n="16">Ἠὼς μὲν αἰπὺν ἄρτι Φηγίου πάγον</l>
<l n="17">κραιπνοῖς ὑπερποτᾶτο Πηγάσου πτεροῖς,</l>
<l n="18">Τιθωνὸν ἐν κοίταισι τῆς Κέρνης πέλας</l>
<l n="19">λιποῦσα, τὸν σὸν ἀμφιμήτριον κάσιν.</l>
<pb id="p.496"/>
<l n="20">οἱ δʼ οὖσα γρώνης εὐγάληνα χερμάδος </l>
<l n="21">ναῦται λίαζον κἀπὸ γῆς ἐσχάζοσαν</l>
<l n="22">ὕσπληγγας. αἱ δὲ παρθενοκτόνον Θέτιν</l>
<l n="23">ἰουλόπεζοι θεῖνον εὐῶπες σπάθαις</l>
<l n="24">πελαργοχρῶτες, αἱ Φαλακραῖαι κόραι,</l>
<l n="25">ὑπὲρ Καλυδνῶν λευκὰ φαίνουσαι πτίλα, </l>
<l n="26">ἄφλαστα, καὶ φώσσωνας ὠργυιωμένους</l>
<l n="27">ἀπαρκτίαις πρηστῆρος αἴθωνος πνοαῖς.</l>
<l n="28">ἡ δʼ ἔνθεον σχάσασα βακχεῖον στόμα,</l>
<l n="29">ἄτης ἀπʼ ἄκρων βουπλανοκτίστων λόφων,</l>
<l n="30">τοιῶνδʼ ἀπʼ ἀρχῆς ἦρχʼ Ἀλεξάνδρα λόγων· </l>
<l n="31">αἰαῖ, τάλαινα θηλαμών, κεκαυμένη</l>
<l n="32">καὶ πρόσθε μὲν πεύκαισιν οὐλαμηφόροις</l>
<l n="33">τριεσπέρου λέοντος, ὅν ποτε γνάθοις</l>
<l n="34">Τρίτωνος ἠμάλαψε κάρχαρος κύων·</l>
<l n="35">ἔμπνους δὲ δαιτρὸς ἡπάτων φλοιδούμενος </l>
<l n="36">τινθῷ λέβητος ἀφλόγοις ἐπʼ ἐσχάραις</l>
<l n="37">σμήριγγας ἐστάλαξε κωδείας πέδῳ,</l>
<l n="38">ὁ τεκνοραίστης, λυμεὼν ἐμῆς πάτρας,</l>
<l n="39">ὁ δευτέραν τεκοῦσαν ἄτρωτον βαρεῖ</l>
<l n="40">τύψας ἀτράκτῳ στέρνον, ἔν τʼ αὐλῷ μέσῳ </l>
<l n="41">πατρὸς παλαιστοῦ χερσὶν ὀχμάσας δέμας</l>
<pb id="p.498"/>
<l n="42">Κρόνου παρʼ αἰπὺν ὄχθον, ἔνθα γηγενοῦς</l>
<l n="43">ἵππων ταρακτής ἐστιν Ἰσχένου τάφος,</l>
<l n="44">ὁ τὴν θαλάσσης Αὐσονίτιδος μυχοὺς</l>
<l n="45">στενοὺς ὀπιπεύουσαν ἀγρίαν κύνα </l>
<l n="46">κτανὼν ὑπὲρ σπήλυγγος ἰχθυωμένην,</l>
<l n="47">ταυροσφάγον λέαιναν, ἣν αὖθις πατὴρ</l>
<l n="48">σάρκας καταίθων λοφνίσιν δωμήσατο,</l>
<l n="49">Λέπτυνιν οὐ τρέμουσαν, οὐδαίαν θεόν·</l>
<l n="50">ἐξηνάριξεν ὅν ποτʼ ἀξίφῳ δόλῳ </l>
<l n="51">νέκυς, τὸν Ἅιδην δεξιούμενον πάλαι·</l>
<l n="52">λεύσσω σε, τλῆμον, δεύτερον πυρουμένην</l>
<l n="53">ταῖς τʼ Αἰακείοις χερσὶ τοῖς τε Ταντάλου</l>
<l n="54">Λέτριναν οἰκουροῦσι λειψάνοις πυρὸς</l>
<l n="55">παιδὸς καταβρωθέντος αἰθάλῳ δέμας, </l>
<l n="56">τοῖς Τευταρείοις βουκόλου πτερώμασι·</l>
<l n="57">τὰ πάντα πρὸς φῶς ἡ βαρύζηλος δάμαρ,</l>
<l n="58">στείλασα κοῦρον τὸν κατήγορον χθονός,</l>
<l n="59">ἄξει, πατρὸς μομφαῖσιν ἠγριωμένη,</l>
<l n="60">λέκτρων θʼ ἕκατι τῶν τʼ ἐπεισάκτων γάμων. </l>
<l n="61">αὐτὴ δὲ φαρμακουργός, οὐκ ἰάσιμον</l>
<l n="62">ἕλκος δρακοῦσα τοῦ ξυνευνέτου λυγρὸν</l>
<l n="63">Γιγαντοραίστοις ἄρδισιν τετρωμένου</l>
<pb id="p.500"/>
<l n="64">πρὸς ἀνθοπλίτου, ξυνὸν ὀγχήσει μόρον,</l>
<l n="65">πύργων ἀπʼ ἄκρων πρὸς νεόδμητον νέκυν </l>
<l n="66">ῥοιζηδὸν ἐκβράσασα κύμβαχον δέμας·</l>
<l n="67">πόθῳ δὲ τοῦ θανόντος ἠγκιστρωμένη,</l>
<l n="68">ψυχὴν περὶ σπαίροντι φυσήσει νεκρῷ.</l>
<l n="69">στένω, στένω σε δισσὰ καὶ τριπλᾶ, δορὸς</l>
<l n="70">αὖθις πρὸς ἀλκὴν καὶ διαρπαγὰς δόμων </l>
<l n="71">καὶ πῦρ ἐναυγάζουσαν αἰστωτήριον.</l>
<l n="72">στένω σε, πάτρα, καὶ τάφους Ἀτλαντίδος</l>
<l n="73">δύπτου κέλωρος, ὅς ποτʼ ἐν ῥαπτῷ κύτει,</l>
<l n="74">ὁποῖα πορκὸς Ἰστριεὺς τετρασκελής,</l>
<l n="75">ἀσκῷ μονήρης ἀμφελυτρώσας δέμας, </l>
<l n="76">Ῥειθυμνιάτης κέπφος ὣς ἐνήξατο,</l>
<l n="77">Ζήρυνθον ἄντρον τῆς κυνοσφαγοῦς θεᾶς</l>
<l n="78">λιπὼν ἐρυμνὸν κτίσμα Κυρβάντων Σάον,</l>
<l n="79">ὅτʼ ἠμάθυνε πᾶσαν ὀμβρήσας χθόνα</l>
<l n="80">Ζηνὸς καχλάζων νασμός· οἱ δὲ πρὸς πέδῳ </l>
<l n="81">πύργοι κατηρείποντο, τοὶ δὲ λοισθίαν</l>
<l n="82">νήχοντο μοῖραν προὐμμάτων δεδορκότες.</l>
<l n="83">φηγὸν δὲ καὶ δρύκαρπα καὶ γλυκὺν βότρυν</l>
<l n="84">φάλλαι τε καὶ δελφῖνες αἵ τʼ ἐπʼ ἀρσένων</l>
<l n="85">φέρβοντο φῶκαι λέκτρα θουρῶσαι βροτῶν. </l>
<l n="86">λεύσσω θέοντα γρυνὸν ἐπτερωμένον</l>
<l n="87">τρήρωνος εἰς ἅρπαγμα Πεφναίας κυνός,</l>
<l n="88">ἣν τόργος ὑγρόφοιτος ἐκλοχεύεται,</l>
<l n="89">κελυφάνου στρόβιλον ὠστρακωμένην.</l>
<l n="90">καὶ δή σε ναύτην Ἁχερουσία τρίβος </l>
<pb id="p.502"/>
<l n="91">καταιβάτις πύγαργον, οὐ πατρὸς κόπρους</l>
<l n="92">στείβοντα ῥακτῶν βουστάθμων, ξενώσεται,</l>
<l n="93">ὡς πρόσθε, κάλλους τὸν θυωρίτην τριπλαῖς.</l>
<l n="94">ἀλλʼ ὀστρίμων μὲν ἀντὶ Γαμφηλὰς ὄνου</l>
<l n="95">καὶ Λᾶν περάσεις, ἀντὶ δʼ εὐχίλου κάπης </l>
<l n="96">καὶ μηλιαυθμῶν ἠδὲ χερσαίας πλάτης</l>
<l n="97">τράμπις σʼ ὀχήσει καὶ Φερέκλειοι πόδες</l>
<l n="98">δισσὰς σαλάμβας κἀπὶ Γυθείου πλάκας,</l>
<l n="99">ἐν αἷσι πρὸς κύνουρα καμπύλους σχάσας</l>
<l n="100">πεύκης ὀδόντας, ἕκτορας πλημμυρίδος, </l>
<l n="101">σκαρθμῶν ἰαύσεις εἰναφώσσωνα στόλον.</l>
<l n="102">καὶ τὴν ἄνυμφον πόρτιν ἁρπάσας λύκος,</l>
<l n="103">δυοῖν πελειαῖν ὠρφανισμένην γονῆς</l>
<l n="104">καὶ δευτέραν εἰς ἄρκυν ὀθνείων βρόχων</l>
<l n="105">ληῖτιν ἐμπταίσασαν ἰξευτοῦ πτερῷ, </l>
<l n="106">Θύσαισιν ἁρμοῖ μηλάτων ἀπάργματα</l>
<l n="107">φλέγουσαν ἐν κρόκαισι καὶ Βύνῃ θεᾷ,</l>
<l n="108">θρέξεις ὑπὲρ Σκάνδειαν Αἰγίλου τʼ ἄκραν,</l>
<l n="109">αἴθων ἐπακτὴρ καγχαλῶν ἀγρεύματι.</l>
<l n="110">νήσῳ δʼ ἐνὶ δράκοντος ἐκχέας πόθον </l>
<l n="111">Ἀκτῆς, διμόρφου γηγενοῦς σκηπτουχίας,</l>
<l n="112">τὴν δευτέραν ἕωλον οὐκ ὄψει Κύπριν,</l>
<l n="113">ψυχρὸν παραγκάλισμα κἀξ ὀνειράτων</l>
<l n="114">κεναῖς αφάσσων ὠλέναισι δέμνια.</l>
<pb id="p.504"/>
<l n="115">ὁ γάρ σε συλλέκτροιο Φλεγραίας πόσις </l>
<l n="116">στυγνὸς Τορώνης, ᾧ γέλως ἀπέχθεται</l>
<l n="117">καὶ δάκρυ, νῆις δʼ ἐστὶ καὶ τητώμενος</l>
<l n="118">ἀμφοῖν, ὁ Θρῄκης ἔκ ποτʼ εἰς ἐπακτίαν</l>
<l n="119">Τρίτωνος ἐκβολαῖσιν ἠλοκισμένην</l>
<l n="120">χέρσον περάσας, οὐχὶ ναυβάτῃ στόλῳ, </l>
<l n="121">ἀλλʼ ἀστίβητον οἶμον, οἷά τις σιφνεύς,</l>
<l n="122">κευθμῶνος ἐν σήραγγι τετρήνας μυχούς,</l>
<l n="123">νέρθεν θαλάσσης ἀτραποὺς διήνυσε,</l>
<l n="124">τέκνων ἀλύξας τὰς ξενοκτόνους πάλας</l>
<l n="125">καὶ πατρὶ πέμψας τὰς ἐπηκόους λιτὰς </l>
<l n="126">στῆσαι παλίμπουν εἰς πάτραν, ὅθεν πλάνης</l>
<l n="127">Παλληνίαν ἐπῆλθε γηγενῶν τροφόν—</l>
<l n="128">κεῖνός σε, Γουνεὺς ὥσπερ, ἐργάτης δίκης</l>
<l n="129">τῆς θʼ Ἡλίου θυγατρὸς Ἰχναίας βραβεύς,</l>
<l n="130">ἐπεσβολήσας λυγρὰ νοσφιεῖ γάμων, </l>
<l n="131">λίπτοντα κάσσης ἐκβαλὼν πελειάδος·</l>
<l n="132">ὅς τοὺς Λύκου τε καὶ Χιμαιρέως τάφους</l>
<l n="133">χρησμοῖσι κυδαίνοντας οὐκ αἰδούμενος</l>
<l n="134">οὐδʼ Ἀνθέως ἔρωτας οὐδὲ τὸν ξένοις</l>
<l n="135">σύνδορπον Αἰγαίωνος ἁγνίτην πάγον </l>
<l n="136">ἔτλης θεῶν ἀλοιτὸς ἐκβῆναι δίκην,</l>
<pb id="p.506"/>
<l n="137">λάξας τράπεζαν κἀνακυπώσας Θέμιν,</l>
<l n="138">ἄρκτου τιθήνης ἐκμεμαγμένος τρόπους.</l>
<l n="139">τοιγὰρ ψαλάξεις εἰς κενὸν νευρᾶς κτύπον,</l>
<l n="140">ἄσιτα κὰδώρητα φορμίζων μέλη· </l>
<l n="141">κλαίων δὲ πάτραν τὴν πρὶν ῇθαλωμένην</l>
<l n="142">ἵξῃ χεροῖν εἴδωλον ἠγκαλισμένος</l>
<l n="143">τῆς πενταλέκτρου θυιάδος Πλευρωνίας.</l>
<l n="144">γυιαὶ γὰρ εὐναστῆρας ἄμναμοι τριπλαῖς</l>
<l n="145">πήναις κατεκλώσαντο δηναιᾶς Ἁλός </l>
<l n="146">νυμφεῖα πεντάγαμβρα δαίσασθαι γάμων.</l>
<l n="147">δοιὼ μὲν ἁρπακτῆρας αὐγάσει λύκους,</l>
<l n="148">πτηνοὺς τριόρχας αἰετοὺς ὀφθαλμίας,</l>
<l n="149">τὸν δʼ ἐκ Πλυνοῦ τε κἀπὸ Καρικῶν ποτῶν</l>
<l n="150">βλαστόντα ῥίζης, ἡμικρῆτα βάρβαρον, </l>
<l n="151">Ἐπειόν, οὐκ Ἀργεῖον ἀκραιφνῆ γοναῖς.</l>
<l n="152">οὗ πάππον ἐν γαμφαῖσιν Ἐνναία ποτὲ</l>
<l n="153">Ἕρκυννʼ Ἐρινὺς Θουρία Ξιφηφόρος</l>
<l n="154">ἄσαρκα μιστύλασα τύμβευσεν φάρῳ,</l>
<l n="155">τὸν ὠλενὶτην χόνδρον ἐνδατουμένη. </l>
<l n="156">ὃν δὴ δὶς ἡβήσαντα καὶ βαρὺν πόθον</l>
<pb id="p.508"/>
<l n="157">φυγόντα Ναυμέδοντος ἁρπακτήριον</l>
<l n="158">ἔστειλʼ Ἐρεχθεὺς εἰς Λετριναίους γύας</l>
<l n="159">λευρὰν ἀλετρεύσοντα Μόλπιδος πέτραν,</l>
<l n="160">τοῦ Ζηνὶ δαιτρευθέντος Ὀμβρίῳ δέμας, </l>
<l n="161">γαμβροκτόνον ῥαίσοντα πενθεροφθόροις</l>
<l n="162">βουλαῖς ἀνἀγνοις, ἃς ὁ Καδμίλου γόνος</l>
<l n="163">ἤρτυσε. τὸν δὲ λοῖσθον ἐκπιὼν σκύφον</l>
<l n="164">φερωνύμους ἔδυψε Νηρέως τάφους,</l>
<l n="165">πανώλεθρον κηλῖδα θωύξας γένει, </l>
<l n="166">ὁ τὴν πόδαργον Ψύλλαν ἡνιοστροφῶν</l>
<l n="167">καὶ τὴν ὁπλαῖς ῞Αρπινναν Ἁρπυίαις ἴσην.</l>
<l n="168">τὸν δʼ αὖ τέταρτον αὐθόμαιμον ὄψεται</l>
<l n="169">κίρκου καταρρακτῆρος, ὅν τε συγγόνων</l>
<l n="170">τὰ δευτερεῖα τῆς δαϊσφάλτου πάλης </l>
<l n="171">λαβόντα κηρύξουσιν. ἐν δὲ δεμνίοις</l>
<l n="172">τὸν ἐξ ὀνείρων πέμπτον ἐστροβημένον</l>
<l n="173">εἰδωλοπλάστῳ προσκαταξανεῖ ῥέθει,</l>
<l n="174">τὸν μελλόνυμφον εὐνέτην Κυταϊκῆς,</l>
<l n="175">τῆς ξεινοβάκχης, ὅν ποτʼ Οἰνώνης φυγάς, </l>
<l n="176">μύρμων τὸν ἑξάπεζον ἀνδρώσας στρατόν,</l>
<l n="177">Πελασγικὸν Τυφῶνα γεννᾶται πατήρ,</l>
<l n="178">ἀφʼ ἑπτὰ παίδων φεψάλῳ σποδουμένων</l>
<l n="179">μοῦνον φλέγουσαν ἐξαλύξαντα σποδόν.</l>
<l n="180">χὠ μὲν παλιμπόρευτον ἵξεται τρίβον, </l>
<l n="181">σφῆκας δαφοινοὺς χηραμῶν ἀνειρύσας,</l>
<l n="182">ὁποῖα κοῦρος δῶμα κινήσας καπνῷ·</l>
<pb id="p.510"/>
<l n="183">οἱ δʼ αὖ προγεννήτειραν οὐλαμωνύμου</l>
<l n="184">βύκταισι χερνίψαντες ὠμησταὶ πόριν,</l>
<l n="185">τοῦ Σκυρίου δράκοντος ἔντοκον λεχώ, </l>
<l n="186">ἣν ὁ ξύνευνος Σαλμυδησίας ἁλὸς</l>
<l n="187">ἐντὸς ματεύων, Ἑλλάδος καρατόμον,</l>
<l n="188">δαρὸν φαληριῶσαν οἰκήσει σπίλον</l>
<l n="189">Κελτοῦ πρὸς ἐκβολαῖσι λιμναίων ποτῶν,</l>
<l n="190">ποθῶν δάμαρτα, τήν ποτʼ ἐν σφαγαῖς κεμὰς </l>
<l n="191">λαιμὸν προθεῖσα φασγάνων ἒκ ῥύσεται.</l>
<l n="192">βαθὺς δʼ ἔσω ῥηγμῖνος αὐδηθήσεται</l>
<l n="193">ἔρημος ἐν κρόκαισι νυμφίου δρόμος,</l>
<l n="194">στένοντος ἄτας καὶ κενὴν ναυκληρίαν</l>
<l n="195">καὶ τὴν ἄφαντον εἶδος ἠλλοιωμένην </l>
<l n="196">γραῖαν σφαγείων ἠδὲ χερνίβων πέλας</l>
<l n="197">Ἅιδου τε παφλάζοντος ἐκ βυθῶν φλογὶ</l>
<l n="198">κρατῆρος, ὃν μέλαινα ποιφύξει φθιτῶν</l>
<l n="199">σάρκας λεβητίζουσα δαιταλουργίᾳ.</l>
<l n="200">χὠ μὲν πατήσει χῶρον αἰάζων Σκύθην, </l>
<l n="201">εἰς πέντε που πλειῶνας ἱμείρων λέχους.</l>
<l n="202">οἱ δʼ ἀμφὶ βωμὸν τοῦ προμάντιος Κρόνου</l>
<l n="203">σὺν μητρὶ τέκνων νηπίων κρεανόμου</l>
<l n="204">ὅρκων τὸ δευτεροῦχον ἄρσαντες ζυγὸν</l>
<l n="205">στερρὰν ἐνοπλίσουσιν ὠλέναις πλάτην, </l>
<l n="206">σωτῆρα Βάκχον τῶν πάροιθε πημάτων</l>
<pb id="p.512"/>
<l n="207">Σφάλτην ἀνευάζοντες, ᾧ ποτʼ ἐν μυχοῖς</l>
<l n="208">Δελφινίου παρʼ ἄντρα Κερδῴου θεοῦ</l>
<l n="209">Ταύρῳ κρυφαίας χέρνιβας κατάρξεται</l>
<l n="210">ὁ χιλίαρχος τοῦ πολιρραίστου στρατοῦ. </l>
<l n="211">ᾧ θυμάτων πρόσπαιον ἐκτίνων χάριν</l>
<l n="212">δαίμων Ἐνόρχης Φιγαλεὺς Φαυστήριος</l>
<l n="213">λέοντα θοίνης, ἴχνος ἐμπλέξας λύγοις,</l>
<l n="214">σχήσει, τὸ μὴ πρόρριζον αἰστῶσαι στάχυν</l>
<l n="215">κείροντʼ ὀδόντι καὶ λαφυστίαις γνάθοις. </l>
<l n="216">λεύσσω πάλαι δὴ σπεῖραν ὁλκαίων κακῶν,</l>
<l n="217">σύρουσαν ἅλμῃ κἀπιροιζοῦσαν πάτρᾳ</l>
<l n="218">δεινὰς ἀπειλὰς καὶ πυριφλέκτους βλάβας.</l>
<l n="219">Ὡς μή σε Κάδμος ὤφελʼ ἐν περιρρύτῳ</l>
<l n="220">Ἴσσῃ φυτεῦσαι δυσμενῶν ποδηγέτην, </l>
<l n="221">τέταρτον ἐξ Ἄτλαντος ἀθλίου σπόρον,</l>
<l n="222">τῶν αὐθομαίμων συγκατασκάπτην Πρύλιν,</l>
<l n="223">τόμουρε πρὸς τὰ λῷστα νημερτέστατε·</l>
<l n="224">μήδʼ Αἰσακείων οὑμὸς ὤφελεν πατὴρ</l>
<l n="225">χρησμῶν ἀπῶσαι νυκτίφοιτα δείματα, </l>
<l n="226">μιᾷ δὲ κρύψαι τοὺς διπλοῦς ὑπὲρ πάτρας</l>
<l n="227">μοίρᾳ, τεφρώσας γυῖα Λημναίῳ πυρί·</l>
<l n="228">οὐκ ἂν τοσῶνδε κῦμʼ ἐπέκλυσεν κακῶν.</l>
<l n="229">καὶ δὴ Παλαίμων δέρκεται βρεφοκτόνος</l>
<pb id="p.514"/>
<l n="230">ζέουσαν αἰθυίαισι πλεκτανοστόλοις </l>
<l n="231">γραῖαν ξύνευνον Ὠγένου Τιτηνίδα.</l>
<l n="232">καὶ δὴ διπλᾶ σὺν πατρὶ ῥαίεται τέκνα,</l>
<l n="233">στερρῷ τυπέντι κλεῖδας εὐάρχῳ μύλῳ,</l>
<l n="234">τὰ πρόσθεν αὐλητῆρος ἐκπεφευγότα</l>
<l n="235">ψυδραῖσι φήμαις λαρνακοφθόρους ῥιφάς, </l>
<l n="236">ᾧ δὴ πιθήσας στυγνὸς ἄρταμος τέκνων,</l>
<l n="237">αἰθυιόθρεπτος πορκέων λιναγρέτης,</l>
<l n="238">κρηθμοῖσι καὶ ῥαιβοῖσι νηρίταις φίλος,</l>
<l n="239">χηλῷ κατεδρύφαξε διπτύχους γονάς.</l>
<l n="240">σὺν τοῖς δʼ ὁ τλήμων, μητρὸς οὐ φράσας θεᾶς </l>
<l n="241">μνήμων ἐφετμάς, ἀλλᾶ ληθάργῳ σφαλείς,</l>
<l n="242">πρηνὴς θανεῖται στέρνον οὐτασθεὶς ξίφει.</l>
<l n="243">καὶ δὴ στένει Μύρινα καὶ παράκτιοι</l>
<l n="244">ἵππων φριμαγμὸν ᾐόνες δεδεγμέναι,</l>
<l n="245">ὅταν Πελασγὸν ἅλμα λαιψηροῦ ποδὸς </l>
<l n="246">εἰς θῖνʼ ἐρείσας λοισθίαν αἴθων λύκος</l>
<l n="247">κρηναῖον ἐξ ἄμμοιο ῥοιβδήσῃ γάνος,</l>
<l n="248">πηγὰς ἀνοίξας τὰς πάλαι κεκρυμμένας.</l>
<l n="249">καὶ δὴ καταίθει γαῖαν ὀρχηστὴς Ἄρης,</l>
<l n="250">στρόμβῳ τὸν αἱματηρὸν ἐξάρχων νόμον. </l>
<l n="251">ἅπασα δὲ χθὼν προὐμμάτων δῃουμένη</l>
<pb id="p.516"/>
<l n="252">κεῖται, πέφρικαν δʼ ὥστε ληίου γύαι</l>
<l n="253">λόγχαις ἀποστίλβοντες, οἰμωγὴ δέ μοι</l>
<l n="254">ἐν ὠσὶ πύργων ἐξ ἄκρων ἰνδάλλεται,</l>
<l n="255">πρὸς αἰθέρος κυροῦσα νηνέμους ἕδρας, </l>
<l n="256">γόῳ γυναικῶν καὶ καταρραγαῖς πέπλων,</l>
<l n="257">ἄλλην ἐπʼ ἄλλῃ συμφορὰν δεδεγμένων.</l>
<l n="258">Ἐκεῖνό σʼ, ὦ τάλαινα καρδία, κακὸν</l>
<l n="259">ἐκεῖνο δάψει πημάτων ὑπέρτατον,</l>
<l n="260">εὖτʼ ἂν λαβράζων περκνὸς αἰχμητὴς χάρων, </l>
<l n="261">πτεροῖσι χέρσον αἰετὸς διαγράφων</l>
<l n="262">ῥαιβῷ τυπωτὴν τόρμαν ἀγκύλῃ βάσει,</l>
<l n="263">κλάζων τʼ ἄμικτον στόματι ῥιγίστην βοήν,</l>
<l n="264">τὸν φίλτατόν σου τῶν ἀγαστόρων τρόφιν</l>
<l n="265">Πτῴου τε πατρός ἁρπάσας μετάρσιον, </l>
<l n="266">ὄνυξι γαμφηλαῖσί θʼ αἱμάσσων δέμας,</l>
<l n="267">ἔγχωρα τίφη καὶ πέδον χραίνῃ φόνῳ,</l>
<l n="268">λευρᾶς βοώτης γατομῶν διʼ αὔλακος.</l>
<l n="269">λαβὼν δὲ ταύρου τοῦ πεφασμένου δάνος,</l>
<l n="270">σκεθρῷ ταλάντῳ τρυτάνης ἠρτημένον, </l>
<l n="271">αὖθις τὸν ἀντίποινον ἐγχέας ἴσον</l>
<l n="272">Πακτώλιον σταθμοῖσι τηλαυγῆ μύδρον,</l>
<l n="273">κρατῆρα Βάκχου δύσεται, κεκλαυσμένος</l>
<l n="274">νύμφαισιν αἳ φίλαντο Βηφύρου γάνος</l>
<l n="275">Λειβηθρίην θʼ ὕπερθε Πιμπλείας σκοπήν, </l>
<l n="276">ὁ νεκροπέρνας, ὃς προδειμαίνων πότμον</l>
<pb id="p.518"/>
<l n="277">καὶ θῆλυν ἀμφὶ σῶμα τλήσεται πέπλον</l>
<l n="278">δῦναι, παρʼ ἱστοῖς κερκίδος ψαύσας κρότων,</l>
<l n="279">καὶ λοῖσθος εἰς γῆν δυσμενῶν ῥῖψαι πόδα,</l>
<l n="280">τὸ σόν, ξύναιμε, κἀν ὕπνῳ πτήσσων δόρυ. </l>
<l n="281">ὦ δαῖμον, οἷον κίονʼ αἰστώσεις δόμων,</l>
<l n="282">ἔρεισμα πάτρας δυστυχοῦς ὑποσπάσας·</l>
<l n="283">οὐ μὴν ἀνατεί γʼ οὐδʼ ἄνευ μόχθων πικρῶν</l>
<l n="284">πένθους θʼ ὁ λῃστὴς Δωριεὺς γελᾷ στρατός,</l>
<l n="285">ἐπεγκαχάζων τοῦ δεδουπότος μόρῳ, </l>
<l n="286">ἀλλʼ ἀμφὶ πρύμναις τὴν πανυστάτην δραμὼν</l>
<l n="287">πεύκαις βίου βαλβῖδα συμφλεχθήσεται,</l>
<l n="288">καλῶν ἐπʼ εὐχαῖς πλεῖστα Φύξιον Δία</l>
<l n="289">πορθουμένοισι κῆρας ἀρκέσαι πικράς.</l>
<l n="290">τότʼ οὔτε τάφρος, οὔτε ναυλόχων σταθμῶν </l>
<l n="291">πρόβλημα καὶ σταυροῖσι κορσωτὴ πτέρυξ,</l>
<l n="292">οὐ γεῖσα χραισμήσουσιν, οὐδʼ ἐπάλξιες·</l>
<l n="293">ἀλλʼ ὡς μέλισσαι συμπεφυρμένοι καπνῷ</l>
<l n="294">καὶ λιγνύος ῥιπαῖσι καὶ γρυνῶν βολαῖς</l>
<l n="295">ἄφλαστα καὶ κόρυμβα καὶ κλῃδῶν θρόνους </l>
<l n="296">πυκνοὶ κυβιστητῆρες ἐξ ἑδωλίων</l>
<l n="297">πηδῶντες αἱμάξουσιν ὀθνείαν κόνιν.</l>
<l n="298">πολλοὺς δʼ ἀριστεῖς πρωτόλειά θʼ Ἑλλάδος</l>
<l n="299">αἰχμῇ φέροντας καὶ σποραῖς ὠγκωμένους,</l>
<l n="300">αἱ σαὶ καταξανοῦσιν ὄβριμοι χέρες, </l>
<l n="301">φόνῳ βλύουσαι κἀπιμαιμῶσαι μάχης.</l>
<l n="302">ἐγὼ δὲ πένθος οὐχὶ μεῖον οἴσομαι,</l>
<l n="303">τὰς σὰς στένουσα καὶ διʼ αἰῶνος ταφάς.</l>
<l n="304">οἰκτρὸν γάρ, οἰκτρὸν κεῖνʼ ἐπόψομαι φάος</l>
<l n="305">καὶ πημάτων ὕψιστον, ὧν κράντης χρόνος, </l>
<l n="306">μήνης ἑλίσσων κύκλον, αὐδηθήσεται.</l>
<pb id="p.520"/>
<l n="307">αἰαῖ, στενάζω καὶ σὸν εὔγλαγον θάλος,</l>
<l n="308">ὦ σκύμνε, τερπνὸν ἀγκάλισμα συγγόνων,</l>
<l n="309">ὅς τʼ ἄγριον δράκοντα πυρφόρῳ βαλὼν</l>
<l n="310">ἴυγγι τόξων, τὸν τυπέντα δʼ ἐν βρόχοις </l>
<l n="311">μάρψας ἀφύκτοις βαιὸν ἀστεργῆ χρόνον,</l>
<l n="312">πρὸς τοῦ δαμέντος αὐτὸς οὐ τετρωμένος,</l>
<l n="313">καρατομηθεὶς τύμβον αἱμάξεις πατρός.</l>
<l n="314">οἴμοι δυσαίων, καὶ διπλᾶς ἀηδόνας</l>
<l n="315">καὶ σόν, τάλαινα, πότμον αἰάζω, σκύλαξ. </l>
<l n="316">ὧν τὴν μὲν αὐτόπρεμνον ἡ τοκὰς κόνις</l>
<l n="317">χανοῦσα κευθμῷ χείσεται διασφάγος,</l>
<l n="318">λεύσσουσαν ἄτην ἀγχίπουν στεναγμάτων,</l>
<l n="319">ἵνʼ ἄλμα πάππου καὶ χαμευνάδος μόροι</l>
<l n="320">τῆς λαθρονύμφου πόρτιος μεμιγμένοι </l>
<l n="321">σκύμνῳ κέχυνται, πρὶν λαφύξασθαι γάνος,</l>
<l n="322">πρὶν ἐκ λοχείας γυῖα χυτλῶσαι δρόσῳ·</l>
<l n="323">σὲ δʼ ὠμὰ πρὸς νυμφεῖα καὶ γαμηλίους</l>
<l n="324">ἄξει θυηλὰς στυγνὸς Ἴφιδος λέων,</l>
<l n="325">μητρὸς κελαινῆς χέρνιβας μιμούμενος, </l>
<l n="326">ἣν εἰς βαθεῖαν λαιμίσας ποιμανδρίαν</l>
<l n="327">στεφηφόρον βοῦν δεινὸς ἄρταμος δράκων</l>
<pb id="p.522"/>
<l n="328">ῥαίσει τριπάτρῳ φασγάνῳ Κανδάονος,</l>
<l n="329">λύκοις τὸ πρωτόσφακτον ὅρκιον σχάσας.</l>
<l n="330">σὲ δʼ ἀμφὶ κοίλην αἰχμάλωτον ᾐόνα </l>
<l n="331">πρέσβυν Δολόγκων δημόλευστον ὠλένῃ</l>
<l n="332">ἐπεσβόλοις ἀραῖσιν ἠρεθισμένῃ</l>
<l n="333">κρύψει κύπασσις χερμάδων ἐπομβρίᾳ,</l>
<l n="334">Μαίρας ὅταν φαιουρὸν ἀλλάξῃς δομήν.</l>
<l n="335">ὁ δʼ ἀμφὶ τύμβῳ τἀγαμέμνονος δαμεὶς </l>
<l n="336">κρηπῖδα πήγῳ νέρθε καλλυνεῖ πλόκῳ,</l>
<l n="337">ὁ πρὸς καλύπτρης τῆς ὁμαίμονος τάλας</l>
<l n="338">ὠνητὸς αἰθαλωτὸν εἰς πάτραν μολών,</l>
<l n="339">τὸ πρὶν δʼ ἀμυδρὸν οὔνομʼ αἰστώσας σκότῳ,</l>
<l n="340">ὅταν χέλυδρος πυρσὸν ὠμόθριξ βαρὺν </l>
<l n="341">ἀπεμπολητὴς τῆς φυταλμίας χθονὸς</l>
<l n="342">φλέξας τὸν ὠδίνοντα μορμωτὸν λόχον</l>
<l n="343">ἀναψαλάξῃ γαστρὸς ἑλκύσας ζυγά,</l>
<l n="344">τῆς Σισυφείας δʼ ἀγκύλης λαμπουρίδος</l>
<l n="345">λάμψῃ κακὸν φρύκτωρον αὐτανέψιος </l>
<l n="346">τοῖς εἰς στενὴν Λεύκοφρυν ἐκπεπλωκόσι</l>
<l n="347">καὶ παιδοβρῶτος Πορκέως νήσους διπλᾶς.</l>
<l n="348">ἐγὼ δὲ τλήμων ἡ γάμους ἀρνουμένη,</l>
<l n="349">ἐν παρθενῶνος λαΐνου τυκίσμασιν</l>
<l n="350">ἄνις τεράμνων εἰς ἀνώροφον στέγην </l>
<pb id="p.524"/>
<l n="351">εἱρκτῆς ἁλιβδύσασα λυγαίας δέμας,</l>
<l n="352">ἡ τὸν Θοραῖον Πτῷον Ὡρίτην θεὸν</l>
<l n="353">λίπτοντʼ ἀλέκτρων ἐκβαλοῦσα δεμνίων,</l>
<l n="354">ὡς δὴ κορείαν ἄφθιτον πεπαμένη</l>
<l n="355">πρὸς γῆρας ἄκρον, Παλλάδος ζηλώμασι </l>
<l n="356">τῆς μισονύμφου Λαφρίας Πυλάτιδος,</l>
<l n="357">τῆμος βιαίως φάσσα πρὸς τόργου λέχος</l>
<l n="358">γαμψαῖσιν ἅρπαις οἰνὰς ἑλκυσθήσομαι,</l>
<l n="359">ἡ πολλὰ δὴ Βούδειαν Αἴθυιαν Κόρην</l>
<l n="360">ἀρωγὸν αὐδάξασα τάρροθον γάμων. </l>
<l n="361">ἡ δʼ εἰς τέραμνα δουρατογλύφου στέγης</l>
<l n="362">γλήνας ἄνω στρέψασα χώσεται στρατῷ,</l>
<l n="363">ἐξ οὐρανοῦ πεσοῦσα καὶ θρόνων Διός,</l>
<l n="364">ἄνακτι πάππῳ χρῆμα τιμαλφέστατον.</l>
<l n="365">ἑνὸς δὲ λώβης ἀντί, μυρίων τέκνων </l>
<l n="366">Ἑλλὰς στενάξει πᾶσα τοὺς κενοὺς τάφους,</l>
<l n="367">οὐκ ὀστοθήκαις, χοιράδων δʼ ἐφημένους,</l>
<l n="368">οὐδʼ ὑστάτην κεύθοντας ἐκ πυρὸς τέφρην</l>
<l n="369">κρωσσοῖσι ταρχυθεῖσαν, ἣ θέμις φθιτῶν,</l>
<l n="370">ἀλλʼ οὔνομʼ οἰκτρὸν καὶ κενηρίων γραφὰς </l>
<l n="371">θερμοῖς τεκόντων δακρύοις λελουμένας</l>
<l n="372">παίδων τε καὶ θρήνοισι τοῖς ὁμευνίδων.</l>
<l n="373">Ὀφέλτα καὶ μύχουρε χοιράδων Ζάραξ</l>
<l n="374">σπίλοι τε καὶ Τρυχάντα καὶ τραχὺς Νέδων</l>
<l n="375">καὶ πάντα Διρφωσσοῖο καὶ Διακρίων </l>
<l n="376">γωλειὰ καὶ Φόρκυνος οἰκητήριον,</l>
<l n="377">ὅσων στεναγμῶν ἐκβεβρασμένων νεκρῶν</l>
<l n="378">σὺν ἡμιθραύστοις ἰκρίοις ἀκούσετε,</l>
<l n="379">ὅσων δὲ φλοίσβων ῥαχίας ἀνεκβάτου</l>
<l n="380">δίναις παλιρροίοισιν ἕλκοντος σάλου, </l>
<pb id="p.526"/>
<l n="381">ὅσων δὲ θύννων ἠλοκισμένων ῥαφὰς</l>
<l n="382">πρὸς τηγάνοισι κρατός, ὧν καταιβάτης</l>
<l n="383">σκηπτὸς κατʼ ὄρφνην γεύσεται δῃουμένων,</l>
<l n="384">ὅταν καρηβαρεῦντας ἐκ μέθης ἄγων</l>
<l n="385">λαμπτῆρα φαίνῃ τὸν ποδηγέτην σκότου </l>
<l n="386">σίντης, ἀγρύπνῳ προσκαθήμενος τέχνῃ.</l>
<l n="387">τὸν δʼ οἷα δύπτην κηρύλον διὰ στενοῦ</l>
<l n="388">αὐλῶνος οἴσει κῦμα γυμνήτην φάγρον,</l>
<l n="389">διπλῶν μεταξὺ χοιράδων σαρούμενον.</l>
<l n="390">Γυραῖσι δʼ ἐν πέτραισι τερσαίνων πτερὰ </l>
<l n="391">στάζοντα πόντου, δευτέραν ἅλμην σπάσει,</l>
<l n="392">βληθεὶς ἀπʼ ὄχθων τῷ τριωνύχῳ δορί,</l>
<l n="393">ᾧ νιν κολαστὴς δεινὸς οὐτάσας λατρεὺς</l>
<l n="394">ἀναγκάσει φάλλαισι κοινωνεῖν δρόμου</l>
<l n="395">κόκκυγα κομπάζοντα μαψαύρας στόβους. </l>
<l n="396">ψυχρὸν δʼ ἐπʼ ἀκταῖς ἐκβεβρασμένον νέκυν</l>
<l n="397">δελφῖνος ἀκτὶς Σειρία καθαυανεῖ.</l>
<l n="398">τάριχον ἐν μνίοις δὲ καὶ βρύοις σαπρὸν</l>
<l n="399">κρύψει κατοικτίσασα Νησαίας κάσις,</l>
<l n="400">δίσκου μεγίστου τάρροθος Κυναιθέως. </l>
<l n="401">τύμβος δὲ γείτων ὄρτυγος πετρουμένης</l>
<l n="402">τρέμων φυλάξει ῥόχθον Αἰγαίας ἁλός.</l>
<l n="403">τὴν Καστνίαν δὲ καὶ Μελιναίαν θεὸν</l>
<l n="404">λυπρὸς παρʼ Ἅιδην δεννάσει κακορροθῶν,</l>
<l n="405">ἥ μιν παλεύσει δυσλύτοις οἴστρου βρόχοις, </l>
<pb id="p.528"/>
<l n="406">ἔρωτας οὐκ ἔρωτας, ἀλλʼ Ἐρινύων</l>
<l n="407">πικρὰν ἀποψήλασα κηρουλκὸν πάγην.</l>
<l n="408">ἅπασα δʼ ἄλγη δέξεται κωκυμάτων,</l>
<l n="409">ὅσην Ἄρατθος ἐντὸς ἠδὲ δύσβατοι</l>
<l n="410">Λειβήθριαι σφίγγουσι Δωτίου πύλαι, </l>
<l n="411">οἷς οὑμὸς ἔσται κἀχερουσίαν πάρα</l>
<l n="412">ῥηγμῖνα δαρὸν ἐστεναγμένος γάμος.</l>
<l n="413">πολλῶν γὰρ ἐν σπλάγχνοισι τυμβευθήσεται</l>
<l n="414">βρωθεὶς πολυστοίχοισι καμπέων γνάθοις</l>
<l n="415">νήριθμος ἑσμός· οἱ δʼ ἐπὶ ξένης ξένοι, </l>
<l n="416">παῶν ἔρημοι δεξιώσονται τάφους.</l>
<l n="417">τὸν μὲν γὰρ Ἠιὼν Στρυμόνος Βισαλτία,</l>
<l n="418">Ἀψυνθίων ἄγχουρος ἠδὲ Βιστόνων,</l>
<l n="419">κουροτρόφον πάγουρον Ἠδωνῶν πέλας</l>
<l n="420">κρύψει, πρὶν ἢ Τυμφρηστὸν αὐγάσαι λέπας, </l>
<l n="421">τὸν πατρὶ πλεῖστον ἐστυγημένον βροτῶν,</l>
<l n="422">ὅμηρον ὅς μιν θῆκε τετρήνας λύχνους,</l>
<l n="423">ὅτʼ εἰς νόθον τρήρωνος ηὐνάσθη λέχος.</l>
<l n="424">Τρισσοὺς δὲ ταρχύσουσι Κερκάφου νάπαι</l>
<l n="425">Ἄλεντος οὐκ ἄπωθε καύηκας ποτῶν· </l>
<l n="426">τὸν μέν, Μολοσσοῦ Κυπέως Κοίτου κύκνον,</l>
<l n="427">συὸς παραπλαγχθέντα θηλείας τόκων,</l>
<l n="428">ὅτʼ εἰς ὀλύνθων δῆριν ἑλκύσας σοφὴν</l>
<l n="429">τὸν ἀνθάμιλλον αὐτὸς ἐκ μαντευμάτων</l>
<pb id="p.530"/>
<l n="430">σφαλεὶς ἰαύσει τὸν μεμορμένον πότμον· </l>
<l n="431">τὸν δʼ αὖ τέταρτον ἐγγόνων Ἐρεχθέως,</l>
<l n="432">αἴθωνος αὐτάδελφον ἐν πλασταῖς γραφαῖς·</l>
<l n="433">τρίτον δέ, τοῦ μόσσυνας Ἐκτήνων ποτὲ</l>
<l n="434">στερρᾷ δικέλλῃ βουσκαφήσαντος γόνον,</l>
<l n="435">ὃν Γογγυλάτης εἷλε Βουλαῖος Μυλεύς, </l>
<l n="436">ἀγηλάτῳ μάστιγι συνθραύσας κάρα,</l>
<l n="437">ἦμος ξυναίμους πατρὸς αἱ Νυκτὸς κόραι</l>
<l n="438">πρὸς αὐτοφόντην στρῆνον ὥπλισαν μόρου.</l>
<l n="439">δοιοὶ δὲ ῥείθρων Πυράμου πρὸς ἐκβολαῖς</l>
<l n="440">αὐτοκτόνοις σφαγαῖσι Δηραίνου κύνες </l>
<l n="441">δμηθέντες αἰχμάσουσι λοισθίαν βοὴν</l>
<l n="442">πύργων ὑπὸ πτέρναισι Παμφύλου κόρης.</l>
<l n="443">αἰπὺς δʼ ἁλιβρὼς ὄχμος ἐν μεταιχμίῳ</l>
<l n="444">Μάγαρσος ἁγνῶν ἠρίων σταθήσεται,</l>
<l n="445">ὡς μὴ βλέπωσι, μηδὲ νερτέρων ἕδρας </l>
<l n="446">δύντες, φόνῳ λουσθέντας ἀλλήλων τάφους.</l>
<l n="447">οἱ πέντε δὲ Σφήκειαν εἰς Κεραστίαν</l>
<l n="448">καὶ Σάτραχον βλώξαντες Ὑλάτου τε γῆν</l>
<l n="449">Μορφώ παροικήσουσι τὴν Ζηρυνθίαν.</l>
<pb id="p.532"/>
<l n="450">Ὁ μὲν πατρὸς μομφαῖσιν ἠλαστρημένος </l>
<l n="451">Κυχρεῖος ἄντρων Βωκάρου τε ναμάτων,</l>
<l n="452">οὑμὸς ξύναιμος, ὡς ὀπατρίου φονεὺς</l>
<l n="453">πώλου, νόθον φίτυμα, συγγενῶν βλάβη,</l>
<l n="454">τοῦ λύσσαν ἐν ποίμναισιν αἰχμητηρίαν</l>
<l n="455">χέαντος, ὃν χάρωνος ὠμηστοῦ δορὰ </l>
<l n="456">χαλκῷ τορητὸν οὐκ ἔτευξεν ἐν μάχῃ,</l>
<l n="457">μίαν πρὸς Ἅιδην καὶ φθιτοὺς πεπαμένον</l>
<l n="458">κέλευθον, ἣν γωρυτὸς ἔκρυψε Σκύθης,</l>
<l n="459">ἦμος καταίθων θύσλα Κωμύρῳ λέων</l>
<l n="460">σφῷ πατρὶ λάσκε τὰς ἐπηκόους λιτάς, </l>
<l n="461">σκύμνον παρʼ ἀγκάλαισιν ἀίτα βράσας.</l>
<l n="462">οὐ γάρ τι πείσει φῖτυν, ὡς ὁ Λήμνιος</l>
<l n="463">πρηστὴρ Ἐνυοῦς, οὔποτʼ εἰς φύζαν τραπεὶς</l>
<l n="464">ταῦρος βαρύφρων, δυσμενεστάτου ξένων</l>
<l n="465">ἔτυψε δώρῳ σπλάγχνον, ἀρνεύσας λυγρὸν </l>
<l n="466">πήδημα πρὸς κνώδοντος αὐτουργοὺς σφαγάς.</l>
<l n="467">ἐλᾷ δὲ πάτρας τῆλε Τραμβήλου κάσιν,</l>
<l n="468">ὃν ἡ ξύναιμος πατρὸς ἐκλοχεύεται,</l>
<l n="469">δοθεῖσα πρωταίχμεια τῷ πυργοσκάφῳ.</l>
<l n="470">ἣν δή ποτʼ, ἐν ῥήτραισι δημοτῶν σταθείς, </l>
<l n="471">γλαυκῷ κελαινὸν δόρπον ὤτρυνεν κυνὶ</l>
<l n="472">στεῖλαι τριπλᾶς θύγατρας ὁ σπείρας βάβαξ,</l>
<pb id="p.534"/>
<l n="473">τῷ πᾶσαν ἅλμῃ πηλοποιοῦντι χθόνα,</l>
<l n="474">ὅταν κλύδωνας ἐξερεύγηται γνάθων,</l>
<l n="475">λάβρῳ σαλεύων πᾶν τρικυμίᾳ πέδον. </l>
<l n="476">ὁ δʼ ἀντὶ πιποῦς σκορπίον λαιμῷ σπάσας</l>
<l n="477">Φόρκῳ κακῆς ὠδῖνος ἔκλαυσεν βάρος,</l>
<l n="478">χρῄζων πυθέσθαι πημάτων ξυμβουλίαν.</l>
<l n="479">Ὁ δεύτερος δὲ νῆσον ἀγρότης μολών,</l>
<l n="480">χερσαῖος αὐτόδαιτος ἐγγόνων δρυὸς </l>
<l n="481">λυκαινομόρφων Νυκτίμου κρεανόμων,</l>
<l n="482">τῶν πρόσθε μήνης φηγίνων πύρνων ὀχὴν</l>
<l n="483">σπληδῷ κατʼ ἄκρον χεῖμα θαλψάντων πυρός,</l>
<l n="484">χαλκωρυχήσει καὶ τὸν ἐκ βόθρου σπάσει</l>
<l n="485">βῶλον, δικέλλῃ πᾶν μεταλλεύων γνύθος. </l>
<l n="486">οὗ φῖτυν ἠνάριξεν Οἰταῖος στόνυξ,</l>
<l n="487">βουβῶνος ἐν τόρμαισι θρυλίξας δέμας.</l>
<l n="488">ἔγνω δʼ ὁ τλήμων σὺν κακῷ μαθὼν ἔπος,</l>
<l n="489">ὡς πολλὰ χείλευς καὶ δεπαστραίων ποτῶν</l>
<l n="490">μέσῳ κυλίνδει μοῖρα παμμήστωρ βροτῶν. </l>
<l n="491">ὁ δʼ αὐτὸς ἀργῷ πᾶς φαληριῶν λύθρῳ,</l>
<l n="492">στόρθυγξ δεδουπὼς τὸν κτανόντʼ ἠμύνατο,</l>
<l n="493">πλήξας ἀφύκτως ἄκρον ὀρχηστοῦ σφυρόν.</l>
<pb id="p.536"/>
<l n="494">τρίτος δὲ τοῦ μάρψαντος ἐκ κοίλης πέτρας</l>
<l n="495">κέλωρ γίγαντος ὅπλα, τοῦ ποτʼ εἰς λέχος </l>
<l n="496">λαθραῖον αὐτόκλητος Ἰδαία πόρις</l>
<l n="497">ἡ ζῶσʼ ἐς Ἅιδην ἵξεται καταιβάτις,</l>
<l n="498">θρήνοισιν ἐκτακεῖσα, Μουνίτου τοκάς·</l>
<l n="499">ὃν δή ποτʼ ἀγρώσσοντα Κρηστώνης ἔχις</l>
<l n="500">κτενεῖ, πατάξας πτέρναν ἀγρίῳ βέλει, </l>
<l n="501">ὅταν τεκόντος αἰχμάλωτος εἰς χέρας</l>
<l n="502">ἡ πατρομήτωρ τὸν δνόφῳ τεθραμμένον</l>
<l n="503">βάλῃ νεογνὸν σκύμνον. ᾗ μόνῃ ζυγὸν</l>
<l n="504">δούλειον ἀμφήρεισαν Ἀκταίων λύκοι</l>
<l n="505">τῆς ἁρπαγείσης ἀντίποινα θυιάδος, </l>
<l n="506">ὧν ὀστράκου στρόβιλος ἐντετμημένος</l>
<l n="507">κόρσην σκεπάζει ῥῦμα φοινίου δορός.</l>
<l n="508">τὰ δʼ ἄλλα θριπόβρωτος ἄψαυστος δόμων</l>
<l n="509">σφραγὶς δοκεύει, θάμβος ἐγχώροις μέγα.</l>
<l n="510">ἃ δὴ πρὸς ἄστρων κλίμακα στήσει δρόμον </l>
<l n="511">τοῖς ἡμιθνήτοις διπιύχοις Λαπερσίοις·</l>
<l n="512">οὓς μήποτʼ, ὦ Ζεῦ σῶτερ, εἰς πάτραν ἐμὴν</l>
<l n="513">στείλαις ἀρωγοὺς τῇ δισαρπάγῳ κρεκί,</l>
<l n="514">μηδὲ πτερωτὰς ὁπλίσαντες ὁλκάδας</l>
<pb id="p.538"/>
<l n="515">πρύμνης ἀπʼ ἄκρας γυμνὸν αἰψηρὸν πόδα </l>
<l n="516">εἰς Βεβρύκων ῥίψειαν ἐκβατηρίαν,</l>
<l n="517">μηδʼ οἱ λεόντων τῶνδε καρτερώτεροι,</l>
<l n="518">ἀλκὴν ἄμικτοι, τοὺς Ἄρης ἐφίλατο,</l>
<l n="519">καὶ δἶ Ἐνυώ, καὶ τριγέννητος θεὰ</l>
<l n="520">Βοαρμία Λογγᾶτις Ὁμολωὶς Βία. </l>
<l n="521">οὐκ ἄν, τὰ χειρώνακτες ἐργάται διπλοῖ,</l>
<l n="522">Δρύμας τε καὶ Πρόφαντος, ὁ Κρώμνης ἄναξ,</l>
<l n="523">ἐλατύπησαν κοιράνῳ ψευδωμότῃ,</l>
<l n="524">ἓν ἦμαρ ἀρκέσειε πορθηταῖς λύκοις</l>
<l n="525">στέξαι βαρεῖαν ἐμβολὴν ῥαιστηρίαν, </l>
<l n="526">καίπερ πρὸ πύργων τὸν Καναστραῖον μέγαν</l>
<l n="527">ἐγχώριον γίγαντα δυσμενῶν μοχλὸν</l>
<l n="528">ἔχοντα, καὶ τὸν πρῶτον εὐστόχῳ βολῇ</l>
<l n="529">μαιμῶντα τύψαι ποιμνίων ἀλάστορα.</l>
<l n="530">οὗ δή ποτʼ αἴθων πρῶτα καινίσει δόρυ </l>
<l n="531">κίρκος θρασὺς πήδημα λαιψηρὸν δικών,</l>
<l n="532">Γραικῶν ἄριστος, ᾧ πάλαι τεύχει τάφους</l>
<l n="533">ἀκτὴ Δολόγκων εὐτρεπὴς κεκμηκότι,</l>
<l n="534">Μαζουσία προὔχουσα χερσαίου κέρως.</l>
<l n="535">Ἀλλʼ ἔστι γάρ τις, ἔστι καὶ παρʼ ἐλπίδα </l>
<l n="536">ἡμῖν ἀρωγὸς πρευμενὴς ὁ Δρύμνιος</l>
<l n="537">δαίμων Προμανθεὺς Αἰθίοψ Γυράψιος,</l>
<l n="538">ὅς, τὸν πλανήτην Ὀρθάνην ὅταν δόμοις</l>
<l n="539">σίνιν καταρρακτῆρα δέξωνται πικρὸν</l>
<l n="540">οἱ δεινὰ κἀπόθεστα πείσεσθαί ποτε </l>
<pb id="p.540"/>
<l n="541">μέλλοντες, ἔν τε δαιτὶ καὶ θαλυσίοις</l>
<l n="542">λοιβαῖσι μειλίσσωσιν ἀστεργῆ Κράγον,</l>
<l n="543">θήσει βαρὺν κογῳὸν ἐν λέσχαις μέσον.</l>
<l n="544">καὶ πρῶτα μὲν μύθοισιν ἀλλήλους ὀδὰξ</l>
<l n="545">βρύξουσι κηκασμοῖσιν ὠκριωμένοι, </l>
<l n="546">αὖθις δʼ ἐναιχμάσουσιν αὐτανέψιοι,</l>
<l n="547">ἀνεψιαῖς ὄρνισι χραισμῆσαι γάμους</l>
<l n="548">βιαιοκλῶπας ἁρπαγάς τε συγγόνων</l>
<l n="549">χρῄζοντες, ἀλφῆς τῆς ἀεδνώτου δίκην.</l>
<l n="550">ἦ πολλὰ δὴ βέλεμνα Κνηκιὼν πόρος </l>
<l n="551">ῥιφέντα τόλμαις αἰετῶν ἐπόψεται,</l>
<l n="552">ἄπιστα καὶ θαμβητὰ Φηραίοις κλύειν.</l>
<l n="553">ὁ μὲν κρανείᾳ κοῖλον οὐτάσας στύπος</l>
<l n="554">φηγοῦ κελαινῆς διπτύχων ἕνα φθερεῖ,</l>
<l n="555">λέοντα ταύρῳ συμβαλόντα φύλοπιν. </l>
<l n="556">ὁ δʼ αὖ σιγύμνῳ πλεύρʼ ἀναρρήξας βοὸς</l>
<l n="557">κλινεῖ πρὸς οὖδας. τῷ δὲ δευτέραν ἔπι</l>
<l n="558">πληγὴν ἀθαμβὴς κριὸς ἐγκορύψεται,</l>
<l n="559">ἄγαλμα πήλας τῶν Ἀμυκλαίων τάφων.</l>
<l n="560">ὁμοῦ δὲ χαλκὸς καὶ κεραύνιοι βολαὶ </l>
<l n="561">ταύρους καταξανοῦσιν, ὧν ἀλκὴν ἑνὸς</l>
<l n="562">οὐδʼ ὁ Σκιαστὴς Ὀρχιεὺς Τιλφούσιος</l>
<l n="563">ἐμέμψατʼ, ἐν χάρμαισι ῥαιβώσας κέρας.</l>
<l n="564">καὶ τοὺς μὲν Ἅιδης, τοὺς δʼ Ὀλύμπιοι πλάκες</l>
<l n="565">παρʼ ἦμαρ αἰεὶ δεξιώσονται ξένους, </l>
<l n="566">φιλαυθομαίμους, ἀφθίτους τε καὶ φθιτούς.</l>
<pb id="p.542"/>
<l n="567">καὶ τῶν μὲν ἡμῖν εὐνάσει δαίμων δόρυ,</l>
<l n="568">βαιόν τι μῆχαρ ἐν κακοῖς δωρούμενος.</l>
<l n="569">ἄλλων δʼ ἄπλατον χειρὶ κινήσει νέφος,</l>
<l n="570">ὧν οὐδʼ ὁ Ῥοιοῦς ἶνις εὐνάζων μένος </l>
<l n="571">σχήσει, τὸν ἐννέωρον ἐν νήσῳ χρόνον</l>
<l n="572">μίμνειν ἀνώγων, θεσφάτοις πεπεισμένους,</l>
<l n="573">τροφὴν δʼ ἀμεμφῆ πᾶσι τριπτύχους κόρας</l>
<l n="574">ἴσκων παρέξειν, Κυνθίαν ὅσοι σκοπὴν</l>
<l n="575">μίμνοντες ἠλάσκουσιν Ἰνωποῦ πέλας, </l>
<l n="576">Αἰγύπτιον Τρίτωνος ἕλκοντες ποτόν.</l>
<l n="577">ἃς δὴ Πρόβλαστος ἐξεπαίδευσε θρασὺς</l>
<l n="578">μυληφάτου χιλοῖο δαιδαλευτρίας</l>
<l n="579">ἕρπιν τε ῥέζειν ἠδʼ ἀλοιφαῖον λίπος,</l>
<l n="580">οἰνοτρόπους Ζάρηκος ἐκγόνους φάβας. </l>
<l n="581">αἳ καὶ στρατοῦ βούπειναν ὀθνείων κυνῶν</l>
<l n="582">τρύχουσαν ἀλθανοῦσιν, ἐλθοῦσαί ποτε</l>
<l n="583">Σιθῶνος εἰς θυγατρὸς εὺναστήριον.</l>
<l n="584">καὶ ταῦτα μὲν μίτοισι χαλκέων πάλαι</l>
<l n="585">στρόμβων ἐπιρροιζοῦσι γηραιαὶ κόραι· </l>
<l n="586">Κηφεὺς δὲ καὶ Πράξανδρος, οὐ ναυκληρίας</l>
<l n="587">λαῶν ἄνακτες, ἀλλʼ ἀνώνυμοι σποραί,</l>
<l n="588">πέμπτοι τέταρτοι γαῖαν ἵξονται θεᾶς</l>
<l n="589">Γόλγων ἀνάσσης· ὧν ὁ μὲν Λάκωνʼ ὄχλον</l>
<l n="590">ἄγων Θεράπνης, θάτερος δʼ ἀπʼ Ὠλένου </l>
<l n="591">Δύμης τε Βουραίοισιν ἡγεμὼν στρατοῦ.</l>
<pb id="p.544"/>
<l n="592">ὁ δʼ Ἀργύριππα Δαυνίων παγκληρίαν</l>
<l n="593">παρʼ Αὐσονίτην Φυλαμὸν δωμήσεται,</l>
<l n="594">πικρὰν ἑταίρων ἐπτερωμένην ἰδὼν</l>
<l n="595">οἰωνόμικτον μοῖραν, οἳ θαλασσίαν </l>
<l n="596">δίαιταν αἰνέσουσι, πορκέων δίκην,</l>
<l n="597">κύκνοισιν ἰνδαλθέντες εὐγλήνοις δομήν.</l>
<l n="598">ῥάμφεσσι δʼ ἀγρώσσοντες ἐλλόπων θοροὺς</l>
<l n="599">φερώνυμον νησῖδα νάσσονται πρόμου,</l>
<l n="600">θεατρομόρφῳ πρὸς κλίτει γεωλόφῶ </l>
<l n="601">ἀγυιοπλαστήσαντες ἐμπέδοις πομαῖς</l>
<l n="602">πυκνὰς καλιάς, Ζῆθον ἐκμιμούμενοι.</l>
<l n="603">ὁμοῦ δʼ ἐς ἄγραν κἀπὶ κοιταίαν νάπην</l>
<l n="604">νύκτωρ στελοῦνται, πάντα φεύγοντες βροτῶν</l>
<l n="605">κάρβανον ὄχλον, ἐν δὲ γραικίταις πέπλοις </l>
<l n="606">κόλπων ἰαυθμοὺς ἠθάδας διζήμενοι,</l>
<l n="607">καὶ κρῖμνα χειρῶν κἀπιδόρπιον τρύφος</l>
<l n="608">μάζης σπάσονται, προσφιλὲς κνυζούμενοι,</l>
<l n="609">τῆς πρὶν διαίτης τλήμονες μεμνημένοι.</l>
<l n="610">Τροιζηνίας δὲ πραῦμα φοιτάδος, πλάνης </l>
<l n="611">ἔσται κακῶν τε πημάτων παραίτιον,</l>
<l n="612">ὅταν θρασεῖα θουρὰς οἰστρήσῃ κύων</l>
<l n="613">πρὸς λέκτρα. τύμβος δʼ αὐτὸν ἐκσώσει μόρου</l>
<l n="614">Ὁπλοσμίας, σφαγαῖσιν ηὐτρεπισμένον.</l>
<l n="615">κολοσσοβάμων δʼ ἐν πτυχαῖσιν Αὐσόνων </l>
<pb id="p.546"/>
<l n="616">σταθεὶς ἐρείσει κῶλα χερμάσων ἔπι</l>
<l n="617">τοῦ τειχοποιοῦ γαπέδων Ἀμοιβέως,</l>
<l n="618">τὸν ἑρματίτην νηὸς ἐκβαλὼν κέτρον.</l>
<l n="619">κρίσει δʼ Ἀλαίνου τοῦ κασιγνήτου σφαλεὶς</l>
<l n="620">εὐχὰς ἀρούραις ἀμφʼ ἐτητύμους βαλεῖ, </l>
<l n="621">Δηοῦς ἀνεῖναι μήποτʼ ὄμπνιον στάχυν,</l>
<l n="622">γύας τιθαιβώσσοντος ἀρδηθμῷ Διός,</l>
<l n="623">ἢν μή τις αὐτοῦ ῥίζαν Αἰτωλῶν σπάσας</l>
<l n="624">χέρσον λαχήνῃ, βουσὶν αὔλακας τεμών.</l>
<l n="625">στήλαις δʼ ἀκινήτοισιν ὀχμάσει πέδον, </l>
<l n="626">ἃς οὔτις ἀνδρῶν ἐκ βίας καυχήσεται</l>
<l n="627">μετοχλίσας ὀλίζον. ἦ γὰρ ἀπτέρως</l>
<l n="628">αὐταὶ παλιμπόρευτον ἵξονται βάσιν</l>
<l n="629">ἄνδηρʼ ἀρέζοις ἴχνεσιν δατούμεναι.</l>
<l n="630">θεὸς δὲ πολλοῖς αἰπὺς αὐδηθήσεται, </l>
<l n="631">ὅσοι παρʼ Ἰοῦς γρῶνον οἰκοῦνται πέδον,</l>
<l n="632">δράκοντα τὸν φθείραντα Φαίακας κτανών.</l>
<l n="633">οἱ δʼ ἀμφικλύστους χοιράδας Γυμνησίας</l>
<l n="634">σισυρνοδῦται καρκίνοι πεπλωκότες</l>
<l n="635">ἄχλαινον ἀμπρεύσουσι νήλιποι βίον, </l>
<l n="636">τριπλαῖς δικώλοις σφενδόναις ὡπλισμένοι.</l>
<l n="637">ὧν αἱ τεκοῦσαι τὴν ἑκηβόλον τέχνην</l>
<l n="638">ἄδορπα παιδεύσουσι νηπίους γονάς.</l>
<l n="639">οὐ γάρ τις αὐτῶν ψίσεται πύρνον γνάθῳ,</l>
<l n="640">πρὶν ἂν κρατήσῃ ναστὸν εὐστόχῳ λίθῳ </l>
<l n="641">ὑπὲρ τράφηκος σῆμα κείμενον σκοποῦ.</l>
<pb id="p.548"/>
<l n="642">καὶ τοὶ μὲν ἀκτὰς ἐμβατήσονται λεπρὰς</l>
<l n="643">Ἰβηροβοσκοὺς ἄγχι Ταρτησοῦ πύλης,</l>
<l n="644">Ἄρνης παλαιᾶς γέννα, Τεμμίκων πρόμοι,</l>
<l n="645">γραῖαν ποθοῦντες καὶ Λεοντάρνης πάγους </l>
<l n="646">Σκῶλόν τε καὶ Τέγυραν Ὀγχηστοῦ θʼ ἕδος</l>
<l n="647">καὶ χεῦμα Θερμώδοντος Ὑψάρνου θʼ ὕδωρ.</l>
<l n="648">τοὺς δʼ ἀμφὶ Σύρτιν καὶ Λιβυστικὰς πλάκας</l>
<l n="649">στενήν τε πορθμοῦ συνδρομὴν Τυρσηνικοῦ</l>
<l n="650">καὶ μιξόθηρος ναυτιλοφθόρους σκοπὰς </l>
<l n="651">τῆς πρὶν θανούσης ἐκ χερῶν Μηκιστέως</l>
<l n="652">τοῦ στερφοπέπλου Σκαπανέως Βοαγίδα</l>
<l n="653">ἁρπυιογούνων κλώμακάς τʼ ἀηδόνων</l>
<l n="654">πλαγχθέντας, ὠμόσιτα δαιταλωμένους,</l>
<l n="655">πρόπαντας Ἅιδης πανδοκεὺς ἀγρεύσεται, </l>
<l n="656">λώβαισι παντοίαισιν ἐσπαραγμένους,</l>
<l n="657">ἕνα φθαρέντων ἄγγελον λιπὼν φίλων</l>
<l n="658">δελφινόσγμον κλῶπα Φοινίκης θεᾶς.</l>
<l n="659">ὃς ὄψεται μὲν τοῦ μονογλήνου στέγας</l>
<l n="660">χάρωνος, οἴνης τῷ κρεωφάγῳ σκύφον </l>
<l n="661">χερσὶ προτείνων, τοὐπιδόρπιον ποτόν.</l>
<l n="662">ἐπόψεται δὲ λείψανον τοξευμάτων</l>
<l n="663">τοῦ Κηραμύντου Πευκέως Παλαίμονος,</l>
<l n="664">οἳ πάντα θρανύξαντες εὔτορνα σκάφη</l>
<l n="665">σχοίνῳ κακὴν τρήσουσι κεστρέων ἄγρην. </l>
<l n="666">ἄλλος δʼ ἐπʼ ἄλλῳ μόχθος ἄθλοις μενεῖ,</l>
<l n="667">τοῦ πρόσθεν αἰεὶ πλεῖον ἐξωλέστερος.</l>
<pb id="p.550"/>
<l n="668">ποία Χάρυβδις οὐχὶ δαίσεται νεκρῶν;</l>
<l n="669">ποία δʼ Ἐρινὺς μιξοπάρθενος κύων;</l>
<l n="670">τίς οὐκ ἀηδὼν στεῖρα Κενταυροκτόνος </l>
<l n="671">Αἰτωλὶς ἢ Κουρῆτις αἰόλῳ μέλει</l>
<l n="672">πείσει τακῆναι σάρκας ἀκμήνους βορᾶς;</l>
<l n="673">ποίαν δὲ θηρόπλαστον οὐκ ἐσόψεται</l>
<l n="674">δράκαιναν, ἐγκυκῶσαν ἀλφίτῳ θρόνα,</l>
<l n="675">καὶ κῆρα κνωπόμορφον; οἱ δὲ δύσμοροι </l>
<l n="676">στένοντες ἄτας ἐν συφοῖσι φορβάδες</l>
<l n="677">γίγαρτα χιλῷ συμμεμιγμένα τρυγὸς</l>
<l n="678">καὶ στέμφυλα βρύξουσιν. ἀλλά νιν βλάβης</l>
<l n="679">μῶλυς σαώσει ῥίζα καὶ Κτάρος φανεὶς</l>
<l n="680">Νωνακριάτης Τρικέφαλος Φαιδρὸς θεός. </l>
<l n="681">ἥξει δʼ ἐρεμνὸν εἰς ἀλήπεδον φθιτῶν</l>
<l n="682">καὶ νεκρόμαντιν πέμπελον διζήσεται</l>
<l n="683">ἀνδρῶν γυναικῶν εἰδότα ξυνουσίας,</l>
<l n="684">ψυχαῖσι θερμὸν αἷμα προσράνας βόθρῳ,</l>
<l n="685">καὶ φασγάνου πρόβλημα, νερτέροις φόβον, </l>
<l n="686">πήλας ἀκούσει κεῖθι πεμφίγων ὄπα</l>
<l n="687">λεπτὴν ἀμαυρᾶς μάστακος προσφθέγμασιν.</l>
<l n="688">ὅθεν Γιγάντων νῆσος ἡ μετάφρενον</l>
<l n="689">θλάσασα καὶ Τυφῶνος ἀγρίου δέμας</l>
<l n="690">φλογμῷ ζέουσα δέξεται μονόστολον, </l>
<l n="691">ἐν ᾗ πιθήκων πάλμυς ἀφθίτων γένος</l>
<l n="692">δύσμορφον εἰς κηκασμὸν ᾤκισεν τόσων,</l>
<l n="693">οἳ μῶλον ὠρόθυναν ἐκγόνοις Κρόνου.</l>
<pb id="p.552"/>
<l n="694">Βαίου δʼ ἀμείψας τοῦ κυβερνήτου τάφον</l>
<l n="695">καὶ Κιμμέρων ἔπαυλα κἀχερουσίαν </l>
<l n="696">ῥόχθοισι κυμαίνουσαν οἴδματος χύσιν</l>
<l n="697">Ὄσσαν τε καὶ λέοντος ἀτραποὺς βοῶν</l>
<l n="698">χωστὰς Ὀβριμοῦς τʼ ἄλσος οὐδαίας Κόρης,</l>
<l n="699">Πυριφλεγές τε ῥεῖθρον, ἔνθα δύσβατος</l>
<l n="700">τείνει πρὸς αἴθραν κρᾶτα Πολυδέγμων λόφος, </l>
<l n="701">ἐξ οὗ τὰ πάντα χύτλα καὶ πᾶσαι μυχῶν</l>
<l n="702">πηγαὶ κατʼ Αὐσονῖτιν ἕλκονται χθόνα,</l>
<l n="703">λιπὼν δε Ληθαιῶνος ὑψηλὸν κλέτας</l>
<l n="704">λίμνην τʼ Ἄορνον ἀμφιτορνωτὴν βρόχῳ</l>
<l n="705">καὶ χεῦμα Κωκυτοῖο λαβρωθὲν σκότῳ, </l>
<l n="706">Στυγὸς κελαινῆς νασμόν, ἔνθα Τερμιεὺς</l>
<l n="707">ὁρκωμότους ἔτευξεν ἀφθίτοις ἕδρας,</l>
<l n="708">λοιβὰς ἀφύσσων χρυσέαις πέλλαις γάνος,</l>
<l n="709">μέλλων Γίγαντας κἀπὶ Τιτῆνας περᾶν·</l>
<l n="710">θήσει Δαείρᾳ καὶ ξυνευνέτῃ δάνος, </l>
<l n="711">πήληκα κόρσῃ κίονος προσάρμοσας.</l>
<l n="712">κτενεῖ δὲ κούρας Τηθύος παιδὸς τριπλᾶς,</l>
<l n="713">οἴμας μελῳδοῦ μητρὸς ἐκμεμαγμένας,</l>
<l n="714">αὐτοκτόνοις ῥιφαῖσιν ἐξ ἄκρας σκοπῆς</l>
<l n="715">Τυρσηνικὸν πρὸς κῦμα δυπτούσας πτεροῖς, </l>
<pb id="p.554"/>
<l n="716">ὅπου λινεργὴς κλῶσις ἑλκύσει πικρά.</l>
<l n="717">τὴν μὲν Φαλήρου τύρσις ἐκβεβρασμένην</l>
<l n="718">Γλάνις τε ῥείθροις δέξεται τέγγων χθόνα·</l>
<l n="719">οὗ σῆμα δωμήσαντες ἔγχωροι κόρης</l>
<l n="720">λοιβαῖσι καὶ θύσθλοισι Παρθενόπην βοῶν </l>
<l n="721">ἔτεια κυδανοῦσιν οἰωνὸν θεάν.</l>
<l n="722">ἀκτὴν δὲ τὴν προὔχουσαν εἰς Ἐνιπέως</l>
<l n="723">Λευκωσία ῥιφεῖσα τὴν ἐπώνυμον</l>
<l n="724">πέτραν ὀχήσει δαρόν, ἔνθα λάβρος Ἲς</l>
<l n="725">γείτων θʼ ὁ Λᾶρις ἐξερεύγονται ποτά. </l>
<l n="726">λίγεια δʼ εἰς Τέρειναν ἐκναυσθλώσεται,</l>
<l n="727">κλύδωνα χελλύσσουσα. τὴν δὲ ναυβάται</l>
<l n="728">κρόκαισι ταρχύσουσιν ἐν παρακτίαις,</l>
<l n="729">Ὠκινάρου δίναισιν ἀγχιτέρμονα.</l>
<l n="730">λούσει δὲ σῆμα βούκερως νασμοῖς Ἄρης </l>
<l n="731">ὀρνιθόπαιδος ἵσμα φοιβάζων ποτοῖς.</l>
<l n="732">πρώτῃ δέ καὶ ποτʼ αὖθι συγγόνων θεᾷ</l>
<l n="733">κραίνων ἁπάσης Μόψοπος ναυαρχίας</l>
<l n="734">πλωτῆρσι λαμπαδοῦχον ἐντυνεῖ δρόμον,</l>
<l n="735">χρησμοῖς πιθήσας. ὅν ποτʼ αὐξήσει λεὼς </l>
<l n="736">Νεαπολιτῶν, οἳ παρʼ ἄκλυστον σκέπας</l>
<l n="737">ὅρμων Μισηνοῦ στύφλα νάσσονται κλίτη.</l>
<l n="738">Βύκτας δʼ ἐν ἀσκῷ συγκατακλείσας βοὸς</l>
<pb id="p.556"/>
<l n="739">παλινστροβήτοις πημοναῖς ἀλώμενος</l>
<l n="740">κεραυνίῃ μάστιγι συμφλεχθήσεται </l>
<l n="741">καύηξ, ἐρινοῦ προσκαθήμενος κλάδῳ</l>
<l n="742">ὡς μὴ καταβρόξῃ νιν ἐν ῥόχθοις κλύδων,</l>
<l n="743">Χάρυβδιν ἐκφυσῶσαν ἑλκύσας βυθῷ.</l>
<l n="744">βαιὸν δὲ τερφθεὶς τοῖς Ἀτλαντίδος γάμοις,</l>
<l n="745">ἀναυλόχητον αὐτοκάβδαλον σκάφος </l>
<l n="746">βῆναι ταλάσσει καὶ κυβερνῆσαι τάλας</l>
<l n="747">αὐτουργότευκτον βᾶριν εἰς μέσην τρόπιν</l>
<l n="748">εἰκαῖα γόμφοις προστεταργανωμένην.</l>
<l n="749">ἧς οἷα τυτθὸν Ἀμφίβαιος ἐκβράσας</l>
<l n="750">τῆς κηρύλου δάμαρτος ἀπτῆνα σπόρον </l>
<l n="751">αὐταῖς μεσόδμαις καὶ σὺν ἰκρίοις βαλεῖ</l>
<l n="752">πρὸς κῦμα δύπτην ἐμπεπλεγμένον κάλοις.</l>
<l n="753">πόντου δʼ ἄυπνος ἐνσαρούμενος μυχοῖς,</l>
<l n="754">ἀστῷ σύνοικος Θρῃκίας Ἀνθηδόνος</l>
<l n="755">ἔσται. παρʼ ἄλλου δʼ ἄλλος, ὡς πεύκης κλάδον, </l>
<l n="756">βύκτης στροβήσει φελλὸν ἐνθρώσκων πνοαῖς.</l>
<l n="757">μόλις δὲ Βύνης ἐκ παλιρροίας κακῆς</l>
<l n="758">ἄμπυξ σαώσει στέρνα δεδρυφαγμένον</l>
<l n="759">καἰ χεῖρας ἄκρας, αἷς κρεαγρεύτους πέτρας</l>
<l n="760">μάρπτων ἁλιβρώτοισιν αἱμαχθήσεται </l>
<l n="761">στόρθυγξι. νῆσον δʼ εἰς Κρόνῳ στυγουμένην</l>
<l n="762">ἅρπην περάσας, μεζέων κρεανόμον,</l>
<l n="763">ἄχλαινος ἵκτης, πημάτων λυγρῶν κόπις,</l>
<l n="764">τὸν μυθοπλάστην ἐξυλακτήσει γόον,</l>
<l n="765">ἀρὰς τετικὼς τοῦ τυφλωθέντος δάκους. </l>
<pb id="p.558"/>
<l n="766">οὔπω μάλʼ, οὔπω· μὴ τοσόσδʼ ὕπνος λάβοι</l>
<l n="767">λήθης Μέλανθον ἐγκλιθένθʼ Ἱππηγέτην.</l>
<l n="768">ἥξει γάρ, ἥξει ναύλοχον Ῥείθρου σκέπας</l>
<l n="769">καὶ Νηρίτου πρηῶνας. ὄψεται δὲ πᾶν</l>
<l n="770">μέλαθρον ἄρδην ἐκ βάθρων ἀνάστατον </l>
<l n="771">μύκλοις γυναικόκλωψιν. ἡ δὲ βασσάρα</l>
<l n="772">σεμνῶς κασωρεύουσα κοιλανεῖ δόμους,</l>
<l n="773">θοίναισιν ὄλβον ἐκχέασα τλήμονος.</l>
<l n="774">αὐτὸς δὲ πλείω τῶν ἐπὶ Σκαιαῖς πόνους</l>
<l n="775">ἰδὼν μολοβρός, τλήσεται μὲν οἰκετῶν </l>
<l n="776">στυγνὰς ἀπειλὰς εὐλόφῳ νώτῳ φέρειν</l>
<l n="777">δέννοις κολασθείς, τλήσεται δὲ καὶ χερῶν</l>
<l n="778">πληγαῖς ὑπείκειν καὶ βολαῖσιν ὀστράκων.</l>
<l n="779">οὐ γὰρ ξέναι μάστιγες, ἀλλὰ δαψιλὴς</l>
<l n="780">σφραγὶς μενεῖ Θόαντος ἐν πλευραῖς ἔτι, </l>
<l n="781">λύγοισι τετρανθεῖσα, τὰς ὁ λυμεὼν</l>
<l n="782">ἐπεγκολάπτειν ἀστένακτος αἰνέσει,</l>
<l n="783">ἑκουσίαν σμώδιγγα προσμάσσων δομῇ,</l>
<l n="784">ὅπως παλεύσῃ δυσμενεῖς, κατασκόποις</l>
<l n="785">λώβαισι καὶ κλαυθμοῖσι φηλώσας πρόμον. </l>
<l n="786">ὃν Βομβυλείας κλιτὺς ἡ Τεμμικία</l>
<l n="787">ὕψιστον ἡμῖν πῆμʼ ἐτέκνωσέν ποτε,</l>
<l n="788">μόνος πρὸς οἴκους ναυτίλων σωθεὶς τάλας.</l>
<l n="789">λοῖσθον δὲ καύηξ ὥστε κυμάτων δρομεύς,</l>
<l n="790">ὡς κόγχος ἅλμῃ πάντοθεν περιτριβείς, </l>
<l n="791">κτῆσίν τε θοίναις Πρωνίων λαφυστίαν</l>
<pb id="p.560"/>
<l n="792">πρὸς τῆς Λακαίνης αἰνοβακχεύτου κιχὠν,</l>
<l n="793">σῦφαρ θανεῖται πόντιον φυγὼν σκέπας</l>
<l n="794">κόραξ σὺν ὅπλοις Νηρίτων δρυμῶν πέλας.</l>
<l n="795">κτενεῖ δὲ τύψας πλευρὰ λοίγιος στόνυξ </l>
<l n="796">κέντρῳ δυσαλθὴς ἔλλοπος Σαρδωνικῆς.</l>
<l n="797">κέλωρ δὲ πατρὸς ἄρταμος κληθήσεται,</l>
<l n="798">Ἀχιλλέως δάμαρτος αὐτανέψιος.</l>
<l n="799">μάντιν δὲ νεκρὸν Εὐρυτὰν στέψει λεὼς</l>
<l n="800">ὅ τʼ αἰπὺ ναίων Τραμπύας ἐδέθλιον, </l>
<l n="801">ἐν ᾗ ποτʼ αὖθις Ἡρακλῆ φθίσει δράκων</l>
<l n="802">Τυμφαῖος ἐν θοίναισιν Αἰθίκων πρόμος,</l>
<l n="803">τὸν Αἰακοῦ τε κἀπὸ Περσέως, σπορᾶς</l>
<l n="804">καὶ Τημενείων οὐκ ἄπωθεν αἱμάτων.</l>
<l n="805">Πέργη δέ μιν θανόντα, Τυρσηνῶν ὄρος, </l>
<l n="806">ἐν Γορτυναίᾳ δέξεται πεφλεγμένον,</l>
<l n="807">ὅταν στενάζων κῆρας ἐκπνεύσῃ βίον</l>
<l n="808">παιδός τε καὶ δάμαρτος, ἣν κτείνας πόσις</l>
<l n="809">αὐτὸς πρὸς Ἅιδην δευτέραν ὁδὸν περᾷ,</l>
<l n="810">σφαγαῖς ἀδελφῆς ἠλοκισμένος δέρην, </l>
<l n="811">Γλαύκωνος Ἀψύρτοιό τʼ αὐτανεψίας.</l>
<l n="812">χὠ μὲν τοσούτων θῖνα πημάτων ἰδὼν</l>
<l n="813">ἄστρεπτον Ἅιδην δύσεται τὸ δεύτερον,</l>
<l n="814">γαληνὸν ἦμαρ οὔποτʼ ἐν ζωῇ δρακών.</l>
<l n="815">ὦ σχέτλἰ , ὥς σοι κρεῖσσον ἦν μίμνειν πάτρᾳ </l>
<l n="816">βοηλατοῦντα καὶ τὸν ἐργάτην μύκλον</l>
<pb id="p.562"/>
<l n="817">κάνθωνʼ ὑπὸ ζεύγλαισι μεσσαβοῦν ἔτι</l>
<l n="818">πλασταῖσι λύσσης μηχαναῖς οἰστρημένον</l>
<l n="819">ἢ τηλικῶνδε πεῖραν ὀτλῆσαι κακῶν.</l>
<l n="820">Ὁ δʼ αἰνόλεκτρον ἁρπαγεῖσαν εὐνέτης </l>
<l n="821">πλᾶτιν ματεύων, κληδόνων πεπυσμένος,</l>
<l n="822">ποθῶν δὲ φάσμα πτηνὸν εἰς αἴθραν φυγόν,</l>
<l n="823">ποίους θαλάσσης οὐκ ἐρευνήσει μυχούς;</l>
<l n="824">ποίαν δὲ χέρσον οὐκ ἀνιχνεύσει μολών;</l>
<l n="825">ἐπόψεται μὲν πρῶτα Τυφῶνος σκοπάς, </l>
<l n="826">καὶ πέμπελον γραῦν μαρμαρουμένην δέμας,</l>
<l n="827">καὶ τὰς Ἐρεμβῶν ναυβάταις ἠχθημένας</l>
<l n="828">προβλῆτας ἀκτάς. ὄψεται δὲ τλήμονος</l>
<l n="829">Μύρρας ἐρυμνὸν ἄστυ, τῆς μογοστόκους</l>
<l n="830">ὠδῖνας ἐξέλυσε δενδρώδης κλάδος, </l>
<l n="831">καὶ τὸν θεᾷ κλαυσθέντα Γαύαντος τάφον</l>
<l n="832">Σχοινῇδι μουσόφθαρτον Ἀρέντᾳ Ξένῃ,</l>
<l n="833">κραντῆρι λευκῷ τόν ποτʼ ἔκτανε πτέλας.</l>
<l n="834">ἐπόψεται δὲ τύρσιας Κηφηίδας</l>
<l n="835">καὶ Λαφρόου λακτίσμαθʼ Ἑρμαίου ποδὸς </l>
<l n="836">δισσάς τε πέτρας, κέπφος αἷς προσήλατο</l>
<l n="837">δαιτὸς χατίζων. ἀντὶ θηλείας δʼ ἔβη</l>
<l n="838">τὸν χρυσόπατρον μόρφνον ἁρπάσας γνάθοις,</l>
<pb id="p.564"/>
<l n="839">τὸν ἡπατουργὸν ἄρσενʼ ἀρβυλόπτερον.</l>
<l n="840">πεφήσεται δὲ τοῦ θεριστῆρος ξυρῷ </l>
<l n="841">φάλαινα δυσμίσητος ἐξινωμένη,</l>
<l n="842">ἱπποβρότους ὠδῖνας οἴξαντος τόκων</l>
<l n="843">τῆς δειρόπαιδος μαρμαρώπιδος γαλῆς·</l>
<l n="844">ὃς ζῳοπλαστῶν ἄνδρας ἐξ ἄκρου ποδὸς</l>
<l n="845">ἀγαλματώσας ἀμφελυτρώσει πέτρῳ, </l>
<l n="846">λαμπτηροκλέπτης τριπλανοῦς ποδηγίας.</l>
<l n="847">Ἐπόψεται δὲ τοὺς θερειπότους γύας</l>
<l n="848">καὶ ῥεῖθρον Ἀσβύσταο καὶ χαμευνάδας</l>
<l n="849">εὐνάς, δυσόδμοις θηρσὶ συγκοιμώμενος.</l>
<l n="850">καὶ πάντα τλήσεθʼ οὕνεκʼ Αἰγύας κυνὸς </l>
<l n="851">τῆς θηλύπαιδος καὶ τριάνορος κόρης.</l>
<l n="852">ἥξει δʼ ἀλήτης εἰς Ἰαπύγων στρατόν,</l>
<l n="853">καὶ δῶρʼ ἀνάψει παρθένῳ Σκυλητρίᾳ</l>
<l n="854">Ταμάσσιον κρατῆρα καὶ βοάγριον</l>
<l n="855">καὶ τὰς δάμαρτος ἀσκέρας εὐμάριδας.</l>
<l n="856">ἥξει δὲ Σῖριν καὶ Λακινίου μυχούς,</l>
<l n="857">ἐν οἷσι πόρτις ὄρχατον τεύξει θεᾷ</l>
<l n="858">Ὁπλοσμίᾳ φυτοῖσιν ἐξησκημένον.</l>
<l n="859">γυναιξὶ δʼ ἔσται τεθμὸς ἐγχώροις ἀεὶ</l>
<l n="860">πενθεῖν τὸν εἰνάπηχυν Αἰακοῦ τρίτον </l>
<pb id="p.566"/>
<l n="861">καὶ Δωρίδος, πρηστῆρα δαΐου μάχης,</l>
<l n="862">καὶ μήτε χρυσῷ φαιδρὰ καλλύνειν ῥέθη,</l>
<l n="863">μήθʼ ἁβροπήνους ἀμφιβάλλεσθαι πέπλους</l>
<l n="864">κάλχῃ φορυκτούς, οὕνεκεν θεᾷ θεὸς</l>
<l n="865">χέρσου μέγαν στόρθυγγα δωρεῖται κτίσαι. </l>
<l n="866">ἥξει δὲ ταύρου γυμνάδας κακοξένους</l>
<l n="867">πάλης κονίστρας, ὅν τε Κωλῶτις τεκνοῖ,</l>
<l n="868">Ἀλεντία κρείουσα Λογγούρου μυχῶν,</l>
<l n="869">Ἅρπης Κρόνου πήδημα Καγχείας θʼ ὕδωρ</l>
<l n="870">κάμψας, Γονοῦσάν τʼ ἠδὲ Σικανῶν πλάκας, </l>
<l n="871">καὶ θηροχλαίνου σηκὸν ὠμηστοῦ λύκου,</l>
<l n="872">ὃν Κρηθέως ἄμναμος ὁρμίσας σκάφος</l>
<l n="873">ἔδειμε πεντήκοντα σὺν ναυηγέταις.</l>
<l n="874">κρόκαι δὲ Μινυῶν εὐλιπῆ στελγίσματα</l>
<l n="875">τηροῦσιν, ἅλμης οὐδὲ φοιβάζει κλύδων </l>
<l n="876">οὐδʼ ὀμβρία σμήχουσα δηναιὸν νιφάς.</l>
<l n="877">ἄλλους δὲ θῖνες οἵ τε Ταυχείρων πέλας</l>
<l n="878">μύρμηκες αἰάζουσιν ἐκβεβρασμένους</l>
<l n="879">ἔρημον εἰς Ἄτλαντος οἰκητήριον</l>
<l n="880">θρυλιγμάτων δέρτροισι προσσεσηρότας· </l>
<l n="881">Μόψον Τιταιρώνειον ἔνθα ναυβάται</l>
<l n="882">θανόντα ταρχύσαντο, τυμβείαν δʼ ὑπὲρ</l>
<l n="883">κρηπῖδʼ ἀνεστήλωσαν Ἀργῷου δορὸς</l>
<l n="884">κλασθὲν πέτευρον, νερτέρων κειμήλιον,</l>
<l n="885">Αὔσιγδα Κινύφειος ᾗ τέγγων ῥόος </l>
<pb id="p.568"/>
<l n="886">νασμοῖς λιπαίνει, τῷ δὲ Νηρέως γόνῳ</l>
<l n="887">Τρίτωνι Κολχὶς ὤπασεν δάνος γυνὴ</l>
<l n="888">χρυσῷ πλατὺν κρατῆρα κεκροτημένον,</l>
<l n="889">δείξαντι πλωτὴν οἶμον, ᾗ διὰ στενῶν</l>
<l n="890">μύρμων ἐνήσει Τῖφυς ἄθραυστον σκάφος. </l>
<l n="891">Γραικοὺς δὲ χώρας τουτάκις λαβεῖν κράτη</l>
<l n="892">θαλασσόπαις δίμορφος αὐδάζει θεός,</l>
<l n="893">ὅταν παλίμπουν δῶρον ἄγραυλος λεὼς</l>
<l n="894">῞Ελληνʼ ὀρέξῃ νοσφίσας πάτρας Λίβυς.</l>
<l n="895">εὐζὰς δὲ δειμαίνοντες Ἀσβύσται κτέαρ </l>
<l n="896">κρύψουσʼ ἄφαντον ἐν χθονὸς νειροῖς μυχοῖς,</l>
<l n="897">ἐν ᾗ Κυφαίων δύσμορον στρατηλάτην</l>
<l n="898">ναύταις συνεκβράσουσι Βορραῖαι πνοαί,</l>
<l n="899">τόν τʼ ἐκ Παλαύθρων ἔκγονον Τενθρηδόνος,</l>
<l n="900">Ἀμφρυσίων σκηπτοῦχον Εὐρυαμπίων, </l>
<l n="901">καὶ τὸν δυνάστην τοῦ πετρωθέντος λύκου</l>
<l n="902">ἀποινοδόρπου καὶ πάγων Τυμφρηστίων.</l>
<l n="903">ὧν οἱ μὲν Αἰγώνειαν ἄθλιοι πάτραν</l>
<l n="904">ποθοῦντες, οἱ δʼ Ἐχῖνον, οἱ δὲ Τίταρον</l>
<l n="905">Ἶρόν τε καὶ Τρηχῖνα καὶ Περραιβικὴν </l>
<l n="906">Γόννον Φάλαννάν τʼ ἠδʼ Ὀλοσσόνων γύας</l>
<l n="907">καὶ Κασταναίαν, ἀκτέριστον ἐν πέτραις</l>
<l n="908">αἰῶνα κωκύσουσιν ἠλοκισμένοι.</l>
<pb id="p.570"/>
<l n="909">ἄλλην δʼ ἐπʼ ἄλλῃ κῆρα κινήσει θεός,</l>
<l n="910">λυγρὴν πρὸ νόστου συμφορὰν δωρούμενος. </l>
<l n="911">τὸν δʼ Αἰσάρου τε ῥεῖθρα καὶ βραχύπτολις</l>
<l n="912">Οἰνωτρίας γῆς κεγχρίνῃ βεβρωμένον</l>
<l n="913">Κρίμισα φιτροῦ δέξεται μιαιφόνον·</l>
<l n="914">αὐτὴ γὰρ ἄκραν ἄρδιν εὐθυνεῖ χεροῖν</l>
<l n="915">σάλπιγξ ἀποψάλλουσα Μαιώτην πλόκον· </l>
<l n="916">Δύρα παρʼ ὄχθαις ὅς ποτε φλέξας θρασὺν</l>
<l n="917">λέοντα ῥαιβῷ χεῖρας ὥπλισε Σεύθῃ</l>
<l n="918">δράκοντʼ ἀφύκτων γομφίων λυροκτύπῳ.</l>
<l n="919">Κρᾶθις δὲ τύμβους ὄψεται δεδουπότος,</l>
<l n="920">εὐρὰξ Ἀλαίου Παταρέως ἀνακτόρων, </l>
<l n="921">Ναύαιθος ἔνθα πρὸς κλύδωνʼ ἐρεύγεται.</l>
<l n="922">κτενοῦσι δʼ αὐτὸν Αὔσονες Πελλήνιοι</l>
<l n="923">βοηδρομοῦντα Λινδίων στρατηλάταις,</l>
<l n="924">οὓς τῆλε Θερμύδρου τε Καρπάθου τʼ ὀρῶν</l>
<l n="925">πλάνητας αἴθων Θρασκίας πέμψει κύων, </l>
<l n="926">ξένην ἐποικήσοντας ὀθνείαν χθόνα.</l>
<l n="927">ἐν δʼ αὖ Μακάλλοις σηκὸν ἔγχωροι μέγαν</l>
<l n="928">ὑπὲρ τάφων δείμαντες, αἰανῆ θεὸν</l>
<l n="929">λοιβαῖσι κυδανοῦσι καὶ θύσθλοις βοῶν.</l>
<pb id="p.572"/>
<l n="930">ὁ δʼ ἱπποτέκτων Λαγαρίας ἐν ἀγκάλαις, </l>
<l n="931">ἔγχος πεφρικὼς καὶ φάλαγγα θουρίαν,</l>
<l n="932">πατρῷον ὅρκον ἐκτίνων ψευδώμοτον,</l>
<l n="933">ὃν ἀμφὶ μήλων τῶν δορικτήτων τάλας</l>
<l n="934">πύργων Κομαιθοῦς συμπεφυρμένων στρατῷ</l>
<l n="935">στεργοξυνεύνων οὕνεκεν νυμφευμάτων </l>
<l n="936">Ἀλοῖτιν ἔτλη τὴν Κυδωνίαν Θρασὼ</l>
<l n="937">ὁρκωμοτῆσαι τόν τε Κρηστώνης θεὸν</l>
<l n="938">Κανδάονʼ ἤ Μάμερτον ὁπλίτην λύκον,</l>
<l n="939">ὁ μητρὸς ἐντὸς δελφύος στυγνὴν μάχην</l>
<l n="940">στήσας ἀραγμοῖς πρὸς κασίγνητον χεροῖν, </l>
<l n="941">οὔπω τὸ Τιτοῦς λαμπρὸν αὐγάζων φάος</l>
<l n="942">οὐδʼ ἐκφυγὼν ὠδῖνας ἀλγεινὰς τόκων.</l>
<l n="943">τοιγὰρ πόποι φύξηλιν ἤνδρωσαν σπόρον,</l>
<l n="944">πύκτην μὲν ἐσθλόν, πτῶκα δʼ ἐν κλόνῳ δορός,</l>
<l n="945">καὶ πλεῖστα τέχναις ὠφελήσαντα στρατόν· </l>
<l n="946">ὃς ἀμφὶ Κῖριν καὶ Κυλιστάνου <note n="1" place="unspecified" anchored="yes">*kulista/nou Scheer from E.M. 544. 30 *kulista/r(n)ou.</note> γάνος</l>
<l n="947">ἔπηλυς οἴκους τῆλε νάσσεται πάτρας,</l>
<l n="948">τὰ δʼ ἐργαλεῖα, τοῖσι τέτρηνας βρέτας</l>
<l n="949">τεύξει ποτʼ ἐγχώροισι μέρμερον βλάβην,</l>
<l n="950">καθιερώσει Μυνδίας ἀνακτόροις. </l>
<l n="951">ἄλλοι δʼ ἐνοικήσουσι Σικανῶν χθόνα,</l>
<l n="952">πλαγκτοὶ μολόντες, ἔνθα Λαυμέδων τριπλᾶς</l>
<pb id="p.574"/>
<l n="953">ναύταις ἔδωκε Φοινοδάμαντος κόρας,</l>
<l n="954">ταῖς κητοδόρποις συμφοραῖς δεδηγμένος,</l>
<l n="955">τηλοῦ προθεῖναι θηρσὶν ὠμησταῖς βορὰν </l>
<l n="956">μολόντας εἰς γῆν ἕσπερον Λαιστρυγόνων,</l>
<l n="957">ὅπου συνοικεῖ δαψιλὴς ἐρημία.</l>
<l n="958">αἱ δʼ αὖ παλαιστοῦ μητέρος Ζηρυνθίας</l>
<l n="959">σηκὸν μέγαν δείμαντο, δωτίνην θεᾷ,</l>
<l n="960">μόρον φυγοῦσαι καὶ μονοικήτους ἕδρας, </l>
<l n="961">ὧν δὴ μίαν Κριμισός, ἰνδαλθεὶς κυνί,</l>
<l n="962">ἔζευξε λέκτροις ποταμός· ἡ δὲ δαίμονι</l>
<l n="963">τῷ θηρομίκτῳ σκύλακα γενναῖον τεκνοῖ,</l>
<l n="964">τρισσῶν συνοικιστῆρα καὶ κτίστην τόπων.</l>
<l n="965">ὃς δὴ ποδηγῶν πτόρθον Ἀγχίσου νόθον </l>
<l n="966">ἄξει τρίδειρον νῆσον εἰς ληκτηρίαν,</l>
<l n="967">τῶν Δαρδανείων ἐκ τόπων ναυσθλούμενον.</l>
<l n="968">Αἰγέστα τλῆμον, σοὶ δὲ δαιμόνων φραδαῖς</l>
<l n="969">πένθος μέγιστον καὶ διʼ αἰῶνος πάτρας</l>
<l n="970">ἔσται πυρὸς ῥιπαῖσιν ᾐθαλωμένης. </l>
<l n="971">μόνη δὲ πύργων δυστυχεῖς κατασκαφὰς</l>
<l n="972">νήπαυστον αἰάζουσα καὶ γοωμένη</l>
<l n="973">δαρὸν στενάξεις. πᾶς δὲ λυγαίαν λεὼς</l>
<l n="974">ἐσθῆτα προστρόπαιον ἐγχλαινούμενος</l>
<l n="975">αὐχμῷ πινώδης λυπρὸν ἀμπρεύσει βίον. </l>
<l n="976">κρατὸς δʼ ἄκουρος νῶτα καλλυνεῖ φόβη,</l>
<l n="977">μνήμην παλαιῶν τημελοῦσʼ ὀδυρμάτων.</l>
<l n="978">πολλοὶ δὲ Σῖριν ἀμφὶ καὶ Λευταρνίαν</l>
<pb id="p.576"/>
<l n="979">ἄρουραν οἰκήσουσιν, ἔνθα δύσμορος</l>
<l n="980">Κάλχας ὀλύνθων Σισυφεὺς ἀνηρίθμων </l>
<l n="981">κεῖται, κάρα μάστιγι γογγύλῃ τυπείς,</l>
<l n="982">ῥείθροισιν ὠκὺς ἔνθα μύρεται Σίνις,</l>
<l n="983">ἄρδων βαθεῖαν Χωνίας παγκληρίαν.</l>
<l n="984">πόλιν δʼ ὁμοίαν Ἰλίῳ δυσδαίμονες</l>
<l n="985">δείμαντες, ἀλγυνοῦσι Λαφρίαν κόρην </l>
<l n="986">σάλπιγγα, δῃώσαντες ἐν ναῷ θεᾶς</l>
<l n="987">τοὺς πρόσθʼ ἔδεθλον Ξουθίδας ᾠκηκότας.</l>
<l n="988">γλήναις δʼ ἄγαλμα ταῖς ἀναιμάτοις μύσει,</l>
<l n="989">στυγνὴν Ἀχαιῶν εἰς Ἰάονας βλάβην</l>
<l n="990">λεῦσσον φόνον τʼ ἔμφυλον ἀγραύλων λύκων, </l>
<l n="991">ὅταν θανὼν λῄταρχος ἱρείας σκύλαξ</l>
<l n="992">πρῶτος κελαινῷ βωμὸν αἱμάξῃ βρότῳ.</l>
<l n="993">ἄλλοι δὲ πρῶνας δυσβάτους Τυλησίους</l>
<l n="994">λίνου θʼ ἁλισμήκτοιο δειραίαν ἄκραν</l>
<l n="995">Ἀμαζόνος σύγκληρον ἄρσονται πέδον, </l>
<l n="996">δούλης γυναικὸς ζεῦγλαν ἐνδεδεγμένοι,</l>
<l n="997">ἣν χαλκομίτρου θῆσσαν ὀτρηρῆς κόρης</l>
<l n="998">πλανῆτιν ἄξει κῦμα πρὸς ξένην χθόνα.</l>
<l n="999">ἧς ἐκπνεούσης λοῖσθον ὀφθαλμὸς τυπεὶς</l>
<l n="1000">πιθηκομόρφῳ πότμον Αἰτωλῷ φθόρῳ </l>
<l n="1001">τεύξει τράφηκι φοινίῳ τετμημένῳ.</l>
<pb id="p.578"/>
<l n="1002">Κροτωνιᾶται δʼ ἄστυ πέρσουσίν ποτε</l>
<l n="1003">Ἀμαζόνος, φθέρσαντες ἄτρομον κόρην</l>
<l n="1004">Κλήτην, ἄνασσαν τῆς ἐπωνύμου πάτρας.</l>
<l n="1005">πολλοὶ δὲ πρόσθεν γαῖαν ἐκ κείνης ὀδὰξ </l>
<l n="1006">δάψουσι πρηνιχθέντες, οὐδʼ ἄτερ πόνων</l>
<l n="1007">πύργους διαρραίσουσι Λαυρήτης γόνοι.</l>
<l n="1008">οἱ δʼ αὖ Τέρειναν, ἔνθα μυδαίνει ποτοῖς</l>
<l n="1009">Ὠκίναρος γῆν, φοῖβον ἐκβράσσων ὕδωρ,</l>
<l n="1010">ἄλῃ κατοικήσουσι κάμνοντες πικρᾷ. </l>
<l n="1011">τὸν δʼ αὖ τὰ δευτερεῖα καλλιστευμάτων</l>
<l n="1012">λαβόντα, καὶ τὸν ἐκ Λυκορμαίων ποτῶν</l>
<l n="1013">στρατηλάτην σῦν, καρτερὸν Γόργης τόκον,</l>
<l n="1014">τῇ μὲν Λίβυσσαν ψάμμον ἄξουσι πνοαὶ</l>
<l n="1015">Θρῇσσαι ποδωτοῖς ἐμφορούμεναι λίνοις, </l>
<l n="1016">τῇ δʼ ἐκ Λιβύσσης αὖθις ἐμπίπτων νότος</l>
<l n="1017">εἰς Ἀργυρίνους καὶ Κεραυνίων νάπας</l>
<l n="1018">ἄξει βαρεῖ πρηστῆρι ποιμαίνων ἅλα.</l>
<l n="1019">ἔνθα πλανήτην λυπρὸν ὄψονται βίον</l>
<l n="1020">Λακμωνίου πίνοντες Αἴαντος ῥοάς. </l>
<l n="1021">Κρᾶθις δὲ γείτων ἠδὲ Μυλάκων ὅροις</l>
<l n="1022">χῶρος <note n="1" place="unspecified" anchored="yes">o)/ros (cod. B) xw/ras Scheer.</note> συνοίκους δέξεται Κόλχων Πόλαις,</l>
<l n="1023">μαστῆρας οὓς θυγατρὸς ἔστειλεν βαρὺς</l>
<l n="1024">Αἴας Κορίνθου τʼ ἀρχός, Εἰδυίας πόσις,</l>
<l n="1025">τὴν νυμφαγωγὸν ἐκκυνηγετῶν τρόπιν, </l>
<l n="1026">οἳ πρὸς βαθεῖ νάσσαντο Διζηροῦ πόρῳ.</l>
<pb id="p.580"/>
<l n="1027">ἄλλοι δὲ Μελίτην νῆσον Ὀθρωνοῦ πέλας</l>
<l n="1028">πλαγκτοὶ κατοικήσουσιν, ἣν πέριξ κλύδων</l>
<l n="1029">ἔμπλην Παχύνου Σικανὸς προσμάσσεται,</l>
<l n="1030">τοῦ Σισυφείου παιδὸς ὀχθηρὰν ἄκραν </l>
<l n="1031">ἐπώνυμόν ποθʼ ὑστέρῳ χρόνῳ γράφων</l>
<l n="1032">κλεινόν θʼ ἵδρυμα παρθένου Λογγάτιδος,</l>
<l n="1033">Ἕλωρος ἔνθα ψυχρὸν ἐκβάλλει ποτόν.</l>
<l n="1034">Παπποκτόνος δʼ Ὀθρωνὸν οἰκήσει λύκος,</l>
<l n="1035">τηλοῦ πατρῷα ῥεῖθρα Κοσκύνθου ποθῶν. </l>
<l n="1036">ὃς ἐν θαλάσσῃ χοιράδων βεβὼς ἔπι</l>
<l n="1037">ῥήτρας πολίταις τὰς στρατοπλώτους ἐρεῖ.</l>
<l n="1038">χέρσου πατρῴας οὐ γὰρ ἂν φονῆ ποσὶ</l>
<l n="1039">ψαῦσαι, μέγαν πλειῶνα μὴ πεφευγότα,</l>
<l n="1040">δίκης ἐάσει τάρροθος Τελφουσία </l>
<l n="1041">Λάδωνος ἀμφὶ ῥεῖθρα ναίουσα σκύλαξ.</l>
<l n="1042">ὅθεν, πεφευγὼς ἑρπετῶν δεινὴν μάχην</l>
<l n="1043">δρακοντομόρφων, εἰς Ἀμαντίαν πόλιν</l>
<l n="1044">πλώσει, πέλας δὲ γῆς Ἀτιντάνων μολών,</l>
<l n="1045">Πράκτιν παρʼ αὐτὴν αἰπὺ νάσσεται λέπας, </l>
<l n="1046">τοῦ Χαονίτου νᾶμα Πολυάνθους δρέπων.</l>
<l n="1047">ὁ δʼ Αὐσονείων ἄγχι Κάλχαντος τάφων,</l>
<pb id="p.582"/>
<l n="1048">δυοῖν ἀδελφοῖν ἅτερος, ψευδηρίων</l>
<l n="1049">ξένην ἐπʼ ὀστέοισιν ὀγχήσει κόνιν.</l>
<l n="1050">δοραῖς δὲ μήλων τύμβον ἐγκοιμωμένοις </l>
<l n="1051">χρήσει καθʼ ὕπνον πᾶσι νημερτῆ φάτιν,</l>
<l n="1052">νόσων δʼ ἀκεστὴς Δαυνίοις κληθήσεται,</l>
<l n="1053">ὅταν κατικμαίνοντες Ἀλθαίνου ῥοαῖς</l>
<l n="1054">ἀρωγὸν αὐδήσωσιν Ἠπίου γόνον</l>
<l n="1055">ἀστοῖσι καὶ ποίμναισι πρευμενῆ μολεῖν. </l>
<l n="1056">ἔσται ποτὲ πρεσβεῦσιν Αἰτωλῶν φάος</l>
<l n="1057">ἐκεῖ γοηρὸν καὶ πανέχθιστον φανέν,</l>
<l n="1058">ὅταν Σαλάγγων γαῖαν Ἀγγαίσων θʼ ἕδη</l>
<l n="1059">μολόντες αἰτίζωσι κοιράνου γύας,</l>
<l n="1060">ἐσθλῆς ἀρούρης πῖαρ ἔγκληρον χθονός. </l>
<l n="1061">τοὺς δʼ εἰς ἐρεμνὸν ζῶντας ὠμησταὶ τάφον</l>
<l n="1062">κρύψουσι κοίλης ἐν μυχοῖς διασφάγος.</l>
<l n="1063">τοῖς δʼ ἀκτέριστον σῆμα Δαυνῖται νεκρῶν</l>
<l n="1064">στήσουσι χωστῷ τροχμάλῳ κατηρεφές,</l>
<l n="1065">χώραν διδόντες, ἥν περ ἔχρῃζον λαβεῖν, </l>
<l n="1066">τοῦ κρατοβρῶτος παιδὸς ἄτρεστου κάπρου.</l>
<l n="1067">τῶν Ναυβολείων δʼ εἰς Τέμεσσαν ἐγγόνων</l>
<l n="1068">ναῦται καταβλώξουσιν, ἔνθα Λαμπέτης</l>
<l n="1069">Ἱππωνίου πρηῶνος εἰς Τηθὺν κέρας</l>
<pb id="p.584"/>
<l n="1070">σκληρὸν νένευκεν. ἀντὶ δὲ Κρίσης ὅρων </l>
<l n="1071">Κροτωνιᾶτιν ἀντίπορθμον αὔλακα</l>
<l n="1072">βοῶν ἀροτρεύσουσιν ὁλκαίῳ πτερῷ,</l>
<l n="1073">πάτραν Λίλαιαν κἀνεμωρείας πέδον</l>
<l n="1074">ποθοῦντες Ἄμφισσάν τε καὶ κλεινὰς Ἄβας.</l>
<l n="1075">Σήταια τλῆμον, σοὶ δὲ πρὸς πέτραις μόρος </l>
<l n="1076">μίμνει δυσαίων, ἔνθα γυιούχοις πέδαις</l>
<l n="1077">οἴκτιστα χαλκείῃσιν ὠργυιωμένη</l>
<l n="1078">θανῇ, πυρὶ φλέξασα δεσποτῶν στόλον,</l>
<l n="1079">ἔκβλητον αἰάζουσα Κράθιδος πέλας</l>
<l n="1080">τόργοισιν αἰώρημα φοινίοις δέμας. </l>
<l n="1081">σπιλὰς δʼ ἐκείνη σῆς φερώνυμος τύχης</l>
<l n="1082">πόντον προσαυγάζουσα φημισθήσεται.</l>
<l n="1083">οἱ δʼ αὖ Πελασγῶν ἀμφὶ Μέμβλητος ῥοὰς</l>
<l n="1084">νῆσόν τε Κερνεᾶτιν ἐκπεπλωκότες</l>
<l n="1085">ὑπὲρ πόρον Τυρσηνὸν ἐν Λαμητίαις </l>
<l n="1086">δίναισιν οἰκήσουσι Λευκανῶν πλάκας.</l>
<l n="1087">καὶ τοὺς μὲν ἄλγη ποικίλαι τε συμφοραὶ</l>
<l n="1088">ἄνοστον αἰάζοντας ἕξουσιν τύχην</l>
<l n="1089">ἐμῶν ἕκατι δυσγάμων ῥυσταγμάτων</l>
<l n="1090">Οὐδʼ οἱ χρόνῳ μολόντες ἀσπαστῶς δόμους </l>
<l n="1091">εὐκταῖον ἐκλάμψουσι θυμάτων σέλας,</l>
<l n="1092">χάριν τίνοντες Κερδύλᾳ Λαρυνθίῳ.</l>
<l n="1093">τοιαῖσδʼ ἐχῖνος μηχαναῖς οἰκοφθορῶν</l>
<l n="1094">παραιολίξει τὰς ἀλεκτόρων πικρὰς</l>
<l n="1095">στεγανόμους ὄρνιθας. οὐδὲ ναυφάγοι </l>
<l n="1096">λήξουσι πένθους δυσμενεῖς φρυκτωρίαι</l>
<l n="1097">πτόρθου διαρραισθέντος, ὃν νεοσκαφὲς</l>
<pb id="p.586"/>
<l n="1098">κρύψει ποτʼ ἐν κλήροισι Μηδύμνης στέγος.</l>
<l n="1099">ὁ μὲν γὰρ ἀμφὶ χύτλα τὰς δυσεξόδους</l>
<l n="1100">ζητῶν κελεύθους αὐχενιστῆρος βρόχου </l>
<l n="1101">ἐν ἀμφιβλήστρῳ συντεταργανωμένος</l>
<l n="1102">τυφλαῖς ματεύσει χερσὶ κροσσωτοὺς ῥαφάς.</l>
<l n="1103">θερμὴν δʼ ὑπαὶ λουτρῶνος ἀρνεύων στέγην</l>
<l n="1104">τιβῆνα καὶ κύπελλον ἐγκάρῳ ῥανεῖ,</l>
<l n="1105">τυπεὶς σκεπάρνῳ κόγχον εὐθήκτῳ μέσον. </l>
<l n="1106">οἰκτρὰ δέ πέμφιξ Ταίναρον πτερύξεται,</l>
<l n="1107">λυπρὰν λεαίνης εἰσιδοῦσʼ οἰκουρίαν.</l>
<l n="1108">ἐγὼ δὲ δροίτης ἄγχι κείσομαι πέδῳ,</l>
<l n="1109">Χαλυβδικῷ κνώδοντι συντεθραυσμένη,</l>
<l n="1110">ἐπεί με, πεύκης πρέμνον ἢ στύπος δρυὸς </l>
<l n="1111">ὅπως τις ὑλοκουρὸς ἐργάτης ὀρεύς,</l>
<l n="1112">ῥήξει πλατὺν τένοντα καὶ μετάφρενον,</l>
<l n="1113">καὶ πᾶν λακίζουσʼ ἐν φοναῖς ψυχρὸν δέμας</l>
<l n="1114">δράκαινα διψὰς κἀπιβᾶσʼ ἐπʼ αὐχένος</l>
<l n="1115">πλήσει γέμοντα θυμὸν ἀγρίας χολῆς, </l>
<l n="1116">ὡς κλεψίνυμφον κοὐ δορίκτητον γέρας</l>
<l n="1117">δύσζηλος ἀστέμβακτα τιμωρουμένη.</l>
<l n="1118">βοῶσα δʼ οὐ κλύοντα δεσπότην πόσιν</l>
<l n="1119">θεύσω κατʼ ἴχνος ἠνεμωμένη πτεροῖς.</l>
<l n="1120">σκύμνος δὲ πατρὸς κῆρα μαστεύων φόνου </l>
<l n="1121">εἰς σπλάγχνʼ ἐχίδνης αὐτόχειρ βάψει ξίφος,</l>
<l n="1122">κακὸν μίασμʼ ἔμφυλον ἀλθαίνων κακῷ.</l>
<l n="1123">ἐμὸς δʼ ἀκοίτης, δμωίδος νύμφης ἄναξ,</l>
<l n="1124">Ζεὺς Σπαρτιάταις αἱμύλοις κληθήσεται,</l>
<l n="1125">τιμὰς μεγίστας Οἰβάλου τέκνοις λαχών. </l>
<pb id="p.588"/>
<l n="1126">οὐ μὴν ἐμὸν νώνυμνον ἀνθρώποις σέβας</l>
<l n="1127">ἔσται, μαρανθὲν αὖθι ληθαίῳ σκότῳ.</l>
<l n="1128">ναὸν δέ μοι τεύξουσι Δαυνίων ἄκροι</l>
<l n="1129">Σάλπης παρʼ ὄχθαις, οἵ τε Δάρδανον πόλιν</l>
<l n="1130">ναίουσι, λίμνης ἀγχιτέρμονες ποτῶν. </l>
<l n="1131">κοῦραι δὲ παρθένειον ἐκφυγεῖν ζυγὸν</l>
<l n="1132">ὅταν θέλωσι, νυμφίους ἀρνούμεναι</l>
<l n="1133">τοὺς Ἑκτορείοις ἠγλαϊσμένους κόμαις,</l>
<l n="1134">μορφῆς ἔχοντας σίφλον ἢ μῶμαρ γένους,</l>
<l n="1135">ἐμὸν περιπτύξουσιν ὠλέναις βρέτας, </l>
<l n="1136">ἄλκαρ μέγιστον κτώμεναι νυμφευμάτων,</l>
<l n="1137">Ἐρινύων ἐσθῆτα καὶ ῥέθους βαφὰς</l>
<l n="1138">πεπαμέναι θρόνοισι φαρμακτηρίοις.</l>
<l n="1139">κείναις ἐγὼ δηναιὸν ἄφθιτος θεὰ</l>
<l n="1140">ῥαβδηφόροις γυναιξὶν αὐδηθήσομαι. </l>
<l n="1141">πένθος δὲ πολλαῖς παρθένων τητωμέναις</l>
<l n="1142">τεύξω γυναιξὶν αὖθις, αἳ στρατηλάτην</l>
<l n="1143">ἀθεσμόλεκτρον, Κύπριδος λῃστὴν θεᾶς,</l>
<l n="1144">δαρὸν στένουσαι, κλῆρον εἰς ἀνάρσιον</l>
<l n="1145">πέμψουσι παῖδας ἐστερημένας γάμων. </l>
<l n="1146">Λάρυμνα, καὶ Σπερχειέ, καὶ Βοάγριε,</l>
<l n="1147">καὶ Κῦνε, καὶ Σκάρψεια, καὶ Φαλωριάς,</l>
<l n="1148">καὶ Ναρύκειον ἄστυ, καὶ Θρονίτιδες</l>
<l n="1149">Λοκρῶν ἀγυιαί, καὶ Πυρωναῖαι νάπαι,</l>
<l n="1150">καὶ πᾶς Ὁδοιδόκειος Ἰλέως δόμος, </l>
<pb id="p.590"/>
<l n="1151">ὑμεῖς ἐμῶν ἕκατι δυσσεβῶν γάμων</l>
<l n="1152">ποινὰς Γυγαίᾳ τίσετʼ Ἀγρίσκᾳ θεᾷ,</l>
<l n="1153">τὸν χιλίωρον τὰς ἀνυμφεύτους χρόνον</l>
<l n="1154">πάλου βραβείαις γηροβοσκοῦσαι κόρας.</l>
<l n="1155">αἷς ἀκτέριστος ἐν ξένῃ ξέναις τάφος </l>
<l n="1156">ψάμμῳ κλύδωνος λυπρὸς ἐκκλυσθήσεται,</l>
<l n="1157">φυτοῖς ἀκάρποις γυῖα συμφλέξας ὅταν</l>
<l n="1158">Ἥφαιστος εἰς θάλασσαν ἐκβράσῃ σποδὸν</l>
<l n="1159">τῆς ἐκ λόφων Τράρωνος ἐφθιτωμένης.</l>
<l n="1160">ἄλλαι δὲ νύκτωρ ταῖς θανουμέναις ἴσαι </l>
<l n="1161">Σιθῶνος εἰς θυγατρὸς ἵξονται γύας,</l>
<l n="1162">λαθραῖα κἀκκέλευθα παπταλώμεναι,</l>
<l n="1163">ἕως ἂν εἰσθρέξωσιν Ἀμφείρας δόμους</l>
<l n="1164">λιταῖς Σθένειαν ἵκτιδες γουνούμεναι.</l>
<l n="1165">θεᾶς δʼ ὀφελτρεύσουσι κοσμοῦσαι πέδον, </l>
<l n="1166">δρόσῳ τε φοιβάσουσιν, ἀστεργῆ χόλον</l>
<l n="1167">ἀστῶν φυγοῦσαι. πᾶς γὰρ Ἰλιεὺς ἀνὴρ</l>
<l n="1168">κόρας δοκεύσει, πέτρον ἐν χεροῖν ἔχων,</l>
<l n="1169">ἢ φάσγανον κελαινόν, ἢ ταυροκτόνον</l>
<l n="1170">στερρὰν κύβηλιν, ἢ Φαλακραῖον κλάδον, </l>
<l n="1171">μαιμῶν κορέσσαι χεῖρα διψῶσαν φόνου.</l>
<l n="1172">δῆμος δʼ ἀνατεὶ τὸν κτανόντʼ ἐπαινέσει,</l>
<l n="1173">τεθμῷ χαράξας, τοὐπιλώβητον γένος.</l>
<l n="1174">ὦ μῆτερ, ὦ δύσμητερ, οὐδὲ σὸν κλέος</l>
<l n="1175">ἄπυστον ἔσται, Περσέως δὲ παρθένος </l>
<l n="1176">Βριμὼ Τρίμορφος θήσεταί σʼ ἑπωπίδα</l>
<pb id="p.592"/>
<l n="1177">κλαγγαῖσι ταρμύσσουσαν ἐννύχοις βροτούς,</l>
<l n="1178">ὅσοι μεδούσης Στρυμόνος Ζηρυνθίας</l>
<l n="1179">δείκηλα μὴ σέβουσι λαμπαδουχίαις,</l>
<l n="1180">θύσθλοις Φεραίαν ἐξακεύμενοι θεάν. </l>
<l n="1181">ψευδήριον δὲ νησιωτικὸς στόνυξ</l>
<l n="1182">Πάχυνος ἕξει σεμνὸν ἐξ ὀνειράτων</l>
<l n="1183">ταῖς δεσποτείαις ὠλέναις ὠγκωμένον</l>
<l n="1184">ῥείθρων Ἑλώρου πρόσθεν ἐκτερισμένης·</l>
<l n="1185">ὃς δὴ παρʼ ἀκταῖς τλήμονος ῥανεῖ χοάς, </l>
<l n="1186">τριαύχενος μήνιμα δειμαίνων θεᾶς,</l>
<l n="1187">λευστῆρα πρῶτον οὕνεκεν ῥίψας πέτρον</l>
<l n="1188">Ἅιδῃ κελαινῶν θυμάτων ἀπάρξεται.</l>
<l n="1189">σὺ δʼ, ὦ ξύναιμε, πλεῖστον ἐξ ἐμῆς φρενὸς</l>
<l n="1190">στερχθείς, μελάθρων ἕρμα καὶ πάτρας ὅλης, </l>
<l n="1191">οὐκ εἰς κενὸν κρηπῖδα φοινίξεις φόνῳ</l>
<l n="1192">ταύρων, ἄνακτι τῶν Ὀφίωνος θρόνων</l>
<l n="1193">πλείστας ἀπαρχὰς θυμάτων δωρούμενος.</l>
<l n="1194">ἀλλʼ ἄξεταί σε πρὸς γενεθλίαν πλάκα</l>
<l n="1195">τὴν ἐξόχως Γραικοῖσιν ἐξυμνημένην, </l>
<l n="1196">ὅπου σφε μήτηρ ἡ πάλης ἐμπείραμος</l>
<l n="1197">τὴν πρόσθʼ ἄνασσαν ἐμβαλοῦσα Ταρτάρῳ</l>
<l n="1198">ὠδῖνας ἐξέλυσε λαθραίας γονῆς,</l>
<l n="1199">τὰς παιδοβρώτους ἐκφυγοῦσʼ ὁμευνέτου</l>
<l n="1200">θοίνας ἀσέπτους, οὐδʼ ἐπίανεν βορᾷ </l>
<l n="1201">νηδύν, τὸν ἀντίποινον ἐγμάψας πέτρον,</l>
<l n="1202">ἐν γυιοκόλλοις σπαργάνοις εἰλημένον,</l>
<l n="1203">τύμβος γεγὼς Κένταυρος ὠμόφρων σπορᾶς.</l>
<l n="1204">νήσοις δὲ μακάρων ἐγκατοικήσεις μέγας</l>
<pb id="p.594"/>
<l n="1205">ἥρως, ἀρωγὸς λοιμικῶν τοξευμάτων, </l>
<l n="1206">ὅπου σε πεισθεὶς Ὠγύγου σπαρτὸς λεὼς</l>
<l n="1207">χρησμοῖς Ἰατροῦ Λεψίου Τερμινθέως</l>
<l n="1208">ἐξ Ὀφρυνείων ἠρίων ἀνειρύσας</l>
<l n="1209">ἄξει Καλύδνου τύρσιν Ἀόνων τε γῆν</l>
<l n="1210">σωτῆρʼ, ὅταν κάμνωσιν ὁπλίτῃ στρατῷ </l>
<l n="1211">πέρθοντι χώραν Τηνέρου τʼ ἀνάκτορα.</l>
<l n="1212">κλέος δὲ σὸν μέγιστον Ἐκτήνων πρόμοι</l>
<l n="1213">λοιβαῖσι κυδανοῦσιν ἀφθίτοις ἴσον.</l>
<l n="1214">ἥξει δὲ Κνωσσὸν κἀπὶ Γόρτυνος δόμους</l>
<l n="1215">τοὐμὸν ταλαίνης πῆμα, πᾶς δʼ ἀνάστατος </l>
<l n="1216">ἔσται στρατηγῶν οἶκος. οὐ γάρ ἥσυχος</l>
<l n="1217">πορκεὺς δίκωπον σέλμα ναυστολῶν ἐλᾷ,</l>
<l n="1218">Λεῦκον στροβήσων φύλακα τῆς μοναρχίας,</l>
<l n="1219">ψυδραῖσί τε ἔχθραν μηχαναῖς ἀναπλέκων.</l>
<l n="1220">ὃς οὔτε τέκνων φείσετʼ οὔτε συγγάμου </l>
<l n="1221">Μήδας δάμαρτος, ἠγριωμένος φρένας,</l>
<l n="1222">οὐ Κλεισιθήρας θυγατρός, ἧς πατὴρ λέχος</l>
<l n="1223">θρεπτῷ δράκοντι συγκαταινέσει πικρόν.</l>
<l n="1224">πάντας δʼ ἀνάγνοις χερσὶν ναῷ κτενεῖ,</l>
<l n="1225">λώβαισιν αἰκισθέντας Ὀγκαίου βόθρου. </l>
<l n="1226">γένους δὲ πάππων τῶν ἐμῶν αὖθις κλέος</l>
<l n="1227">μέγιστον αὐξήσουσιν ἄμναμοί ποτε,</l>
<l n="1228">αἰχμαῖς τὸ πρωτόλειον ἄραντες στέφος,</l>
<l n="1229">γῆς καὶ θαλάσσης σκῆπτρα καὶ μοναρχίαν</l>
<l n="1230">λαβόντες. οὐδʼ ἄμνηστον, ἀθλία πατρίς, </l>
<pb id="p.596"/>
<l n="1231">κῦδος μαρανθὲν ἐγκατακρύψεις ζόφῳ.</l>
<l n="1232">τοιούσδʼ ἐμός τις σύγγονος λείψει διπλοῦς</l>
<l n="1233">σκύμνους λέοντας, ἔξοχον ῥώμῃ γένος,</l>
<l n="1234">ὁ Καστνίας τε τῆς τε Χειράδος γόνος,</l>
<l n="1235">βουλαῖς ἄριστος, οὐδʼ ὀνοστός ἐν μάχαις. </l>
<l n="1236">ὃς πρῶτα μέν Ῥαίκηλον οἰκήσει μολών,</l>
<l n="1237">κισσοῦ παρʼ αἰπὺν πρῶνα καὶ Λαφυστίας</l>
<l n="1238">κερασφόρους γυναῖκας. ἐκ δʼ Ἀλμωπίας</l>
<l n="1239">πάλιμπλανήτην δέξεται Τυρσηνία</l>
<l n="1240">Λιγγεύς τε θερμῶν ῥεῖθρον ἐκβράσσων ποτῶν, </l>
<l n="1241">καὶ Πῖσʼ Ἀγύλλης θʼ αἱ πολύρρηνοι νάπαι.</l>
<l n="1242">σὺν δέ σφι μίξει φίλιον ἐχθρὸς ὢν στρατόν,</l>
<l n="1243">ὅρκοις κρατήσας καὶ λιταῖς γουνασμάτων</l>
<l n="1244">νάνος, πλάναισι πάντʼ ἐρευνήσας μυχὸν</l>
<l n="1245">ἁλός τε καὶ γῆς. σὺν δὲ δίπτυχοι τόκοι </l>
<l n="1246">Μυσῶν ἄνακτος, οὗ ποτʼ Οἰκουρὸς δόρυ</l>
<l n="1247">γνάμψει Θέοινος, γυῖα συνδήσας λύγοις,</l>
<l n="1248">Τάρχων τε καὶ Τυρσηνός, αἴθωνες λύκοι,</l>
<l n="1249">τῶν Ἡρακλείων ἐκγεγῶτες αἱμάτων.</l>
<l n="1250">ἔνθα τράπεζαν εἰδάτων πλήρη κιχών, </l>
<l n="1251">τὴν ὕστερον βρωθεῖσαν ἐξ ὀπαόνων,</l>
<l n="1252">μνήμην παλαιῶν λήψεται θεσπισμάτων.</l>
<pb id="p.598"/>
<l n="1253">κτίσει δὲ χώραν ἐν τόποις Βορειγόνων</l>
<l n="1254">ὑπὲρ Λατίνους Δαυνίους τʼ ᾠκισμένην,</l>
<l n="1255">πύργους τριάκοντʼ, ἐξαριθμήσας γονὰς </l>
<l n="1256">συὸς κελαινῆς, ἣν ἀπʼ Ἰδαίων λόφων</l>
<l n="1257">καὶ Δαρδανείων ἐκ τόπων ναυσθλώσεται,</l>
<l n="1258">ἰσηρίθμων θρέπτειραν ἐν τόκοις κάπρων·</l>
<l n="1259">ἧς καὶ πόλει δείκηλον ἀνθήσει μιᾷ</l>
<l n="1260">χαλκῷ τυπώσας καὶ τέκνων γλαγοτρόφων. </l>
<l n="1261">δείμας δὲ σηκὸν Μυνδίᾳ Παλληνίδι,</l>
<l n="1262">πατρᾦ ἀγάλματʼ ἐγκατοικεῖ θεῶν.</l>
<l n="1263">ἃ δή, παρώσας καὶ δάμαρτα καὶ τέκνα</l>
<l n="1264">καὶ κτῆσιν ἄλλην ὀμπνίαν κειμηλίων,</l>
<l n="1265">σὺν τῷ γεραιῷ πατρὶ πρεσβειώσεται, </l>
<l n="1266">πέπλοις περισχών, ἦμος αἰχμηταὶ κύνες,</l>
<l n="1267">τὰ πάντα πάτρας συλλαφύξαντες πάλῳ,</l>
<l n="1268">τούτῳ μόνῳ πόρωσιν αἵρεσιν, δόμων</l>
<l n="1269">λαβεῖν ὅ χρῄζει κἀπενέγκασθαι δάνος.</l>
<l n="1270">τῷ καὶ παρʼ ἐχθροῖς εὐσεβέστατος κριθείς, </l>
<l n="1271">τὴν πλεῖστον ὑμνηθεῖσαν ἐν χάρμαις πάτραν</l>
<l n="1272">ἐν ὀψιτέκνοις ὀλβίαν δωμήσεται,</l>
<l n="1273">τύρσιν μακεδνὰς ἀμφὶ Κιρκαίου νάπας</l>
<l n="1274">Ἀργοῦς τε κλεινὸν ὅρμον Αἰήτην μέγαν,</l>
<l n="1275">λίμνης τε Φόρκης Μαρσιωνίδος ποτὰ </l>
<pb id="p.600"/>
<l n="1276">Τιτώνιόν τε χεῦμα τοῦ κατὰ χθονὸς</l>
<l n="1277">δύνοντος εἰς ἄφαντα κευθμῶνος βάθη,</l>
<l n="1278">Ζωστηρίου τε κλιτύν, ἔνθα παρθένου</l>
<l n="1279">στυγνὸν Σιβύλλης ἐστὶν οἰκητήριον,</l>
<l n="1280">γρώνῳ βερέθρῳ συγκατηρεφὲς στέγης. </l>
<l n="1281">τοσαῦτα μὲν δύστλητα πείσονται κακὰ</l>
<l n="1282">οἱ τὴν ἐμὴν μέλλοντες αἰστώσειν πάτραν.</l>
<l n="1283">τί γὰρ ταλαίνῃ μητρὶ τῇ Προμηθέως</l>
<l n="1284">ξυνὸν πέφυκε καὶ τροφῷ Σαρπηδόνος,</l>
<l n="1285">ἃς πόντος Ἕλλης καὶ πέτραι Συμπληγάδες </l>
<l n="1286">καὶ Σαλμυδησὸς καὶ κακόξεινος κλύδων,</l>
<l n="1287">Σκύθαισι γείτων, καρτεροῖς εἴργει πάγοις,</l>
<l n="1288">λίμνην τε τέμνων Τάναϊς ἀκραιφνὴς μέσην</l>
<l n="1289">ῥείθροις ὁρίζει, προσφιλεστάτην βροτοῖς</l>
<l n="1290">χίμετλα Μαιώταισι θρηνοῦσιν ποδῶν. </l>
<l n="1291">ὄλοιντο ναῦται πρῶτα Καρνῖται κύνες,</l>
<l n="1292">οἳ τὴν βοῶπιν ταυροπάρθενον κόρην</l>
<l n="1293">Λέρνης ἀνηρείψαντο, φορτηγοὶ λύκοι,</l>
<l n="1294">πλᾶτιν πορεῦσαι κῆρα Μεμφίτῃ πρόμῳ,</l>
<l n="1295">ἔχθρας δὲ πυρσὸν ᾖραν ἠπείροις διπλαῖς. </l>
<l n="1296">αὖθις γὰρ ὕβριν τὴν βαρεῖαν ἁρπαγῆς</l>
<l n="1297">Κουρῆτες ἀντίποινον Ἰδαῖοι κάπροι</l>
<pb id="p.602"/>
<l n="1298">ζητοῦντες, αἰχμάλωτον ἤμπρευσαν πόριν</l>
<l n="1299">ἐν ταυρομόρφῳ τράμπιδος τυπώματι</l>
<l n="1300">Σαραπτίαν Δικταῖον εἰς ἀνάκτορον </l>
<l n="1301">δάμαρτα Κρήτης Ἀστέρῳ στρατηλάτῃ.</l>
<l n="1302">οὐδʼ οἵ γʼ ἀπηρκέσθησαν ἀντʼ ἴσων ἴσα</l>
<l n="1303">λαβόντες, ἀλλὰ κλῶπα σὺν Τεύκρῳ στρατὸν</l>
<l n="1304">καὶ σὺν Σκαμάνδρῳ Δραυκίῳ φυτοσπόρῳ</l>
<l n="1305">εὶς Βεβρύκων ἔστειλαν οἰκητήριον, </l>
<l n="1306">σμίνθοισι δηρίσοντας, ὧν ἀπὸ σπορᾶς</l>
<l n="1307">ἐμοὺς γενάρχας ἐξέφυσε Δάρδανος,</l>
<l n="1308">γήμας Ἀρίσβαν Κρῆσσαν εὐγενῆ κόρην.</l>
<l n="1309">καὶ δευτέρους ἔπεμψαν Ἄτρακας λύκους</l>
<l n="1310">ταγῷ μονοκρήπιδι κλέψοντας νάκην, </l>
<l n="1311">δρακοντοφρούροις ἐσκεπασμένην σκοπαῖς.</l>
<l n="1312">ὃς εἰς Κύταιαν τὴν Λιβυστικὴν μολών,</l>
<l n="1313">καἰ τὸν τετράπνην ὕδρον εὐνάσας θρόνοις,</l>
<l n="1314">καὶ γυρὰ ταύρων βαστάσας πυριπνόων</l>
<l n="1315">ἄροτρα, καὶ λέβητι δαιτρευθεὶς δέμας, </l>
<l n="1316">οὐκ ἀσμένως ἔμαρψεν ἐρράου σκύλος,</l>
<l n="1317">ἀλλʼ αὐτόκλητον ἁρπάσας κεραΐδα,</l>
<l n="1318">τὴν γνωτοφόντιν καὶ τέκνων ἀλάστορα,</l>
<l n="1319">εἰς τὴν λάληθρον κίσσαν ἡρματίξατο,</l>
<l n="1320">φθογγὴν ἑδώλων Χαονιτικῶν ἄπο </l>
<l n="1321">βροτησίαν ἱεῖσαν, ἔμπαιον δρόμων.</l>
<pb id="p.604"/>
<l n="1322">πάλιν δʼ ὁ πέτρας ἀσκέρας ἀνειρύσας</l>
<l n="1323">καὶ φασγάνου ζωστῆρα καὶ ξίφος πατρός,</l>
<l n="1324">ὁ Φημίου παῖς, Σκῦρος ᾧ λυγροὺς τάφους</l>
<l n="1325">κρημνῶν ἔνερθεν αἰγίλιψ ῥοιζουμένων </l>
<l n="1326">πάλαι δοκεύει τὰς ἀταρχύτους ῥιφάς,</l>
<l n="1327">σὺν θηρὶ βλώξας τῷ σπάσαντι δηίας</l>
<l n="1328">Μύστῃ Τροπαίας μαστὸν εὔθηλον θεᾶς,</l>
<l n="1329">ζωστηροκλέπτης, νεῖκος ὤρινεν διπλοῦν,</l>
<l n="1330">στόρνην τʼ ἀμέρσας καὶ Θεμισκύρας ἄπο </l>
<l n="1331">τὴν τοξόδαμνον νοσφίσας Ὀρθωσίαν.</l>
<l n="1332">ἧς αἱ ξύναιμοι, παρθένοι Νεπτουνίδος,</l>
<l n="1333">ἔριν λιποῦσαι, Λάγμον, ἠδὲ Τήλαμον,</l>
<l n="1334">καὶ χεῦμα Θερμώδοντος Ἀκταῖόν τʼ ὄρος,</l>
<l n="1335">ποινὰς ἀθἐλκτους θʼ ἁρπαγὰς διζήμεναι, </l>
<l n="1336">ὑπὲρ κελαινὸν Ἴστρον ἤλασαν Σκύθας</l>
<l n="1337">ἵππους, ὁμοκλήτειραν ἱεῖσαι βοὴν</l>
<l n="1338">Γραικοῖσιν ἀμνάμοις τε τοῖς Ἐρεχθέως.</l>
<l n="1339">καὶ πᾶσαν Ἀκτὴν ἐξεπόρθησαν δορί,</l>
<l n="1340">τοὺς Μοψοπείους αἰθαλώσασαι γύας. </l>
<l n="1341">πάππος δὲ Θρῄκης οὑμὸς αἰστώσας πλάκα</l>
<l n="1342">χώραν τʼ Ἐορδῶν καὶ Γαλαδραίων πέδον,</l>
<l n="1343">ὅρους ἔπηξεν ἀμφὶ Πηνειοῦ ποτοῖς,</l>
<l n="1344">στερρὰν τραχήλῳ ζεῦγλαν ἀμφιθεὶς πέδαις,</l>
<pb id="p.606"/>
<l n="1345">ἀλκῇ νέανδρος, ἐκπρεπέστατος γένους. </l>
<l n="1346">ἡ δʼ ἀντὶ τούτων τάρροθον βοηλάτην</l>
<l n="1347">τὸν ἑξάπρυμνον, στέρφος ἐγχλαινούμενον,</l>
<l n="1348">στείλασα, λίστροις αἰπὺν ἤρειψεν πάγον,</l>
<l n="1349">τὸν ἡ παλίμφρων Γοργὰς ἐν κλήροις θεῶν</l>
<l n="1350">καθιερώσει, πημάτων ἀρχηγέτις. </l>
<l n="1351">αὖθις δὲ κίρκοι, Τμῶλον ἐκλελοιπότες</l>
<l n="1352">Κίμψον τε καὶ χρυσεργὰ Πακτωλοῦ ποτά,</l>
<l n="1353">καὶ νᾶμα λίμνης, ἔνθα Τυφῶνος δάμαρ</l>
<l n="1354">κευθμῶνος αίνόλεκτρον ἐνδαύει μυχόν,</l>
<l n="1355">Ἄγυλλαν Αὐσονῖτιν εἰσεκώμασαν, </l>
<l n="1356">δεινὴν Λιγυστίνοισι τοῖς τʼ ἀφʼ αἵματος</l>
<l n="1357">ῥίζαν γιγάντων Σιθόνων κεκτημένοις</l>
<l n="1358">λόγχης ἐν ὑσμίναισι μίξαντες πάλην.</l>
<l n="1359">εἷλον δὲ Πῖσαν καὶ δορίκτητον χθόνα</l>
<l n="1360">πᾶσαν κατειργάσαντο τὴν Ὄμβρων πέλας </l>
<l n="1361">καὶ Σαλπίων βεβῶσαν ὀχθηρῶν πάγων.</l>
<l n="1362">λοῖσθος δʼ ἐγείρει γρυνὸς ἀρχαίαν ἔριν,</l>
<l n="1363">πῦρ εὗδον ἤδη τὸ πρὶν ἐξάπτων φλογί,</l>
<l n="1364">ἐπεὶ Πελασγοὺς εἶδε Ῥυνδακοῦ ποτῶν</l>
<l n="1365">κρωσσοῖσιν ὀθνείοισι βάψαντας γάνος. </l>
<l n="1366">ἡ δʼ αὖθις οἰστρήσασα τιμωρουμένη</l>
<l n="1367">τριπλᾶς τετραπλᾶς ἀντιτίσεται βλάβας,</l>
<l n="1368">πορθοῦσα χώρας ἀντίπορθμον ᾐόνα.</l>
<pb id="p.608"/>
<l n="1369">πρῶτος μὲν ἥξει Ζηνὶ τῷ Λαπερσίῳ</l>
<l n="1370">ὁμώνυμος Ζεύς, ὃς καταιβάτης μολὼν </l>
<l n="1371">σκηπτῷ πυρώσει πάντα δυσμενῶν σταθμά.</l>
<l n="1372">σὺν ᾧ θανοῦμαι, κἀν νεκροῖς στρωφωμένη</l>
<l n="1373">τὰ λοίπʼ ἀκούσω ταῦθʼ, ἃ νῦν μέλλω θροεῖν.</l>
<l n="1374">ὁ δεύτερος δέ, τοῦ πεφασμένου κέλωρ</l>
<l n="1375">ἐν ἀμφιβλήστροις ἔλλοπος μυνδοῦ δίκην, </l>
<l n="1376">καταιθαλώσει γαῖαν ὀθνείαν, μολὼν</l>
<l n="1377">χρησμοῖς Ἰατροῦ σὺν πολυγλώσσῳ στρατῶ.</l>
<l n="1378">τρίτος δʼ, ἄνακτος τοῦ δρυηκόπου γόνος,</l>
<l n="1379">τὴν τευχοπλάστιν παρθένον Βραγχησίαν</l>
<l n="1380">παραιολίξας βῶλον ἐμπεφυρμένην </l>
<l n="1381">νασμοῖς ὀρέξαι τῷ κεχρημένῳ δάνος,</l>
<l n="1382">σφραγῖδα δέλτῳ δακτύλων ἐφαρμόσαι,</l>
<l n="1383">φθειρῶν ὀρείαν νάσσεται μοναρχίαν,</l>
<l n="1384">τὸν πρωτόμισθον Κᾶρα δῃώσας στρατόν,</l>
<l n="1385">ὅταν κόρη κασωρὶς εἰς ἐπείσιον </l>
<l n="1386">χλεύην ὑλακτήσασα κηκάσῃ γάμους</l>
<l n="1387">νυμφεῖα πρὸς κηλωστὰ καρβάνων τελεῖν.</l>
<pb id="p.610"/>
<l n="1388">οἱ δʼ αὖ τέταρτοι τῆς Δυμαντείου σπορᾶς,</l>
<l n="1389">Λακμώνιοί τε καὶ Κυτιναῖοι Κόδροι,</l>
<l n="1390">οἳ Θίγρον οἰκήσουσι Σάτνιόν τʼ ὄρος, </l>
<l n="1391">καὶ χερσόνησον τοῦ πάλαι ληκτηρίαν</l>
<l n="1392">θεᾷ Κυρίτᾳ πάμπαν ἐστυγημένου,</l>
<l n="1393">τῆς παντομόρφου βασσάρας λαμπούριδος</l>
<l n="1394">τοκῆος, ἥτʼ ἀλφαῖσι ταῖς καθʼ ἡμέραν</l>
<l n="1395">βούπειναν ἀλθαίνεσκεν ἀκμαίαν πατρός, </l>
<l n="1396">ὀθνεῖα γατομοῦντος Αἴθωνος πτερά.</l>
<l n="1397">ὁ Φρὺξ δʼ, ἀδελφὸν αἷμα τιμωρούμενος,</l>
<l n="1398">πάλιν τιθηνὸν ἀντιπορθήσει χθόνα</l>
<l n="1399">τοῦ νεκροτάγου, τὰς ἀθωπεύτους δίκας</l>
<l n="1400">φθιτοῖσι ῥητρεύοντος ἀστεργεῖ τρόπῳ. </l>
<l n="1401">ὃς δή ποτʼ ἀμφώδοντος ἐξ ἄκρων λοβῶν</l>
<l n="1402">φθέρσας κύφελλα καλλυνεῖ παρωτίδας,</l>
<l n="1403">δαπταῖς τιτύσκων αἱμοπώταισιν φόβον.</l>
<l n="1404">τῷ πᾶσα Φλεγρὰς αἶα δουλωθήσεται</l>
<l n="1405">Θραμβουσία τε δειρὰς ἥ τʼ ἐπάκτιος </l>
<l n="1406">στόρθυγξ Τίτωνος αἵ τε Σιθόνων πλάκες</l>
<l n="1407">Παλληνία τʼ ἄρουρα, τὴν ὁ βούκερως</l>
<l n="1408">Βρύχων λιπαίνει, γηγενῶν ὑπηρέτης.</l>
<l n="1409">πολλῶν δʼ ἐναλλὰξ πημάτων ἀπάρξεται</l>
<l n="1410">Κανδαῖος ἢ Μάμερτος, ἢ τί χρὴ καλεῖν </l>
<l n="1411">τὸν αἱμοφύρτοις ἑστιώμενον μάχαις;</l>
<pb id="p.612"/>
<l n="1412">οὐ μὰν ὑπείξει γʼ ἡ ʼπιμηθέως τοκάς,</l>
<l n="1413">ἀλλʼ ἀντὶ πάντων Περσέως ἕνα σπορᾶς</l>
<l n="1414">στελεῖ γίγαντα, τῷ θάλασσα μὲν βατὴ</l>
<l n="1415">πεζῷ ποτʼ ἔσται, γῆ δὲ ναυσθλωθήσεται </l>
<l n="1416">ῥήσσοντι πηδοῖς χέρσον. οἱ δὲ Λαφρίας</l>
<l n="1417">οἶκοι Μαμέρσας, ᾐθαλωμένοι φλογὶ</l>
<l n="1418">σὺν καλίνοισι τειχέων προβλήμασι</l>
<l n="1419">τὸν χρησμολέσχην αἰτιάσονται βλάβης,</l>
<l n="1420">ψαίνυνθα θεσπίζοντα Πλούτωνος λάτριν. </l>
<l n="1421">στρατῷ δʼ ἀμίκτῳ πᾶσα μὲν βρωθήσεται,</l>
<l n="1422">φλοιῶτιν ἐκδύνουσα δίπλακα σκέπην,</l>
<l n="1423">καρποτρόφος δρῦς ἀγριάς τʼ ὀρειθαλής.</l>
<l n="1424">ἅπας δʼ ἀναύρων νασμὸς αὐανθήσεται,</l>
<l n="1425">χανδὸν κελαινὴν δίψαν αἰονωμένων. </l>
<l n="1426">κύφελλα δʼ ἰῶν τηλόθεν ῥοιζουμένων</l>
<l n="1427">ὑπὲρ κάρα σιήσουσι, Κίμμερός θʼ ὅπως,</l>
<l n="1428">σκιὰ καλύψει πέρραν, ἀμβλύνων σέλας.</l>
<l n="1429">Λοκρὸν δʼ ὁποῖα παῦρον ἀνθήσας ῥόδον,</l>
<l n="1430">καὶ πάντα φλέξας, ὥστε κάγκανον στάχυν, </l>
<l n="1431">αὖθις παλιμπλώτοιο γεύσεται φυγῆς,</l>
<l n="1432">μόσσυνα φηγότευκτον, ὡς λυκοψίαν</l>
<l n="1433">κόρη κνεφαίαν, ἄγχι παμφαλώμενος,</l>
<l n="1434">χαλκηλάτῳ κνώδοντι δειματουμένη.</l>
<l n="1435">πολλοὶ δʼ ἀγῶνες καὶ φόνοι μεταίχμιοι </l>
<l n="1436">λύσουσιν ἀνδρῶν οἱ μὲν ἐν γαίᾳ <note n="1" place="unspecified" anchored="yes">One expects "on the sea," but no satisfactory emendation has been proposed.</note> πάλας</l>
<l n="1437">δειναῖσιν ἀρχαῖς ἀμφιδηριωμένων,</l>
<l n="1438">οἱ δʼ ἐν μεταφρένοισι βουστρόφοις χθονός,</l>
<l n="1439">ἕως ἂν αἴθων εὐνάσῃ βαρὺν κλόνον,</l>
<l n="1440">ἀπʼ Αἰακοῦ τε κἀπὸ Δαρδάνου γεγὼς </l>
<pb id="p.614"/>
<l n="1441">Θεσπρωτὸς ἄμφω καὶ Χαλαστραῖος λέων,</l>
<l n="1442">πρηνῆ θʼ ὁμαίμων πάντα κυπώσας δόμον</l>
<l n="1443">ἀναγκάσῃ πτήξαντας Ἀργείων πρόμους</l>
<l n="1444">σῆναι Γαλάδρας τὸν στατηλάτην λύκον</l>
<l n="1445">καὶ σκῆπτρʼ ὀρέξαι τῆς πάλαι μοναρχίας. </l>
<l n="1446">ᾧ δὴ μεθʼ ἕκτην γένναν αὐθαίμων ἐμὸς</l>
<l n="1447">εἷς τις παλαιστής, συμβαλὼν ἀλκὴν δορὸς</l>
<l n="1448">πόντου τε καὶ γῆς κεἰς διαλλαγὰς μολών,</l>
<l n="1449">πρέσβιστος ἐν φίλοισιν ὑμνηθήσεται,</l>
<l n="1450">σκύλων ἀπαρχὰς τὰς δορικτήτους λαβών. </l>
<l n="1451">τί μακρὰ τλήμων εἰς ἀνηκόους πέτρας,</l>
<l n="1452">εἰς κῦμα κωφόν, εἰς νάπας δασπλήτιδας</l>
<l n="1453">βαύζω, κενὸν ψἀλλουσα μάστακος κρότον;</l>
<l n="1454">πίστιν γὰρ ἡμῶν Λεψιεὺς ἐνόσφισε,</l>
<l n="1455">ψευδηγόροις φήμαισιν ἐγχρίσας ἔπη, </l>
<l n="1456">καὶ θεσφάτων πρόμαντιν ἀψευδῆ φρόνιν,</l>
<l n="1457">λέκτρων στερηθεὶς ὧν ἐκάλχαινεν τυχεῖν.</l>
<l n="1458">θήσει δʼ ἀληθῆ. σὺν κακῷ δέ τις μαθών,</l>
<l n="1459">ὅτʼ οὐδὲν ἔσται μῆχος ὠφελεῖν πάτραν,</l>
<l n="1460">τὴν φοιβόληπτον αἰνέσει χελιδόνα. </l>
<l n="1461">Τόσσʼ ἠγόρευε, καὶ παλίσσυτος ποσὶν</l>
<l n="1462">ἔβαινεν εἱρκτῆς ἐντός. ἐν δὲ καρδίᾳ</l>
<l n="1463">σειρῆνος ἐστέναξε λοίσθιον μέλος,</l>
<l n="1464">Κλάρου Μιμαλλών, ἢ Μελαγκραίρας κόπις</l>
<l n="1465">Νησοῦς θυγατρός, ἤ τι Φίκιον τέρας, </l>
<l n="1466">ἑλικτὰ κωτίλλουσα δυσφράστως ἔπη.</l>
<l n="1467">ἐγὼ δὲ λοξὸν ἦλθον ἀγγέλλων, ἄναξ,</l>
<pb id="p.616"/>
<l n="1468">σοὶ τόνδε μῦθον παρθένου φοιβαστρίας,</l>
<l n="1469">ἐπεί μʼ ἔταξας φύλακα λαΐνου στέγης</l>
<l n="1470">καὶ πάντα φράζειν κἀναπεμπάζειν λόγον </l>
<l n="1471">ἐτητύμως ἄψορρον ὤτρυνας τρόχιν.</l>
<l n="1472">δαίμων δέ φήμας εἰς τὸ λῷον ἐκδραμεῖν</l>
<l n="1473">τεύξειεν, ὅσπερ σῶν προκήδεται θρόνων,</l>
<l n="1474">σώζων παλαιὰν Βεβρύκων παγκληρίαν.</l>
</div1>
</body>
</text>
</TEI.2>

<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title>Fall of Troy</title>
<author>Quintus Smyrnaeus</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:Google">Google Digital Humanities Awards Program</funder>
</titleStmt>
<extent/>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<notesStmt>
<note anchored="yes" place="unspecified"/>
</notesStmt>
<sourceDesc>
<biblStruct>
<monogr>
<author>Quintus Smyrnaeus</author>
<title>The Fall of Troy</title>
<editor role="editor">Arthur S. Way</editor>
<imprint>
<publisher>London: William Heinemann; New York: G.P. Putnam's Sons</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="book" delim="."/>
<state unit="line"/>
</refsDecl>
</encodingDesc>
<encodingDesc>
<p>The rend="displayNum" attribute on the lb tags is used to indicate that line numbers on the line breaks are intended for display</p>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date/>
<respStmt>
<name/>
<resp/>
</respStmt>
<item/>
</change>
</revisionDesc>
</teiHeader>
<text id="stoa0045.stoa0">
<body>
<div1 type="book" n="1">
<pb id="p.2"/>
<l n="1">Εὖθʼ ὑπὸ Πηλείωνι δάμη θεοείκελος Ἕκτωρ</l>
<l n="2">καί ἑ πυρὴ κατέδαψε καὶ ὀστέα γαῖα κεκεύθει,</l>
<l n="3">δὴ τότε Τρῶες ἔμιμνον ἀνὰ Πριάμοιο πόληα</l>
<l n="4">δειδιότες μένος ἠῢ θρασύφρονος Αἰακίδαο·</l>
<l n="5">ἠΰτʼ ἐνὶ ξυλοχοισι βόες βλοσυροῖο λέοντος </l>
<l n="6">ἐλθέμεν οὐκ ἐθέλουσιν ἐναντίαι, ἀλλὰ φέβουται</l>
<l n="7">ἰληδὸν πτώσσουσαι ἀνὰ ῥωπήια πυκνά·</l>
<l n="8">ὥς οἱ ἀνὰ πτολίεθρον ὑπέτρεσαν ὄβριμου ἄνδρα</l>
<l n="9">μνησάμενοι προτέρων, ὁπόσων ἀπὸ θυμὸν ἴαψεν</l>
<l n="10">θύων Ἰδαίοιο περὶ προχοῇσι Σκαμάνδρου, </l>
<l n="11">ἠδʼ ὅσσους φεύγοντας ὑπὸ μέγα τεῖχος ὄλεσσεν,</l>
<l n="12">Ἕκτορά θʼ ὡς ἐδάμασσε καὶ ἀμφείρυσσε πόληι,</l>
<l n="13">ἄλλους θʼ ὡς ἐδάϊξε διʼ ἀκαμάτοιο θαλάσσης</l>
<l n="14">ὁππότε δὴ τὰ πρῶτα φέρε Τρώεσσιν ὄλεθρον.</l>
<l n="15">τῶν οἵ γε μνησθέντες ἀνὰ πτολίεθρον ἔμιμνον. </l>
<l n="16">ἀμφὶ δʼ ἄρα σφίσι πένθος ἀνιηρὸν πεπότητο</l>
<l n="17">ὡς ἤδη στονόεντι καταιθομένης πυρὶ Τροίης.</l>
<pb id="p.4"/>
<l n="18">καὶ τότε Θερμώδοντος ἀπʼ εὐρυπόροιο ῥεέθρων</l>
<l n="19">ἤλυθε Πενθεσίλεια θεῶν ἐπιειμένη εἶδος,</l>
<l n="20">ἄμφω καὶ στονόεντος ἐελδομένη πολέμοιο </l>
<l n="21">καὶ μέγʼ ἀλευαμένη στυγερὴν καὶ ἀεικέα φήμην,</l>
<l n="22">μή τις ἑὸν κατὰ δῆμον ἐλεγχείῃσι χαλέψῃ</l>
<l n="23">ἀμφὶ κασιγνήτης, ἧς εἵνεκα πένθος ἄεξεν,</l>
<l n="24">Ἱππολύτης· τὴν γάρ ῥα κατέκτανε δουρὶ κραταιῷ,</l>
<l n="25">οὐ μὲν δή τι ἑκοῦσα, τιτυσκομένη δʼ ἐλάθοιο· </l>
<l n="26">τοὔνεκʼ ἄρα Τροίης ἐρικυδέος ἵκετο γαῖαν.</l>
<l n="27">πρὸς δʼ ἔτι οἱ τόδε θυμὸς ἀρήιος ὁρμαίνεσκεν,</l>
<l n="28">ὄφρα καθηραμένη περὶ λύματα λυγρὰ φόνοιο</l>
<l n="29">σμερδαλέας θυέεσσιν Ἐριννύας ἱλάσσηται,</l>
<l n="30">αἵ οἱ ἀδελφειῆς κεχολωμέναι αὐτίχʼ ἕποντο </l>
<l n="31">ἄφραστοι· κεῖναι γὰρ ἀεὶ περὶ ποσσὶν ἀλιτρῶν</l>
<l n="32">στρωφῶντʼ, οὐδέ τινʼ ἐστὶ θεὰς ἀλιτόνθʼ ὑπαλύξαι.</l>
<l n="33">σὺν δέ οἱ ἄλλαι ἕποντο δυώδεκα πᾶσαι ἀγαυαί,</l>
<l n="34">πᾶσαι ἐελδόμεναι πόλεμον καὶ ἀεικέα χάρμην,</l>
<l n="35">αἵ οἱ δμωίδες ἔσκον ἀγακλειταί περ ἐοῦσαι· </l>
<l n="36">ἀλλʼ ἄρα πασάων μέγʼ ὑπείρεχε Πενθεσίλεια·</l>
<l n="37">ὡς δʼ ὅτʼ ἀνʼ οὐρανὸν εὐρὺν ἐν ἀστράσι δῖα σελήνη</l>
<l n="38">ἐκπρέπει ἐν πάντεσσιν ἀριζήλη γεγαυῖα</l>
<l n="39">αἰθέρος ἀμφιραγέντος ὑπὸ νεφέων ἐριδούπων,</l>
<l n="40">εὖτʼ ἀνέμων εὕδῃσι μένος μέγα λάβρον ἀέντων· </l>
<l n="41">ὣς ἥ γʼ ἐν πάσῃσι μετέπρεπεν ἐσσυμένῃσιν.</l>
<l n="42">ἔνθʼ ἄρʼ ἔην Κλονίη Πολεμοῦσά τε Δηρινόη τε</l>
<l n="43">Εὐάνδρη τε καὶ Ἀντάνδρη καὶ δῖα Βρέμουσα</l>
<l n="44">ἠδὲ καὶ Ἱπποθόη, μετὰ δʼ Ἁρμοθόη κυανῶπις</l>
<l n="45">Ἀλκιβίη τε καὶ Ἀντιβρότη καὶ Δηριμάχεια, </l>
<l n="46">τῇ δʼ ἔπι Θερμώδωσα μέγʼ ἔγχεϊ κυδιόωσα·</l>
<l n="47">τόσσαι ἄρʼ ἀμφιέποντο δαΐφρονι Πενθεσιλείῃ·</l>
<pb id="p.6"/>
<l n="48">οἵη δʼ ἀκαμάτοιο κατέρχεται Οὐλύμποτο</l>
<l n="49">Ἠὼς μαρμαρέοισιν ἀγαλλομένη φρένας ἵπποις</l>
<l n="50">Ὡράων μετʼ ἐϋπλοκάμων, μετὰ δέ σφισι πάσῃς </l>
<l n="51">ἐκπρέπει ἀγλαὸν εἶδος ἀμωμήτοις περ ἐούσῃς·</l>
<l n="52">τοίη Πενθεσίλεια μόλεν ποτὶ Τρώιον ἄστυ</l>
<l n="53">ἔξοχος ἐν πάσῃσιν Ἀμαζόσιν· ἀμφὶ δὲ Τρῶες</l>
<l n="54">πάντοθεν ἐσσύμενοι μέγʼ ἐθάμβεον, εὖτʼ ἐσίδοντο</l>
<l n="55">Ἄρες ἀκαμάτοιο βαθυκνήμιδα θύγατρα </l>
<l n="56">εἰδομένην μακάρεσσιν, ἐπεί ῥά οἱ ἀμφὶ προσώπῳ</l>
<l n="57">ἄμφω σμερδαλέον τε καὶ ἀγλαὸν εἶδος ὀρώρει,</l>
<l n="58">μειδιόωσʼ ἐρατεινόν, ὑπʼ ὀφρύσι δʼ ἱμερόεντες</l>
<l n="59">ὀφθαλμοὶ μάρμαιρον ἀλίγκιον ἀκτίνεσσιν,</l>
<l n="60">αἰδὼς δʼ ἀμφερύθηνε παρήια, τῶν δʼ ἐφύπερθε </l>
<l n="61">θεσπεσίη ἐπέκειτο χάρις καταειμένη ἀλκήν.</l>
<l n="62">λαοὶ δʼ ἀμφεγάνυντο καὶ ἀχνύμενοι τὸ πάροιθεν·</l>
<l n="63">ὡς δʼ ὁπότʼ ἀθρήσαντες ἀπʼ οὔρεος ἀγροιῶται</l>
<l n="64">Ἶριν ἀνεγρομένην ἐξ εὐρυπόροιο θαλάσσης,</l>
<l n="65">ὄμβρου ὅτʼ ἰσχανόωσι θεουδέος, ὁππότʼ ἀλωαὶ </l>
<l n="66">ἤδη ἀπαυαίνονται ἐελδόμεναι Διὸς ὕδωρ,</l>
<l n="67">ὀψὲ δʼ ὑπηχλύνθη μέγας οὐρανός, οἱ δʼ ἐσιδόντες</l>
<l n="68">ἐσθλὸν σῆμʼ ἀνέμοιο καὶ ὑετοῦ ἐγγὺς ἐόντος</l>
<l n="69">χαίρουσιν, τὸ πάροιθεν ἐπιστενάχοντες ἀρούραις·</l>
<l n="70">ὣς ἄρα Τρώιοι υἷες, ὅτʼ ἔδρακον ἔνδοθι πάτρης </l>
<l n="71">δεινὴν Πενθεσίλειαν ἐπὶ πτόλεμον μεμαυῖαν,</l>
<l n="72">γήθεον· ἐλπωρὴ γὰρ ὅτʼ ἐς φρένας ἀνδρὸς ἵκηται</l>
<l n="73">ἀμφʼ ἀγαθοῦ, στονόεσσαν ἀμαλδύνει κακότητα.</l>
<l n="74">τοὔνεκα καὶ Πριάμοιο νόος πολέα στενάχοντος</l>
<l n="75">καὶ μέγʼ ἀκηχεμένοιο περὶ φρεσὶ τυτθὸν ἰάνθη· </l>
<l n="76">ὡς δʼ ὅτʼ ἀνὴρ ἀλαοῖσιν ἐπʼ ὄμμασι πολλὰ μογήσας</l>
<l n="77">ἱμείρων ἰδέειν ἱερὸν φάος ἢ θανέεσθαι</l>
<pb id="p.8"/>
<l n="78">ἢ πόνῳ ἰητῆρος ἀμύμονος ἠὲ θεοῖο</l>
<l n="79">ὄμματʼ ἀπαχλύσαντος ἴδῃ φάος ἠριγενείης,</l>
<l n="80">οὐ μὲν ὅσον τὸ πάροιθεν, ὅμως δʼ ἄρα βαιὸν ἰάνθη </l>
<l n="81">πολλῆς ἐκ κακότητος, ἔχει δʼ ἔτι πήματος ἄλγος</l>
<l n="82">αἰνὸν ὑπὸ βλεφάροισι λελειμμένον· ὣς ἄρα δεινὴν</l>
<l n="83">υἱὸς Λαομέδοντος ἐσέδρακε Πενθεσίλειαν·</l>
<l n="84">παῦρον μὲν γήθησε, τὸ δὲ πλέον εἰσέτι παίδων</l>
<l n="85">ἄχνυτʼ ἀποκταμένων. ἄγε δʼ εἰς ἑὰ δώματʼ ἄνασσαν, </l>
<l n="86">καί μιν προφρονέως τίεν ἔμπεδον εὖτε θύγατρα</l>
<l n="87">τηλόθι νοστήσασαν ἐεικοστῷ λυκάβαντι,</l>
<l n="88">καί οἱ δόρπον ἔτευξε πανείδατον, οἷον ἔδουσι</l>
<l n="89">κυδάλιμοι βασιλῆες, ὅτʼ ἔθνεα δῃώσαντες</l>
<l n="90">δαίνυντʼ ἐν θαλίῃσιν ἀγαλλόμενοι περὶ νίκης· </l>
<l n="91">δῶρα δέ οἱ πόρε καλὰ καὶ ὄλβια, πολλὰ δʼ ὑπέστη</l>
<l n="92">δωσέμεν, ἢν Τρώεσσι δαϊζομένοις ἐπαμύνῃ.</l>
<l n="93">ἡ δʼ ἄρʼ ὑπέσχετο ἔργον, ὃ οὔποτε θνητὸς ἐώλπει,</l>
<l n="94">δῃώσειν Ἀχιλῆα καὶ εὐρέα λαὸν ὀλέσσειν</l>
<l n="95">Ἀργείων, πυρσὸν δὲ νεῶν καθύπερθε βαλέσθαι· </l>
<l n="96">νηπίη· οὐδέ τι ᾔδη ἐϋμμελίην Ἀχιλῆα,</l>
<l n="97">ὅσσον ὑπέρτατος ἦεν ἐνὶ φθισήνορι χάρμῃ.</l>
<l n="98">τῆς δʼ ὡς οὖν ἐπάκουσεν ἐῢς πάϊς Ἠετίωνος</l>
<l n="99">Ἀνδρομάχη, μάλα τοῖα φίλῳ προσελέξατο θυμῷ·</l>
<l n="100">‘ἆ δειλή, τί νυ τόσσα μέγα φρονέουσʼ ἀγορεύεις; </l>
<l n="101">οὐ γάρ τοι σθένος ἐστὶν ἀταρβέϊ Πηλείωνι</l>
<l n="102">μάρνασθʼ, ἀλλὰ σοὶ ὦκα φόνον καὶ λοιγὸν ἐφήσει.</l>
<l n="103">λευγαλέη, τί μέμηνας ἀνὰ φρένας; ἦ νύ τοι ἄγχι</l>
<l n="104">ἕστηκευν Θανάτοιο τέλος καὶ δαίμονος Αἶσα.</l>
<pb id="p.10"/>
<l n="105">Ἕκτωρ γὰρ σέο πολλὸν ὑπέρτερος ἔπλετο δουρί· </l>
<l n="106">ἀλλʼ ἐδάμη κρατερός περ ἐών, μέγα δʼ ἤκαχε Τρῶας,</l>
<l n="107">οἵ ἑ θεὸν ὣς πάντες ἀνὰ πτόλιν εἰσορόωντο·</l>
<l n="108">καί μοι ἔην μέγα κῦδος ἰδʼ ἀντιθέοις τοκέεσσι</l>
<l n="109">ζωὸς ἐών· ὡς εἴ με χυτὴ κατὰ γαῖα κεκεύθει,</l>
<l n="110">πρίν ἑ διʼ ἀνθερεῶνος ὑπʼ ἔγχεϊ θυμὸν ὀλέσσαι. </l>
<l n="111">νῦν δʼ ἄρʼ ἀάσπετον ἄλγος ὀϊζυρῶς ἐσάθρησα,</l>
<l n="112">κεῖνον ὅτʼ ἀμφὶ πόληα ποδώκεες εἴρυον ἵπποι</l>
<l n="113">ἀργαλέως Ἀχιλῆος, ὅ μʼ ἀνέρος εὖνιν ἔθηκε</l>
<l n="114">κουριδίου, τό μοι αἰνπὸν ἄχος πέλει ἤματα πάντα.’</l>
<l n="115">ὣς φάθʼ ἑὸν κατὰ θυμὸν ἐΰσφυρος Ἠετιώνη </l>
<l n="116">μνησαμένη πόσιος· μάλα γὰρ μέγα πένθος ἀέξει</l>
<l n="117">ἀνδρὸς ἀποφθιμένοιο σαόφροσι θηλυτέρῃσιν.</l>
<l n="118">ἠέλιος δὲ θοῇσιν ἑλισσόμενος περὶ δίνῃς</l>
<l n="119">δύσατʼ ἐς ὠκεανοῖο βαθὺν ῥόον, ἤνυτο δʼ ἠώς.</l>
<l n="120">οἱ δʼ ὅτε δὴ παύσαντο ποτοῦ δαιτός τʼ ἐρατεινῆς, </l>
<l n="121">δὴ τότε που δμῳαὶ στόρεσαν θυμήρεα λέκτρα</l>
<l n="122">ἐν Πριάμοιο δόμοισι θρασύφρονι Πενθεσιλείῃ·</l>
<l n="123">ἡ δὲ κιοῦσʼ εὕδεσκεν· ὕπνος δέ οἱ ὄσσε κάλυψε</l>
<l n="124">νήδυμος ἀμφιπεσών· μόλε δʼ αἰθέρος ἐξ ὑπάτοιο</l>
<l n="125">Παλλάδος ἐννεσίῃσι μένος δολόεντος Ὀνείρου, </l>
<l n="126">ὅππως μιν λεύσσουσα κακὸν Τρώεσσι γένηται</l>
<l n="127">οἷ τʼ αὐτῇ, μεμαυῖα ποτὶ πτολέμου στροφάλιγγα. <note n="1" place="unspecified" anchored="yes">Zimmermann, for ptole/moio fa/laggas of v.</note>
</l>
<l n="128">καὶ τὰ μὲν ὣς ὥρμαινε δαΐφρων Τριτογένεια·</l>
<l n="129">τῇ δʼ ἄρα λυγρὸς Ὄνειρος ἐφίστατο πατρὶ ἐοικώς,</l>
<l n="130">καί μιν ἐποτρύνεσκε ποδάρκεος ἄντʼ ʼαχιλῆος </l>
<pb id="p.12"/>
<l n="131">θαρσαλέως μάρνασθαι ἐναντίον· ἡ δʼ ἀΐουσα</l>
<l n="132">γήθεεν ἐν φρεσὶ πάμπαν· ὀΐσσατο γὰρ μέγα ἔργου</l>
<l n="133">ἐκτελέσειν αὐτῆμαρ ἀνὰ μόθον ὀκρυόεντα·</l>
<l n="134">νηπίη· ἥ ῥʼ ἐπίθησεν ὀϊζυρῷ περ Ὀνείρῳ</l>
<l n="135">ἑσπερίῳ, ὃς φῦλα πολυτλήτων ἀνθρώπων </l>
<l n="136">θέλγει ἐνὶ λεχέεσσιν ἄδην ἐπικέρτομα βάζων,</l>
<l n="137">ὅς μιν ἄρʼ ἐξαπάφησεν ἐποτρύνων πονέεσθαι.</l>
<l n="138">ἀλλʼ ὅτε δή ῥʼ ἐπόρουσε ῥοδόσφυρος ἠριγένεια,</l>
<l n="139">δὴ τότε Πενθεσίλεια μέγʼ ἐνθεμένη φρεσὶ κάρτος</l>
<l n="140">ἐξ εὐνῆς ἀνέπαλτο καὶ ἀμφʼ ὤμοισιν ἔδυνε </l>
<l n="141">τεύχεα δαιδαλόεντα, τά οἱ θεὸς ὤπασεν Ἄρης.</l>
<l n="142">πρῶτα μὲν ἂρ κνήμῃσιν ἐπʼ ἀργυφέῃσιν ἔθηκε</l>
<l n="143">κνημῖδας χρυσέας, αἵ οἱ ἔσαν εὖ ἀραρυῖαι·</l>
<l n="144">ἕσσατο δʼ αὖ θώρηκα παναίολον· ἀμφὶ δʼ ἄρʼ ὤμοις</l>
<l n="145">θήκατο κυδιόωσα μέγα ξίφος, ᾧ πέρι πάντη </l>
<l n="146">κουλεὸς εὖ ἤσκητο διʼ ἀργύρου ἠδʼ ἐλέφαντος·</l>
<l n="147">ἂν δʼ ἕλετʼ ἀσπίδα δῖαν ἀλίγκιον ἄντυγι μήνης,</l>
<l n="148">ἥ θʼ ὑπὲρ ὠκεανοῖο βαθυρρόου ἀντέλλῃσιν</l>
<l n="149">ἥμισυ πεπληθυῖα περὶ γναμπτῇσι κεραίῃς·</l>
<l n="150">τοίη μαρμαίρεσκεν ἀάσπετον· ἀμφὶ δὲ κρατὶ </l>
<l n="151">θῆκε κόρυν κομόωσαν ἐθείρῃσι χρυσέῃσιν·</l>
<l n="152">ὣς ἡ μὲν μορόεντα περὶ χροΐ θήκατο τεύχη.</l>
<l n="153">ἀστεροπῇ δʼ ἀτάλαντος ἐείδετο, τὴν ἀπʼ Ὀλύμπου</l>
<l n="154">ές γαῖαν προΐησι Διὸς μένος ἀκαμάτοιο</l>
<l n="155">δεικνὺς ἀνθρώποισι μένος βαρυηχέος ὄμβρου </l>
<l n="156">ἠὲ πολυρροίζων ἀνέμων ἄλληκτον ἰωήν.</l>
<pb id="p.14"/>
<l n="157">αὐτίκα δʼ ἐγκονέουσα διὲκ μεγάροιο νέεσθαι</l>
<l n="158">δοιοὺς εἵλετʼ ἄκοντας ὑπʼ ἀσπίδα, δεξιτερῇ δὲ</l>
<l n="159">βουπλῆγʼ ἀμφίτυπον, τόν οἱ Ἔρις ὤπασε δεινὴ</l>
<l n="160">θυμοβόρου πολέμοιο πελώριον ἔμμεναι ἄλκαρ. </l>
<l n="161">τῷ ἐπικαγχαλόωσα τάχʼ ἤλυθεν ἔκτοθι πύργων</l>
<l n="162">Τρῶας ἐποτρύνουσα μάχην ἐς κυδιάνειραν</l>
<l n="163">ἐλθέμεναι· τοὶ δʼ ὦκα συναγρόμενοι πεπίθοντο</l>
<l n="164">ἄνδρες ἀριστῆες, καίπερ πάρος οὐκ ἐθέλοντες</l>
<l n="165">στήμεναι ἄντʼ Ἀχιλῆος· ὁ γὰρ περιδάμνατο πάντας. </l>
<l n="166">ἡ δʼ ἄρα κυδιάασκεν ἀάσχετον· ἕζετο δʼ ἵππῳ</l>
<l n="167">καλῷ, ὠκυτάτῳ, τόν οἱ ἄλοχος Βορέαο</l>
<l n="168">ὤπασεν Ὠρείθνια πάρος Θρῄκηνδε κιοήσῃ</l>
<l n="169">ξείνιον, ὅς τε θοῇσι μετέπρεπεν Ἁρπυίῃσι.</l>
<l n="170">τῷ ῥα τόθʼ ἑζομένη λίπεν ἄστεος αἰπὰ μέλαθρα </l>
<l n="171">ἐσθλὴ Πενθεσίλεια· λυγραὶ δέ μιν ὀτρύνεσκον</l>
<l n="172">κῆρες ὁμῶς πρώτην τε καὶ ὑστατίην ἐπὶ δῆριν</l>
<l n="173">ἐλθέμεν· ἀμφὶ δὲ Τρῶες ἀνοστήτοισι πόδεσσι</l>
<l n="174">πολλοὶ ἕποντʼ ἐπὶ δῆριν ἀναιδέα τλήμονι κούρῃ</l>
<l n="175">ἰλαδόν, ἠΰτε μῆλα μετὰ κτίλου, ὅς θʼ ἅμα πάντων </l>
<l n="176">νισσομένων προθέῃσι δαημοσύνῃσι νομῆος·</l>
<l n="177">ὣς ἄρα τῇ γʼ ἐφέποντο βίῃ μέγα μαιμώωντες</l>
<l n="178">Τρῶες ἐϋσθενέες καὶ Ἀμαζόνες ὀβριμόθυμοι.</l>
<l n="179">ἡ δʼ οἵη Τριτωνίς, ὅτʼ ἤλυθεν ἄντα Γιγάντων,</l>
<pb id="p.16"/>
<l n="180">ἢ Ἔρις ἐγρεκύδοιμος ἀνὰ στρατὸν ἀΐσσονσα, </l>
<l n="181">τοίη ἐνὶ Τρώεσσι θοὴ πέλε Πενθεσίλεια.</l>
<l n="182">καὶ τότε δὴ Κρονίωνι πολυτλήτους ἀναείρας</l>
<l n="183">χεῖρας Λαομέδοντος ἐΰς γόνος ἀφνειοῖο</l>
<l n="184">εὔχετʼ ἐς ἱερὸν αἰπὺ τετραμμένος Ἰδαίοιο</l>
<l n="185">Ζηνός, ὃς Ἴλιον αἰὲν ἑοῖς ἐπιδέρκεται ὄσσοις· </l>
<l n="186">‘κλῦθι, πάτερ, καὶ λαὸν Ἀχαιικὸν ἤματι τῷδε</l>
<l n="187">δὸς πεσέειν ὑπὸ χερσὶν Ἀρηιάδος βασιλείης,</l>
<l n="188">καὶ δʼ αὖ μιν παλίνορσον ἐμὸν ποτὶ δῶμα σάωσον</l>
<l n="189">ἁζόμενος τεὸν υἷα πελώριον ὄβριμον Ἄρην,</l>
<l n="190">αὐτήν θʼ, οὕνεκʼ ἔοικεν ἐπουρανίῃσι θεῇσιν </l>
<l n="191">ἐκπάγλως, καὶ σεῖο θεοῦ γένος ἐστὶ γενέθλης.</l>
<l n="192">αἴδεσσαι δʼ ἐμὸν ἦτορ, ἐπεὶ κακὰ πολλὰ τέτληκα</l>
<l n="193">παίδων ὀλλυμένων, οὕς μοι περὶ Κῆρες ἔμαρψαν</l>
<l n="194">Ἀργείων παλάμῃσι κατὰ στόμα δηιοτῆτος·</l>
<l n="195">αἴδεο δʼ, ἕως ἔτι παῦροι ἀφʼ αἵματός εἰμεν ἀγαυοῦ </l>
<l n="196">Δαρδάνου, ἕως ἀδάϊκτος ἔτι πτόλις, ὄφρα καὶ ἡμεῖς</l>
<l n="197">ἐκ φόνου ἀργαλέοιο καὶ Ἄρεος ἀμπνεύσωμεν.’</l>
<l n="198">ἦ ῥα μέγʼ εὐχόμενος· τῷ δʼ αἰετὸς ὀξὺ κεκληγὼς</l>
<l n="199">ἤδη ἀποπνείουσαν ἔχων ὀνύχεσσι πέλειαν</l>
<l n="200">ἐσσυμένως οἴμησεν ἀριστερός· ἀμφὶ δὲ θυμῷ </l>
<l n="201">τάρβησε Πριάμοιο νόος, φάτο δʼ οὐκέτʼ ἀθρήσειν</l>
<l n="202">ζωὴν Πενθεσίλειαν ἀπὸ πτολέμοιο κιοῦσαν·</l>
<l n="203">καὶ τὸ μὲν ὣς ἤμελλον ἐτήτυμον ἤματι κείνῳ</l>
<l n="204">κῆρες ὑπεκτελέειν· ὁ δʼ ἄρʼ ἄχνυτο θυμὸν ἐαγώς.</l>
<pb id="p.18"/>
<l n="205">Ἀργεῖοι δʼ ἀπάνευθεν ἐθάμβεον, εὖτʼ ἐσίδοντο </l>
<l n="206">Τρῶας ἐπεσσυμένους καὶ Ἀρηίδα Πενθεσίλειαν,</l>
<l n="207">τοὺς μὲν δὴ θήρεσσιν ἐοικότας, οἵ τʼ ἐν ὄρεσσι</l>
<l n="208">ποίμνῃς εἰροπόκοισι φόνον στονόεντα φέρουσι,</l>
<l n="209">τὴν δὲ πυρὸς ῥιπῇ ἐναλίγκιον, ἥ τʼ ἐπὶ θάμνοις</l>
<l n="210">μαίνεται ἀζαλέοισιν ἐπειγομένου ἀνέμοιο· </l>
<l n="211">καί τις ἅμʼ ἀγρομένοισιν ἔπος ποτὶ τοῖον ἔειπεν·</l>
<l n="212">‘τίς δὴ Τρῶας ἔγειρε μεθʼ Ἕκτορα δῃωθέντα,</l>
<l n="213">οὓς φάμεν οὐκέτι νῶιν ὑπαντιάσειν μεμαῶτας ;</l>
<l n="214">νῦν δʼ ἄφαρ ἀΐσσουσι λιλαιόμενοι μέγα χάρμης.</l>
<l n="215">καί νύ τις ἐν μέσσοισιν ἐποτρύνει πονέεσθαι· </l>
<l n="216">φαίης κεν θεὸν ἔμμεν, ἐπεὶ μέγα μήδεται ἔργον.</l>
<l n="217">ἀλλʼ ἄγε θάρσος ἄατον ἐνὶ στέρνοισι λαβόντες</l>
<l n="218">ἀλκῆς μνησώμεσθα δαΐφρονος· οὐδὲ γὰρ ἡμεῖς</l>
<l n="219">νόσφι θεῶν Τρώεσσι μαχησόμεθʼ ἤματι τῷδε.’</l>
<l n="220">ὣς φάτο· τοὶ δὲ φαεινὰ περὶ σφίσι τεύχεα θέντες </l>
<l n="221">νηῶν ἐξεχέοντο μένος καταειμένοι ὤμοις·</l>
<l n="222">σὺν δʼ ἔβαλον θήρεσσιν ἐοικότες ὠμοβόροισι</l>
<l n="223">δῆριν ἐς αἱματόεσσαν, ὁμοῦ δʼ ἔχον ἔντεα καλά,</l>
<l n="224">ἔγχεα καὶ θώρηκας ἐϋσθενέαδ τε βοείας</l>
<l n="225">καὶ κόρυθας βριαράς, ἕτερος δʼ ἑτέρου χρόα χαλκῷ </l>
<l n="226">τύπτον ἀπηλεγέως· τὸ δʼ ἐρεύθετο Τρώιον οὖδας.</l>
<l n="227">Ἔνθʼ ἕλε Πενθεσίλεια Μολίονα Περσίνοόν τε</l>
<l n="228">Εἰλισσόν τε καὶ Ἀντίθεον καὶ ἀγήνορα Λέρνον</l>
<l n="229">Ἵππαλμόν τε καὶ Αἱμονίδην κρατερόν τʼ Ἐλάσιππον·</l>
<pb id="p.20"/>
<l n="230">Δηρινόη δʼ ἕλε Δαογόνον, Κλονίη δὲ Μένιππον, </l>
<l n="231">ὅς ῥα πάρος Φυλακῆθεν ἐφέσπετο Πρωτεσιλάῳ,</l>
<l n="232">ὅππως κε Τρώεσσιν ἐϋσθενέεσσι μάχηται.</l>
<l n="233">τοῦ δʼ ἄρʼ ἀποφθμένοιο Ποδάρκεϊ θυμὸς ἀρίνθη</l>
<l n="234">Ἰφικληιάδῃ· τὸν γὰρ μέγα φίλαθʼ ἑταίρων·</l>
<l n="235">αἶψα δʼ ὅ γʼ ἀντιθέην Κλονίην βάλε, τῆς δὲ διαπρὸ </l>
<l n="236">ἦλθε δόρυ στιβαρὸν κατὰ νηδύος, ἐκ δέ οἱ ὦκα</l>
<l n="237">δουρὶ χύθη μέλαν αἷμα, συνέσπετο δʼ ἔγκατα πάντα·</l>
<l n="238">τῆς δʼ ἄρα Πενθεσίλεια χολώσατο, καί ῥα Ποδάρκεα</l>
<l n="239">οὔτασεν ἐς μυῶνα παχὺν περιμήκεϊ δουρὶ</l>
<l n="240">χειρὸς δεξιτερῆς, διὰ δὲ φλέβας αἱματοέσσας </l>
<l n="241">κέρσε, μέλαν δέ οἱ αἷμα διʼ ἕλκεος οὐταμένοιο</l>
<l n="242">ἔβλυσεν ἐσσυμένως· ὁ δʼ ἄρα στενάχων ἀπόρουσεν</l>
<l n="243">εἰσοπίσω· μάλα γάρ οἱ ἐδάμνατο θυμὸν ἀνίη·</l>
<l n="244">τοῦ δʼ ἄρʼ ἀπεσσυμένοιο ποθὴ Φυλάκεσσιν ἐτύχθη</l>
<l n="245">ἄσπετος· ὃς δʼ ἄρα βαιὸν ἀπὸ πτολέμοιο λιασθεὶς </l>
<l n="246">κάτθανε καρπαλίμως σφετέρων ἐν χερσὶν ἑταίρων.</l>
<l n="247">Ἰδομενεὺς δὲ Βρέμουσαν ἐνήρατο δούρατι τύψας</l>
<l n="248">δεξιτερὸν παρὰ μαζόν, ἄφαρ δέ οἱ ἦτορ ἔλυσεν·</l>
<l n="249">ἡ δʼ ἔπεσεν μελίῃ ἐναλίγκιος, ἥν τʼ ἐν ὄρες1 σι</l>
<l n="250">δουροτόμοι τέμνουσιν ὑπείροχον, ἡ δʼ ἀλεγεινὸν </l>
<l n="251">ῥοῖζον ὁμῶς καὶ δοῦπον ἐρειπομένη προΐησιν·</l>
<l n="252">ὣς ἡ ἀνοιμώξασα πέσεν, τῆς δʼ ἂψεα πάντα</l>
<l n="253">λῦσε μόρος, ψυχὴ δʼ ἐμίγη πολυαέσιν αὔραις.</l>
<l n="254">Εὐάνδρην δʼ ἄρα Μηριόνης ἰδὲ Θερμώδωσαν</l>
<l n="255">εἷλεν ἐπεσσυμένας ὀλοὴν ἀνὰ δηιοτῆτα </l>
<pb id="p.22"/>
<l n="256">τῇ μὲν ἄρʼ ἐς κραδίην ἐλάσας δόρυ, τῇ δʼ ὑπὸ νηδὺν</l>
<l n="257">φάσγανον ἐγχρίμψας· τὰς δʼ ἐσσυμένως λίπεν αἰών.</l>
<l n="258">Δηρινόην δʼ ἐδάμασσεν Ὀϊλέος ὄβριμος υἱὸς</l>
<l n="259">ἔγχεϊ ὀκριόεντι διὰ κληῖδα τυχήσας.</l>
<l n="260">Ἀλκιβίης δʼ ἄρα Τυδείδης καὶ Δηριμαχείης </l>
<l n="261">ἄμφω κρᾶτ̓ἀπέκοψε σὺν αὐχέσιν ἄχρις ἐπʼ ὤμους</l>
<l n="262">ἄορι λευγαλέῳ· ταὶ δʼ ἠΰτε πόρτιες ἄμφω</l>
<l n="263">κάππεσον, ἅς τʼ αἰζηὸς ἄφαρ ψυχῆς ἀπαμέρσῃ</l>
<l n="264">κόψας αὐχενίους στιβαρῷ βουπλῆγι τένοντας·</l>
<l n="265">ὣς αἱ Τυδείδαο πέσον παλάμῃσι δαμεῖσαι </l>
<l n="266">Τρώων ἂμ πεδίον σφετέρων ἀπὸ νόσφι καρήνων.</l>
<l n="267">τῇσι δʼ ἔπι Σθένελος κρατερὸν κατέπεφνε Κάβειρον,</l>
<l n="268">ὃς κίεν ἐκ Σηστοῖο λιλαιόμενος πολεμίζειν</l>
<l n="269">Ἀργείοις, οὐδʼ αὖθις ἑὴν νοστήσατο πάτρην.</l>
<l n="270">τοῦ δὲ Πάρις κραδίην ἐχολώσατο δῃωθέντος, </l>
<l n="271">καί ῥʼ ἔβαλε Σθενέλοιο καταντίον· οὐδʼ ἄρα τόν γε</l>
<l n="272">οὔτασεν ἐς1 σύμενός περ, ἀπεπλάγχθη γὰρ ὀϊστὸς</l>
<l n="273">ἄλλῃ, ὅπῃ μιν Κῆρες ἀμείλιχοι ἰθύνεσκον·</l>
<l n="274">κτεῖνε δʼ ἄρʼ ἐσσυμένως Εὐήνορα χαλκεομίτρην,</l>
<l n="275">ὅς ῥʼ ἐκ Δουλιχίοιο κίεν Τρώεσσι μάχεσθαι. </l>
<l n="276">τοῦ δʼ ἄρʼ ἀποφθιμένοιο πάϊς Φυλῆος ἀγαυοῦ <note n="1" place="unspecified" anchored="yes">Zimmermann, from P for a)gauo\s of v.</note>
</l>
<l n="277">ὠρίνθη· μάλα δʼ ὦκα λέων ὣς πώεσι μήλων</l>
<l n="278">ἔνθορε· τοὶ δʼ ἅμα πάντες ὑπέτρεσαν ὄβριμον ἄνδρα·</l>
<l n="279">κτεῖνε γὰρ Ἰτυμονῆα καὶ Ἰππασίδην Ἀγέλαον,</l>
<l n="280">οἵ ῥʼ ἀπὸ Μιλήτοιο φέρον Δαναοῖσιν ὁμοκλὴν </l>
<l n="281">Νάστῃ ὑπʼ ἀντιθέῳ καὶ ὑπʼ Ἀμφιμάχῳ μεγαθύμῳ,</l>
<pb id="p.24"/>
<l n="282">οἳ Μυκάλην ἐνέμοντο Λάτμοιό τε λευκὰ κάρηνα</l>
<l n="283">Βράγχου τʼ ἄγκεα μακρὰ καὶ ἠιόεντα Πάνορμον</l>
<l n="284">Μαιάνδρου τε ῥέεθρα βαθυρρόου, ὅς ῥʼ ἐπὶ γαῖαν</l>
<l n="285">Καρῶν ἀμπελόεσσαν ἀπὸ Φρυγίης πολυμήλου </l>
<l n="286">εἶσι πολυγνάμπτοισιν ἑλισσόμενος προχοῇσι.</l>
<l n="287">καὶ τοὺς μὲν κατέπεφνε Μέγης δηιοτῆτι·</l>
<l n="288">ἄλλους δʼ αὖτʼ ἐδάμασσεν, ὅσους κίχε δουρὶ κελαινῷ·</l>
<l n="289">ἐν γάρ οἱ στέρνοισι θράσος βάλε Τριτογένεια,</l>
<l n="290">ὄφρα κε δυσμενέεσσιν ὀλέθριον ἦμαρ ἐφείη. </l>
<l n="291">Δρησαῖον δʼ ἐδάμασσεν ἀρηίφιλος Πολυποίτης,</l>
<l n="292">τὸν τέκε δῖα Νέαιρα περίφρονι Θειοδάμαντι</l>
<l n="293">μιχθεῖσʼ ἐν λεχέεσσιν ὑπαὶ Σιπύλῳ νιφόεντι,</l>
<l n="294">ᾗχι θεοὶ Νιόβην λᾶαν θέσαν, ἧς ἔτι δάκρυ</l>
<l n="295">πουλὺ μάλα στυφελῆς καταλείβεται ὑψόθι πέτρης, </l>
<l n="296">καί οἱ συστοναχοῦσι ῥοαὶ πολυηχέος Ἕρμου</l>
<l n="297">καὶ κορυφαὶ Σιπύλου περιμήκεες, ὧν καθύπερθεν</l>
<l n="298">ἐχθρὴ μηλονόμοισιν ἁεὶ περιπέπτατʼ ὀμίχλη·</l>
<l n="299">ἡ δὲ πέλει μέγα θαῦμα παρεσσυμένοισι βροτοῖσιν,</l>
<l n="300">οὕνεκʼ ἔοικε γυναικὶ πολυστόνῳ, ἥ τʼ ἐπὶ λυγρῷ </l>
<l n="301">πένθεϊ μυρομένη μάλα μυρία δάκρυα χεύει·</l>
<l n="302">καὶ τὸ μὲν ἀτρεκέως φῂς ἔμμεναι, ὁππότʼ ἄρʼ αὐτὴν</l>
<l n="303">τηλόθεν ἀθρήσειας· ἐπὴν δέ οἱ ἐγγὺς ἵκηαι,</l>
<pb id="p.26"/>
<l n="304">φαίνεται αἰπήεσσα πέτρη Σιπύλοιό τʼ ἀπορρώξ.</l>
<l n="305">ἀλλʼ ἡ μὲν μακάρων ἀλοὸν χόλον ἐκτελέουσα </l>
<l n="306">μύρεται ἐν πέτρῃσιν ἔτʼ ἀχνυμένῃ εἰκυῖα.</l>
<l n="307">ἄλλοι δʼ ἀμφʼ ἄλλοισι φόνον καὶ κῆρʼ ἐτίθεντο</l>
<l n="308">ἀργαλέην· δεινὸς γὰρ ἐνεστρωφᾶτο Κυδοιμὸς</l>
<l n="309">λαοῖς ἐν μέσσοισιν· ἀταρτηρὸν δέ οἱ ἄγχι</l>
<l n="310">εἱστήκει Θανάτοιο τέλος, περὶ δέ σφισι Κῆρες </l>
<l n="311">λευγαλέαι στρωφῶντο φόνον στονόεντα φέρουσαι.</l>
<l n="312">πολλῶν δʼ ἐν κονίῃσι λύθη κέαρ ἤματι κείνῳ</l>
<l n="313">Τρώων τʼ Ἀργείων τε, πολὺς δʼ ἀλαλητὸς ὀρώρει·</l>
<l n="314">οὐ γάρ πως ἀπέληγε μένος μέγα Πενθεσιλείης,</l>
<l n="315">ἀλλʼ ὥς τίς τε βόεσσι κατʼ οὔρεα μακρὰ λέαινα </l>
<l n="316">ἐνθόρῃ ἀΐξασα βαθυσκοπέλου διὰ βήσσης</l>
<l n="317">αἵματος ἱμείρουσα, τό οἱ μάλα θυμὸν ἰαίνει·</l>
<l n="318">ὣς τῆμος Δαναοῖσιν Ἀρηιὰς ἔνθορε κούρη.</l>
<l n="319">οἱ δʼ ὀπίσω χάζοντο τεθηπότα θυμὸν ἔχοντες,</l>
<l n="320">ἡ δʼ ἕπετʼ ἠΰτε κῦμα βαρυγδούποιο θαλάσσης </l>
<l n="321">νήεσιν ὠκείῃσιν, ὅθʼ ἱστία λευκὰ πετάσσῃ</l>
<l n="322">οὖρος ἐπειγόμενος, βοόωσι δὲ πάντοθεν ἄκραι</l>
<l n="323">πόντου ἐρευγομένοιο ποτὶ χθονὸς ᾐόνα μακρήν.</l>
<l n="324">ὣς ἥ γʼ ἑσπομένη Δαναῶν ἐδάϊζε φάλαγγας,</l>
<l n="325">καί σφιν ἐπηπείλησε μέγα φρεσὶ κυδιόωσα· </l>
<l n="326">‘ὦ κύνες, ὡς Πριάμοιο κακὴν ἀποτίσετε λώβην</l>
<l n="327">σήμερον· οὐ γάρ πώ τις ἐμὸν σθένος ἐξυπαλύξας</l>
<l n="328">χάρμα φίλοις τοκέεσσι καὶ υἱάσιν ἠδʼ ἀλόχοισιν</l>
<l n="329">ἔσσεται· οἰωνοῖς δὲ βόσις καὶ θηρσὶ θανόντες</l>
<pb id="p.28"/>
<l n="330">κείσεσθʼ, οὐδέ τι τύμβος ἐφʼ ὑμέας ἵξεται αἴης. </l>
<l n="331">πῇ νῦν Τυδείδαο βίη, πῇ δʼ Αἰακίδαο,</l>
<l n="332">ποῦ δὲ καὶ Αἴαντος; τοὺς γὰρ φάτις ἔμμεν ἀρίστους·</l>
<l n="333">ἀλλʼ ἐμοὶ οὐ τλήσονται ἐναντία δηριάασθαι,</l>
<l n="334">μή σφιν ἀπὸ μελέων ψυχὰς φθιμένοισι πελάσσω.’</l>
<l n="335">ἦ ῥα καὶ Ἀργείοισι μέγα φρονέουσʼ ἐνόρουσε </l>
<l n="336">θηρὶ βίην εἰκυῖα, πολὺν δʼ ὑπεσάμνατο λαὸν</l>
<l n="337">ἄλλοτε μὲν βουπλῆγι βαρυστόμῳ, ἄλλοτε δʼ αὖτε</l>
<l n="338">πάλλουσʼ ὀξὺν ἄκοντα· φέρεν δέ οἱ αἰόλος ἵππος</l>
<l n="339">ἰοδόκην καὶ τόξον ἀμείλιχον, εἴ που ἄρʼ αὐτῇ</l>
<l n="340">χρειὼ ἀνʼ αἱματόεντα μόθον βελέων ἀλεγεινῶν </l>
<l n="341">καὶ τόξοιο πέλοιτο· θοοὶ δέ οἱ ἄνδρες ἕποντο</l>
<l n="342">Ἕκτορος ἀγχεμάχοιο κασίγνητοί τε φίλοι τε</l>
<l n="343">ὄβριμον ἐν στέρνοισιν ἀναπνείοντες Ἄρηα,</l>
<l n="344">οἳ Δαναοὺς ἐδάϊζον ἐϋξέστῃς μελίῃσι·</l>
<l n="345">τοὶ δὲ θοοῖς φύλλοισιν ἐοικότες ἢ ψεκάδεσσι </l>
<l n="346">πίπτον ἐπασσύτεροι, μέγα δʼ ἔστενεν ἄσπετος αἶα</l>
<l n="347">αἵματι δευομένη νεκύεσσί τε πεπληθυῖα·</l>
<l n="348">ἵπποι δʼ ἀμφὶ βέλεσσι πεπαρμένοι ἢ μελίῃσιν</l>
<l n="349">ὑστάτιον χρεμέτιζον ἑὸν μένος ἐκπνείοντες·</l>
<l n="350">οἱ δὲ κόνιν βρυγμοῖσι <note n="1" place="unspecified" anchored="yes">Zimmermann, for laxmoi=si of Koechly, and draxmoi=si of AMP.</note> δεδραγμένοι ἀσπαίρεσκον· </l>
<l n="351">τοὺς δʼ ἄρα Τρώιοι ἵπποι ἑπεσσύμενοι μετόπισθεν</l>
<l n="352">ἄντλον ὅπως στείβεσκον ὁμοῦ κταμένοισι πεσόντας.</l>
<pb id="p.30"/>
<l n="353">καί τις ἐνὶ Τρώεσσιν ἀγάσσατο μακρὰ γεγηθώς,</l>
<l n="354">ὡς ἴδε Πενθεσίλειαν ἀνὰ στρατὸν ἀΐσσουσαν</l>
<l n="355">λαίλαπι κυανέῃ ἐναλίγκιον, ἥ τʼ ἐνὶ πόντῳ </l>
<l n="356">μαίνεθʼ, ὅτʼ αἰγοκερῆι συνέρχεται ἠελίου ἴς·</l>
<l n="357">καί ῥʼ ὅ γε μαψιδίῃσιν ἐπʼ ἐλπωρῇσιν ἔειπεν·</l>
<l n="358">‘ὦ φίλοι, ὡς ἀναφανδὸν ἀπʼ οὐρανοῦ εἰλήλουθε</l>
<l n="359">σήμερον ἀθανάτων τις, ἵνʼ Ἀργείοισι μάχηται</l>
<l n="360">ἡμῖν ἦρα φέρουσα Διὸς κρατερόφρονι βουλῇ, </l>
<l n="361">ὃς τάχα που μέμνηται ἐϋσθενέος Πριάμοιο,</l>
<l n="362">ὅς ῥά οἱ εὔχεται εἶναι ἀφʼ αἵματος ἀθανάτοιο.</l>
<l n="363">οὐ γὰρ τήνδε γυναῖκά γʼ ὀΐομαι εἰσοράασθαι</l>
<l n="364">αὕτως θαρσαλέην τε καὶ ἀγλαὰ τεύχἐ ἔχουσαν,</l>
<l n="365">ἀλλʼ ἄρʼ Ἀθηναίην ἢ καρτερόθυμον Ἐνυὼ </l>
<l n="366">ἢ Ἔριδʼ ἢ κλειτὴν Λητωίδα· καί μιν ὀΐω</l>
<l n="367">σήμερον Ἀργείοισι φόνον στονόεντα βαλέσθαι</l>
<l n="368">νῆάς τʼ ἐμπρήσειν ὀλοῷ πυρί, τῇσι πάροιθεν</l>
<l n="369">ἤλυθον ἐς Τροίην νῶιν κακὰ πολλὰ φέροντες,</l>
<l n="370">ἤλυθον ἄσχετον ἄμμιν ὑπʼ Ἄρεϊ πῆμα φέροντες· </l>
<l n="371">ἀλλʼ οὐ μὰν παλίνορσοι ἐς Ἑλλάδα νοστήσαντες</l>
<l n="372">πάτρην εὐφρανέουσιν, ἐπεὶ θεὸς ἄμμιν ἀρήγει.’</l>
<l n="373">ὣς ἄρʼ ἔφη Τρώων τις ἐνὶ φρεσὶ πάγχυ γεγηθώς,</l>
<l n="374">νήπιος· οὐδʼ ἄρʼ ἐφράσσατʼ ἐπεσσύμενον βαρὺ πῆμα</l>
<l n="375">οἷ αὐτῷ καὶ Τρωσὶ καὶ αὐτῇ Πενθεσιλείῃ. </l>
<l n="376">οὐ γάρ πώ τι μόθοιο δυσηχέος ἀμφιπέπυστο</l>
<l n="377">Αἴας ὀβριμόθυμος ἰδὲ πτολίπορθος Ἀχιλλεύς,</l>
<l n="378">ἀλλʼ ἄμφω περὶ σῆμα Μενοιτιάδαο κέχυντο</l>
<l n="379">μνησάμενοι ἑτάροιο· γόος δʼ ἔχεν ἄλλυδις ἄλλον.</l>
<pb id="p.32"/>
<l n="380">τοὺς γὰρ δὴ μακάρων τις ἐρήτυε νόσφι κυδοιμοῦ, </l>
<l n="381">ὄφρʼ ἀλεγεινὸν ὄλεθρον ἀναπλήσωσι δαμέντες</l>
<l n="382">πολλοὶ ὑπὸ Τρώεσσι καὶ ἐσθλῇ Πενθεσιλείῃ,</l>
<l n="383">ἥ σφιν ἐπασσυτέροις κακὰ μήδετο, καί οἱ ἄεξεν</l>
<l n="384">ἀλκὴ ὁμῶς καὶ θάρσος ἐπὶ πλέον, οὐδέ ποτʼ αἰχμὴν</l>
<l n="385">μαψιδίην ἴθυνεν, ἀεὶ δʼ ἢ νῶτα δάϊζε </l>
<l n="386">φευγόντων ἢ στέρνα καταντίον ἀϊσσόντων·</l>
<l n="387">θερμῷ δʼ αἵματι πάμπαν ἐδεύετο, γυῖα δʼ ἐλαφρὰ</l>
<l n="388">ἔπλετʼ ἐπεσσυμένης· κάματος δʼ οὐ δάμνατο θυμὸν</l>
<l n="389">ἄτρομον, ἀλλʼ ἀδάμαντος ἔχεν μένος· εἰσέτι γάρ μιν,</l>
<l n="389a">οὔπω ἐπὶ κλόνον αἰνὸν ἐποτρύνουσʼ Ἀχιλῆα, <note n="1" place="unspecified" anchored="yes">Zimmermann, for MS. ou(/neka moi=ra poti\ kleino\n o)tru/nous' a)xilh=a.</note>
</l>
<l n="390">αἶσα λυγρὴ κύδαινεν, ἀπόπροθι δʼ ἑστηυῖα </l>
<l n="391">χάρμης κυδιάασκεν ὀλέθριον, οὕνεκʼ ἔμελλε</l>
<l n="392">κούρην οὐ μετὰ δηρὸν ὑπʼ Αἰακίδαο χέρεσσι</l>
<l n="393">δάμνασθʼ· ἀμφὶ δέ μιν ζόφος ἔκρυφε· τὴν δʼ ὀρόθυνεν</l>
<l n="394">αἰὲν ἄϊστος ἐοῦσα καὶ ἐς κακὸν ἦγεν ὄλεθρον</l>
<l n="395">ὕστατα κυδαίνουσʼ· ἡ δʼ ἄλλοθεν ἄλλον ἔναιρεν, </l>
<l n="396">ὡς δʼ ὁπόθʼ ἑρσήεντος ἔσω κήποιο θοροῦσα</l>
<l n="397">ποίης ἐλδομένη θυμηδέος εἴαρι πόρτις</l>
<l n="398">ἀνέρος οὐ παρεόντος ἐπέσσυται ἄλλοθεν ἄλλῃ</l>
<l n="399">σινομένη φυτὰ πάντα νέον μάλα τηλεθόωντα,</l>
<l n="400">καὶ τὰ μὲν ἂρ κατέδαψε, τὰ δʼ ἐν ποσὶν ἠμάλδυνεν· </l>
<pb id="p.34"/>
<l n="401">ὣς ἄρʼ Ἀχαιῶν υἷας ἐπεσσυμένη καθʼ ὅμιλον</l>
<l n="402">κούρη Ἐνυαλίη τοὺς μὲν κτάνε, τοὺς δʼ ἐφόβησε.</l>
<l n="403">Τρωιάδες δʼ ἀπάνευθεν ἀρήια ἔργα γυναικὸς</l>
<l n="404">θαύμαζον, πολέμοιο δʼ ἔρως λάβεν ἱπποδάμοιο</l>
<l n="405">Ἀντιμάχοιο θύγατρα Μενεπτολέμοιο δʼ ἄκοιτιν </l>
<l n="406">Τισιφόνην· κρατερῇσι δʼ ὑπὸ φρεσὶν ἐμμεμαυῖα</l>
<l n="407">θαρσαλέον φάτο μῦθον ὁμήλικας ὀτρύνουσα</l>
<l n="408">δῆριν ἐπὶ στονόεσσαν· ἔγειρε δέ οἱ θράσος ἀλκήν·</l>
<l n="409">‘ὦ φίλαι, ἄλκιμον ἦτορ ἐνὶ στέρνοισι λαβοῦσαι</l>
<l n="410">ἀνδράσιν ἡμετέροισιν ὁμοίιον, οἳ περὶ πάτρης </l>
<l n="411">δυσμενέσιν μάρνανται ὑπὲρ τεκέων τε καὶ ἡμέων,</l>
<l n="412">οὔποτʼ ἀναπνείοντες ὀϊζύος—ἀλλὰ καὶ αὐταὶ</l>
<l n="413">παρθέμεναι φρεσὶ θυμὸν ἴσης μνησώμεθα χάρμης·</l>
<l n="414">οὐ γὰρ ἀπόπροθέν εἰμεν ἐϋσθενέων αἰζηῶν,</l>
<l n="415">ἀλλʼ οἷον κείνοισι πέλει μένος ἔστι καὶ ἡμῖν· </l>
<l n="416">ἶσοι δʼ ὀφθαλμοὶ καὶ γούνατα, πάντα δʼ ὁμοῖα,</l>
<l n="417">ξυνὸν δʼ αὖ πάντεσσι φάος καὶ νήχυτος ἀήρ,</l>
<l n="418">φορβὴ δʼ οὐχ ἑτέρη· δί δʼ ἐπʼ ἀνδράσι λώιον ἄλλο</l>
<l n="419">θῆκε θεός; τῷ μή τι φεβώμεθα δηιοτῆτα.</l>
<l n="420">ἢ οὐχ ὁράατε γυναῖκα μέγʼ αἰζηῶν προφέρουσαν </l>
<l n="421">ἀγχεμάχων; τῆς δʼ οὔτι πέλει σχεδὸν οὔτε γενέθλη</l>
<l n="422">οὔτʼ ἄρʼ ἑὸν πτολίεθρον, ὑπὲρ ξείνοιο δʼ ἄνακτος</l>
<l n="423">μάρναται ἐκ θυμοῖο καὶ οὐκ ἐμπάζεται ἀνδρῶν</l>
<l n="424">ἐνθεμένη φρεσὶ θάρσος ἀταρτηρόν τε νόημα·</l>
<l n="425">ἡμῖν δʼ ἄλλοθεν ἄλλα παραὶ ποσὶν ἄλγεα κεῖται· </l>
<l n="426">τῇς μὲν γὰρ φίλα τέκνα καὶ ἀνέρες ἀμφὶ πόληι</l>
<pb id="p.36"/>
<l n="427">ὤλλυνθʼ, αἱ δὲ τοκῆας ὀδυρόμεθʼ οὐκέτʼ ἐόντας·</l>
<l n="428">ἄλλαι δʼ αὖτʼ ἀκάχηνται ἀδελφειῶν ἐπʼ ὀλέθρῳ</l>
<l n="429">καὶ πηῶν· οὐ γάρ τις ὀϊζυρῆς κακότητος</l>
<l n="430">ἄμμορος· ἐλπωρὴ δὲ πέλει καὶ δούλιον ἦμαρ </l>
<l n="431">εἰσιδέειν· τῷ μή τις ἔτʼ ἀμβολίη πολέμοιο</l>
<l n="432">εἴη τειρομένῃσιν· ἔοικε γὰρ ἐν δαῒ μᾶλλον</l>
<l n="433">τεθνάμεν ἢ μετόπισθεν ὑπʼ ἀλλοδαποῖσιν ἄγεσθαι</l>
<l n="434">νηπιάχοις ἅμα παισὶν ἀνιηρῇ ὑπʼ ἀνάγκῃ</l>
<l n="435">ἄστεος αἰθομένοιο καὶ ἀνδρῶν οὐκέτʼ ἐόντων.’ </l>
<l n="436">ὣς ἄρʼ ἔθη· πάσῃσι δʼ ἔρως στυγεροῖο μόθοιο</l>
<l n="437">ἔμπεσεν· ἐσσυμένως δὲ πρὸ τείχεος ὁρμαίνεσκον</l>
<l n="438">βήμεναι ἐν τεύχεσσιν ἀρηγέμεναι μεμαυῖαι</l>
<l n="439">ἄστεϊ καὶ λαοῖσιν· ὀρίνετο δέ σφισι θυμός.</l>
<l n="440">ὡς δʼ ὅτʼ ἔσω σίμβλοιο μέγʼ ἰύζωσι μέλισσαι </l>
<l n="441">χείματος οὐκέτʼ ἐόντος, ὅτʼ ἐς νομὸν ἐντύνονται</l>
<l n="442">ἐλθέμεν, οὐδʼ ἄρα τῇσι φίλον πέλει ἔνδοθι μίμνειν,</l>
<l n="443">ἄλλη δʼ αὖθʼ ἑτέρην προκαλίζεται ἐκτὸς ἄγεσθαι·</l>
<l n="444">ὣς ἄρα Τρωιάδες ποτὶ φύλοπιν ἐγκονέουσαι</l>
<l n="445">ἀλλήλας ὤτρυνον· ἀπόπροθι δʼ εἴρια θέντο </l>
<l n="446">καὶ ταλάρους, ἀλεγεινὰ δʼ ἐπʼ ἔντεα χεῖρας ἴαλλον.</l>
<l n="447">καί νύ κεν ἄστεος ἐκτὸς ἅμα σφετέροισιν ὄλοντο</l>
<l n="448">ἀνδράσι καὶ σθεναρῇσιν Ἀμαζόσιν ἐν δαῒ κείνῃ,</l>
<l n="449">εἰ μή σφεας κατέρυξε πύκα φρονέουσα Θεανὼ</l>
<l n="450">ἐσσυμένας πινυτοῖσι παραυδήσασʼ ἐπέεσσι· </l>
<l n="451">‘τίπτε ποτὶ κλόνον αἰνὸν ἐελδόμεναι πονέεσθαι,</l>
<l n="452">σχέτλιαι, οὔτι πάροιθε πονησάμεναι περὶ χάρμης,</l>
<l n="453">ἀλλʼ ἄρα νηίδες ἔργον ἐπʼ ἄτλητον μεμαυῖαι</l>
<pb id="p.38"/>
<l n="454">ὄρνυσθʼ ἀφραδέως; οὐ γὰρ σθένος ἔσσεται ἶσον</l>
<l n="455">ἡμῖν καὶ Δαναοῖσιν ἐπισταμένοισι μάχεσθαι. </l>
<l n="456">αὐτὰρ Ἀμαζόσι δῆρις ἀμείλιχος ἱππασίαι τε</l>
<l n="457">εὔαδον ἐξ ἀρχῆς καὶ ὅσʼ ἀνέρες ἔργα μέλονται·</l>
<l n="458">τοὔνεκʼ ἄρα σφίσι θυμὸς ἀρήιος αἰὲν ὄρωρεν,</l>
<l n="459">οὐδʼ ἀνδρῶν δεύονται, ἐπεὶ πόνος ἐς μέγα κάρτος</l>
<l n="460">θυμὸν ἀνηέξησε καὶ ἄτρομα γούνατʼ ἔθηκε. </l>
<l n="461">τὴν δὲ φάτις καὶ Ἄρηος ἔμεν κρατεροῖο θύγατρα·</l>
<l n="462">τῷ οἱ θηλυτέρην τινʼ ἐριζέμεν οὔτι ἔοικεν·</l>
<l n="463">ἠὲ τάχʼ ἀθανάτων τις ἐπήλυθεν εὐχομένοισιν.</l>
<l n="464">πᾶσι δʼ ἄρʼ ἀνθρώποισιν ὁμὸν γένος, ἀλλʼ ἐπὶ ἔργα</l>
<l n="465">στρωφῶντʼ ἄλλος ἐπʼ ἄλλα· πέλει δʼ ἄρα κεῖνο φέριστον </l>
<l n="466">ἔργον, ὅ τι φρεσὶν ᾖσιν ἐπιστάμενος πονέηται·</l>
<l n="467">τοὔνεκα δηιοτῆτος ἀποσχόμεναι κελαδεινῆς</l>
<l n="468">ἱστὸν ἐπεντύνεσθε φίλων ἔντοσθε μελάθρων.</l>
<l n="469">ἁνδράσι δʼ ἡμετέροισι περὶ πτολέμοιο μελήσει.</l>
<l n="470">ἐλπωρὴ δʼ ἀγαθοῖο τάχʼ ἔσσεται, οὕνεκʼ Ἀχαιοὺς </l>
<l n="471">δερκόμεθʼ ὀλλυμένους, μέγα δὲ κράτος ὄρνυται ἀνδρῶν</l>
<l n="472">ἡμετέρων· οὐδʼ ἔστι κακοῦ δέος· οὔτι γὰρ ἄστυ</l>
<l n="473">δήιοι ἀμφὶς ἔχουσιν ἀνηλέες, οὔτʼ ἀλεγεινὴ</l>
<l n="474">γίνετʼ ἀναγκαίη καὶ θηλυτέρῃσι μάχεσθαι.’</l>
<l n="475">ὣς φάτο· ταὶ δʼ ἐπίθοντο παλαιοτέρῃ περ ἐούσῃ, </l>
<l n="476">ὑσμίνην δʼ ἀπάνευθεν ἐσέδρακον, ἡ δʼ ἔτι λαοὺς</l>
<l n="477">δάμνατο Πενθεσίλεια, περιτρομέοντο δʼ Ἀχαιοί,</l>
<pb id="p.40"/>
<l n="478">οὐδέ σφιν θανάτοιο πέλε στονόεντος ἄλυξις·</l>
<l n="479">ἀλλʼ ἅτε μηκάδες αἶγες ὑπὸ βλοσυρῇσι γένυσσι</l>
<l n="480">πορδάλιος κτείνοντο, ποθὴ δʼ ἔχεν οὐκέτι χάρμης </l>
<l n="481">ἀνέρας ἀλλὰ φόβοιο, καὶ ἄλλυδις ἤιον ἄλλοι</l>
<l n="482">οἱ μὲν ἀπορρίψαντες ἐπὶ χθόνα τεύχἐ ἀπʼ ὤμων,</l>
<l n="483">οἱ δʼ ἄρα σὺν τεύχεσσι, καὶ ἡνιόχων ἀπάνευθεν</l>
<l n="484">ἵπποι ἴσαν φεύγοντες· ἐπεσσυμένοις δʼ ἄρα χάρμα</l>
<l n="485">ἔπλετʼ, ἀπολλυμένων δὲ πολὺς στόνος· οὐδέ τις ἀλκὴ </l>
<l n="486">γίνετο τειρομένοισι· μινυνθάδιοι δὲ πέλοντο</l>
<l n="487">πάντες, ὅσους ἐκίχανεν ἀνὰ κρυερὸν στόμα χάρμης.</l>
<l n="488">ὡς δʼ ὅτʼ ἐπιβρίσασα μέγα στονόεσσα θύελλα</l>
<l n="489">ἄλλα μὲν ἐκ ῥιζέων χαμάδις βάλε δένδρεα μακρὰ</l>
<l n="490">ἄνθεσι τηλεθόωντα, τὰ δʼ ἐκ πρέμνοιο κέδασσεν </l>
<l n="491">ὑψόθεν, ἀλλήλοισι δʼ ἐπὶ κλασθέντα κέχυνται·</l>
<l n="492">ὣς Δαναῶν κέκλιντο πολὺς στρατὸς ἐν κονίῃσι</l>
<l n="493">Μοιράων ἰότητι καὶ ἔγχεϊ Πενθεσιλείης.</l>
<l n="494">αὐτὰρ ἐπεὶ καὶ νῆες ἐνιπρήσεσθαι ἔμελλον</l>
<l n="495">χερσὶν ὕπο Τρώων, τότε που μενεδήιος Αἴας </l>
<l n="496">οἰμωγῆς ἐσάκουσε καὶ Αἰακίδην προσέειπεν·</l>
<l n="497">‘ὦ Ἀχιλεῦ, περὶ δή μοι ἀπείριτος ἤλυθεν αὐδὴ</l>
<l n="498">οὔασιν ὡς πολέμοιο συνεσταότος μεγάλοιο·</l>
<l n="499">ἀλλʼ ἴομεν, μὴ Τρῶες ὑποφθάμενοι παρὰ νηυσὶν</l>
<l n="500">Ἀργείους ὀλέσωσι, καταφλέξωσι δὲ νῆας· </l>
<l n="501">νῶιν δʼ ἀμφοτέροισιν ἐλεγχείη ἀλεγεινὴ</l>
<l n="502">ἔσσεται· οὐ γὰρ ἔοικε Διὸς μεγάλοιο γεγῶτας</l>
<l n="503">αἰσχύνειν πατέρων ἱερὸν γένος, οἵ ῥα καὶ αὐτοὶ</l>
<pb id="p.42"/>
<l n="504">τὸ πρὶν ἅμʼ Ἡρακλῆι δαΐφρονι Δαομέδοντος</l>
<l n="505">Τροίην, <note n="1" place="unspecified" anchored="yes">Zimmermann (for MS. *troi/hs', shose arrangement of lines is adopted.</note> ἀγλαὸν ἄστυ, διέπραθον ἐγχείῃσι· </l>
<l n="506">ὡς καὶ νῦν τελέεσθαι ὑφʼ ἡμετέρῃσιν ὀΐω</l>
<l n="507">χερσίν, ἐπεὶ μέγα κάρτος ἀέξεται ἀμφοτέροισιν.’</l>
<l n="508">ὣς φάτο· τῷ δʼ ἐπίθησε θρασὺ σθένος Αἰακίδαο·</l>
<l n="509">κλαγγὴν γὰρ στονόεσσαν ὑπέκλυεν οὔασιν οἷσιν.</l>
<l n="510">ἄμφω δʼ ὡρμήθησαν ἐπʼ ἔντεα μαρμαίροντα· </l>
<l n="511">καὶ τὰ μὲν ἑσσάμενοι κατεναντίον ἔσταν ὁμίλου·</l>
<l n="512">τῶν δʼ ἄρα τεύχεα καλὰ μέγʼ ἔβραχε· μαίνετο δέ σφιν</l>
<l n="513">ἶσον θυμὸς Ἄρηι· τόσον σθένος ἀμφοτέροισι</l>
<l n="514">δῶκεν ἐπειγομένοισι σακέσπαλος Ἀτρυτώνη.</l>
<l n="515">Ἀργεῖοι δʼ ἐχάρησαν, ἐπεὶ ἴδον ἄνδρε κραταιὼ </l>
<l n="516">εἰδομένω παίδεσσιν Ἀλωῆος μεγάλοιο,</l>
<l n="517">οἵ ποτʼ ἐπʼ εὐρὺν Ὄλυμπον ἔφαν θέμεν οὔρεα μακρὰ</l>
<l n="518">Ὄσσαν τʼ αἰπεινὴν καὶ Πήλιον ὑψικάρηνον,</l>
<l n="519">ὅππως δὴ μεμαῶτε καὶ οὐρανὸν εἰσαφίκωνται·</l>
<l n="520">τοῖοι ἄρʼ ἀντέστησαν ἀταρτηροῦ πολέμοιο </l>
<l n="521">Αἰακίδαι, μέγα χάρμα λιλαιομένοισιν Ἀχαιοῖς,</l>
<l n="522">ἄμφω ἐπειγόμενοι δηίων ἀπὸ λαὸν ὀλέσσαι.</l>
<l n="523">πολλοὺς δʼ ἐγχείῃσιν ἀμαιμακέτῃσι δάμασσαν·</l>
<l n="524">ὡς δʼ ὅτε πίονα μῆλα βοοδμητῆρε λέοντε</l>
<l n="525">εὑρόντʼ ἐν ξυλόχοισι φίλων ἀπάνευθε νομήων </l>
<pb id="p.44"/>
<l n="526">πανσυδίῃ κτείνωσιν, ἄχρις μέλαν αἷμα πιόντες</l>
<l n="527">σπλάγχνων ἐμπλήσωνται ἑὴν πολυχανδέα νηδύν·</l>
<l n="528">ὣς οἵ γʼ ἄμφω ὄλεσσαν ἀπειρέσιον στρατὸν ἀνδρῶν.</l>
<l n="529">Ἔνθʼ Αἴας ἕλε Δηίοχον καὶ ἀρήιον ῞Υλλον,</l>
<l n="530">Εὐρύνομόν τε φιλοπτόλεμον καὶ Ἐνυέα δῖον. </l>
<l n="531">Ἀντάνδρην δʼ ἄρα Πηλείδης ἕλε καὶ Πολεμοῦσαν</l>
<l n="532">ἠδὲ καὶ Ἀντιβρότην, μετὰ δʼ Ἱπποθόην ἐρίθυμον,</l>
<l n="533">τῇσι δʼ ἔφʼ Ἀρμοθόην· ἐπὶ δʼ ᾤχετο λαὸν ἅπαντα</l>
<l n="534">αὺν Τελαμωνιάδῃ μεγαλήτορι· τῶν δʼ ὑπὸ χερσὶ</l>
<l n="535">πυκναί τε σθεναραί τε κατηρείποντο φάλαγγες </l>
<l n="536">ῥεῖα καὶ ὀτραλέως, ὡσεὶ πυρὶ δάσκιος ὕλη</l>
<l n="537">οὔρεος ἐν ξυνοχῇσιν ἐπισπέρχοντος ἀήτεω.</l>
<l n="538">τοὺς δʼ ὁπότʼ εἰσενόησε δαΐφρων Πενθεσίλεια</l>
<l n="539">θῆρας ὅπως θύνοντας ἀνὰ μόθον ὀκρυόεντα,</l>
<l n="540">ἀμφοτέρων ὥρμησε καταντίον, ἠΰτε λυγρὴ </l>
<l n="541">πόρδαλις ἐν ξυλόχοισιν ὀλέθριον ἦτορ ἔχουσα</l>
<l n="542">αἰνὰ περισσαίνουσα θόρῃ κατέναντʼ ἐπιόντων</l>
<l n="543">ἀγρευτέων, οἵπερ μιν ἐν ἔντεσι θωρηχθέντες.</l>
<l n="544">ἐσσυμένην μίμνουσι πεποιθότες ἐγχείῃσιν·</l>
<l n="545">ὣς ἄρα Πενθεσίλειαν ἀρήιοι ἄνδρες ἔμιμνον </l>
<l n="546">δούρατʼ ἀειράμενοι· περὶ δέ σφισι χαλκὸς ἀΰτει</l>
<l n="547">κινυμένων· πρώτη δʼ ἔβαλεν περιμήκετον ἔγχος</l>
<l n="548">ἐσθλὴ Πενθεσίλεια· τὸ δʼ ἐς σάκος Αἰακίδαο</l>
<l n="549">ἷξεν, ἀπεπλάγχθη δὲ διατρυφὲν εὖτʼ ἀπὸ πέτρης·</l>
<l n="550">τοἶ ἔσαν Ἡφαίστοιο περίφρονος ἄμβροτα δῶρα. </l>
<l n="551">ἡ δʼ ἕτερον μετὰ χερσὶ τιτύσκετο θοῦρον ἄκοντα</l>
<l n="552">Αἴαντος κατέναντα καὶ ἀμφοτέροισιν ἀπείλει·</l>
<pb id="p.46"/>
<l n="553">‘νῦν μὲν ἐμῆς ἀπὸ χειρὸς ἐτώσιον ἔκθορεν ἔγχος·</l>
<l n="554">ἀλλʼ ὀΐω τάχα τῷδε μένος καὶ θυμὸν ὀλέσσειν</l>
<l n="555">ὑμέων ἀμφοτέρων, οἵ τʼ ἄλκιμοι εὐχετάασθε </l>
<l n="556">ἔμμεναι ἐν Δαναοῖσιν· ἐλαφροτέρη δὲ μόθοιο</l>
<l n="557">ἔσσεται ἱπποδάμοισι τότε Τρώεσσιν ὀϊζύς.</l>
<l n="558">ἀλλά μοι ἆσσον ἵκεσθε κατὰ κλόνον, ὄφρʼ ἐσίδησθε,</l>
<l n="559">ὅσσον Ἀμαζόσι κάρτος ἐνὶ στήθεσσιν ὄρωρεν·</l>
<l n="560">καὶ γάρ μευ γένος ἐστὶν Ἀρήιον· οὐδέ με θνητὸς </l>
<l n="561">γείνατʼ ἀνήρ, ἀλλʼ αὐτὸς Ἄρης ἀκόρητος ὁμοκλῆς·</l>
<l n="562">τοὔνεκά μοι μένος ἐστὶ πολὺ προφερέστατον ἀνδρῶν.’</l>
<l n="563">ἦ, μέγα <add>καγχαλόωσα κατὰ φρένας· ἧκε δʼ ἄρʼ ἔγχος</add>
</l>
<l n="563a">
<add>δεύτερον·</add> οἱ δʼ ἐγέλασσαν, ἄφαρ δέ οἱ ἤλασεν αἰχμὴ</l>
<l n="564">Αἴαντος κνημῖδα πανάργυρον. οὐδέ οἱ εἴσω</l>
<l n="565">ἤλυθεν ἐς χρόα καλὸν ἐπειγομένη περ ἱκέσθαι· </l>
<l n="566">οὐ γὰρ δὴ πέπρωτο μιγήμεναι αἵματι κείνου</l>
<l n="567">δυσμενέων στονόεσσαν ἐπὶ πτολέμοισιν ἀκωκήν.</l>
<l n="568">Αἴας δʼ οὐκ ἀλέγιζεν Ἀμαζόνος, ἀλλʼ ἄρα Τρώων</l>
<l n="569">ἐς πληθὺν ἀνόρουσε· λίπεν δʼ ἄρα Πηλείωνι</l>
<l n="570">οἴῳ Πενθεσίλειαν, ἐπεί ῥά οἱ ἐν φρεσὶ θυμὸς </l>
<l n="571">ᾔδεεν, ὡς Ἀχιλῆι καὶ ἰφθίμη περ ἐοῦσα</l>
<l n="572">ῥηίδιος πόνος ἔσσεθʼ ὅπως ἴρηκι πέλεια.</l>
<l n="573">Ἡ δὲ μέγα στονάχησεν ἐτώσια δοῦρα βαλοῦσα·</l>
<l n="574">καί μιν κερτομέων προσεφώνεε Πηλέος υἱός·</l>
<l n="575">‘ὦ γύναι, ὡς ἁλίοισιν ἀγαλλομένη ἐπέεσσιν </l>
<pb id="p.48"/>
<l n="576">ἡμέων ἤλυθες ἄντα λιλαιομένη πολεμίζειν,</l>
<l n="577">οἳ μέγα φέρτατοί εἰμεν ἐπιχθονίων ἡρώων·</l>
<l n="578">ἐκ γὰρ δὴ Κρονίωνος ἐριγδούποιο γενέθλης</l>
<l n="579">εὐχόμεθʼ ἐκγεγάμεν· τρομέεσκε δὲ καὶ θοὸς Ἕκτωρ</l>
<l n="580">ἡμέας, εἰ καὶ ἄπωθεν ἐσέδρακεν ἀΐσσοντας </l>
<l n="581">δῆριν ἐπὶ στονόεσσαν· ἐμὴ δέ μιν ἔκτανεν αἰχμὴ </l>
<l n="582">καὶ κρατερόν περ ἐόντα· σὺ δʼ ἐν φρεσὶ πάγχυ μέμηνας,</l>
<l n="583">ἣ μέγʼ ἔτλης καὶ νῶιν ἐπηπείλησας ὄλεθρον</l>
<l n="584">σήμερον· ἀλλὰ σοὶ εἶθαρ ἐλεύσεται ὕστατον ἦμαρ·</l>
<l n="585">οὐδὲ γὰρ οὐδʼ αὐτός σε πατὴρ ἔτι ῥύσεται Ἄρης </l>
<l n="586">ἐξ ἐμέθεν· τίσεις δὲ κακὸν μόρον, εὖτʼ ἐν ὄρεσσι</l>
<l n="587">κεμμὰς ὁμαρτήσασα βοοδμητῆρι λέοντι.</l>
<l n="588">ἣ οὔπω τόδʼ ἄκουσας, ὅσων ὑποκάππεσε γυῖα</l>
<l n="589">Ξάνθου πὰρ προχοῇσιν ὑφʼ ἡμετέρῃς παλάμῃσιν;</l>
<l n="590">ἤ σευ πευθομένης μάκαρες φρένας ἐξείλοντο </l>
<l n="591">καὶ νόον, ὄφρα σε Κῆρες ἀμείλιχοι ἀμφιχάνωσιν;’</l>
<l n="592">ὣς εἰπὼν οἴμησε κραταιῇ χειρὶ τιταίνων</l>
<l n="593">λαοφόνον δόρυ μακρὸν ὑπαὶ Χείρωνι πονηθέν·</l>
<l n="594">αἶψα δʼ ὑπὲρ μαζοῖο δαΐφρονα Πενθεσίλειαν</l>
<l n="595">οὔτασε δεξιτεροῖο· μέλαν δέ οἱ ἔρρεεν αἷμα </l>
<l n="596">ἐσσυμένως· ἡ δʼ εἶθαρ ὑπεκλάσθη μελέεσσιν·</l>
<l n="597">ἐκ δʼ ἔβαλεν χειρὸς πέλεκυν μέγαν· ἀμφὶ δέ οἱ νὺξ</l>
<l n="598">ὀφθαλμοὺς ἤχλυσε καὶ ἐς φρένα δῦσαν ἀνῖαι.</l>
<l n="599">ἀλλὰ καὶ ὣς ἄμπνυε καὶ εἴσιδε δήιον ἄνδρα</l>
<l n="600">ἤδη μιν μέλλοντα καθελκέμεν ὠκέος ἵππου· </l>
<l n="601">ὥρμηνεν δʼ ἢ χειρὶ μέγα ξίφος εἰρύσσασα</l>
<pb id="p.50"/>
<l n="602">μεῖναι ἐπεσσυμένοιο θοοῦ Ἀχιλῆος ἐρωήν,</l>
<l n="603">ἢ κραιπνῶς ἵπποιο κατʼ ὠκυτάτοιο θοροῦσα</l>
<l n="604">λίσσεσθʼ ἀνέρα δῖον, ὑποσχέσθαι δέ οἱ ὦκα</l>
<l n="605">χαλκὸν ἅλις καὶ χρυσόν, ἅ τε φρένας ἔνδον ἰαίνει </l>
<l n="606">θνητῶν ἀνθρώπων, εἰ καὶ μάλα τις θρασὺς εἴη,</l>
<l n="607">τοῖς ἤν πως πεπίθοιτʼ ὀλοὸν σθένος Αἰακίδαο·</l>
<l n="608">ἢ καὶ ὁμηλικίην αἰδεσσάμενος κατὰ θυμὸν·</l>
<l n="609">δῴη νόστιμον ἦμαρ ἐελδομένῃ περ ἀλύξαι.</l>
<l n="610">καὶ τὸ μὲν ὣς ὥρμαινε· θεοὶ δʼ ἑτέρωσε βάλοντο. </l>
<l n="611">τῇ γὰρ ἐπεσσύμενος μέγʼ ἐχώσατο Πηλέος υἱός,</l>
<l n="612">καί οἱ ἄφαρ συνέπειρεν ἀελλόποδος δέμας ἵππου·</l>
<l n="613">εὖτέ τις ἀμφʼ ὀβελοῖσιν ὑπὲρ πυρὸς αἰθαλόεντος</l>
<l n="614">σπλάγχνα διαμπείρῃσιν ἐπειγόμενος ποτὶ δόρπον,</l>
<l n="615">ἢ ὥς τις στονόεντα βαλὼν ἐν ὄρεσσιν ἄκοντα </l>
<l n="616">θηρητὴρ ἐλάφοιο μέσην διὰ νηδύα κέρσῃ</l>
<l n="617">ἐσσυμένως, πταμένη δὲ διαμπερὲς ὄβριμος αἰχμὴ</l>
<l n="618">πρέμνον ἐς ὑψικόμοιο πάγη δρυὸς ἠέ νυ πεύκης·</l>
<l n="619">ὣς ἄρα Πενθεσίλειαν ὁμῶς περικαλλέϊ ἵππῳ</l>
<l n="620">ἀντικρὺ διάμησεν ὑπʼ ἔγχεϊ μαιμώωντι </l>
<l n="621">Πηλείδης· ἡ δʼ ὦκα μίγη κονίῃ καὶ ὀλέθρῳ</l>
<l n="622">εὐσταλέως ἐριποῦσα κατʼ οὔδεος· οὐδέ οἱ αἰδὼς</l>
<l n="623">ᾔσχυνεν δέμας ἠΰ· τάθη δʼ ἐπὶ νηδύα μακρῷ</l>
<l n="624">δουρὶ περισπαίρουσα, θοῷ δʼ ἐπεκέκλιτο ἵππῳ·</l>
<l n="625">εὖτʼ ἐλάτη κλασθεῖσα βίῃ κρυεροῦ Βορέαο, </l>
<l n="626">ἥν τέ που αἰπυτάτην ἀνά τʼ ἄγκεα μακρὰ καὶ ὕλην,</l>
<l n="627">οἷ αὐτῇ μέγʼ ἄγαλμα, τρέφει παρὰ πίδακι γαῖα·</l>
<pb id="p.52"/>
<l n="628">τοίη Πενθεσίλεια κατʼ ὠκέος ἤριπεν ἵππου</l>
<l n="629">θηητή περ ἐοῦσα· κατεκλάσθη δέ οἱ ἁλκή.</l>
<l n="630">Τρῶες δʼ ὡς ἐσίδοντο δαϊκταμένην ἐνὶ χάρμῃ, </l>
<l n="631">πανσυδίῃ τρομέοντες ἐπὶ πτόλιν ἐσσεύοντο</l>
<l n="632">ἄσπετʼ ἀκηχέμενοι μεγάλῳ περὶ πένθεϊ θυμόν.</l>
<l n="633">ὡς δʼ ὅτʼ ἀνʼ εὐρέα πόντον ἐπιβρίσαντος ἀήτεω</l>
<l n="634">ναῦται νἦ ὀλέσαντες ὑπεκπροφύγωσιν ὄλεθρον,</l>
<l n="635">παῦροι πολλὰ καμόντες ὀϊζυρῆς ἀλὸς εἴσω, </l>
<l n="636">ὀψὲ δʼ ἄρα σφίσι γαῖα φάνη σχεδὸν ἠδὲ καὶ ἄστυ,</l>
<l n="637">τοὶ δὲ μόγῳ στονόεντι τετρυμένοι ἅψεα πάντα</l>
<l n="638">ἐξ ἁλὸς ἀΐσσουσι μέγʼ ἀχνύμενοι περὶ νηὸς</l>
<l n="639">ἠδʼ ἐτάρων, οὓς αἰνὸν ὐπὸ ζόφον ἤλασε κῦμα·</l>
<l n="640">ὣς Τρῶες ποτὶ ἄστυ πεφυζότες ἐκ πολέμοιο </l>
<l n="641">κλαῖον πάντες Ἄρηος ἀμαιμακέτοιο θύγατρα</l>
<l n="642">καὶ λαούς, οἳ δῆριν ἀνὰ στονόεσσαν ὄλοντο.</l>
<l n="643">Τῇδʼ ἔπικαγχλόων μεγάλʼ εὔχετο Πηλέος υἱός·</l>
<l n="644">‘κεῖσό νυν ἐν κονίῃσι κυνῶν βόσις ἠδʼ οἰωνῶν,</l>
<l n="645">δειλαίη· τίς γάρ σε παρήπαφεν ἀντίʼ ἐμεῖο </l>
<l n="646">ἐλθέμεν; ἦ που ἔφησθα μάχης ἄπο νοστήσασα</l>
<l n="647">οἰσέμεν ἄσπετα δῶρα παρά Πριάμοιο γέροντος</l>
<l n="648">κτείνασʼ Ἀργείους· ἀλλʼ οὐ τόδε σοίγε νόημα</l>
<l n="649">ἀθάνατοι ἐτέλεσσαν, ἐπεὶ μέγα φέρτατοί εἰμεν</l>
<l n="650">ἡρώων, Δαναοῖσι φάος μέγα, Τρωσὶ δὲ πῆμα </l>
<l n="651">ἠδὲ σοὶ αἰνομόρῳ, ἐπειή νύ σε Κῆρες ἐρεμναὶ</l>
<pb id="p.54"/>
<l n="652">καὶ νόος ἐξορόθυνε γυναικῶν ἔργα λιποῦσαν</l>
<l n="653">βήμεναι ἐς πόλεμον, τόν περ τρομέουσι καὶ ἄνδρες.’</l>
<l n="654">ὣς εἰπὼν μελίην ἐξείρυσε Πηλέος υἱὸς</l>
<l n="655">ὠκέος ἐξ ἵπποιο καὶ αἰνῆς Πενθεσιλείης· </l>
<l n="656">ἄμφω δʼ ἀσπαίρεσκον ὑφʼ ἓν δόρυ δῃωθέντες.</l>
<l n="657">ἀμφὶ δέ οἱ κρατὸς κόρυν εἵλετο μαρμαίρουσαν</l>
<l n="658">ἠελίου ἀκτῖσιν ἀλίγκιον ἢ Διὸς· αἴγλῃ·</l>
<l n="659">τῆς δὲ καὶ ἐν κονίῃσι καὶ αἵματι πεπτηυίης</l>
<l n="660">ἐξεφάνη ἐρατῇσιν ὑπʼ ὀφρύσι καλά πρόσωπα </l>
<l n="661">καίπερ ἀποκταμένης. οἱ δʼ, ὡς ἴδον, ἀμφιέποντες</l>
<l n="662">Ἀργεῖοι θάμβησαν, ἐπεὶ μακάρεσσιν ἐῴκει.</l>
<l n="663">κεῖτο γὰρ ἐν τεύχεσσι κατὰ χθονὸς ἠΰτʼ ἀτειρὴς</l>
<l n="664">Ἄρτεμις ὑπνώουσα, Διὸς τέκος, εὖτε κάμῃσι</l>
<l n="665">γυῖα κατʼ οὔρεα μακρὰ θοοὺς βάλλουσα λέοντας· </l>
<l n="666">αὐτὴ γάρ μιν ἔτευξε καὶ ἐν φθιμένοισιν ἀγητὴν</l>
<l n="667">Κύπρις ἐϋστέφανος κρατεροῦ παράκοιτις Ἄρηος,</l>
<l n="668">ὄφρα τι καὶ Πηλῆος ἀμύμονος υἱ̓͂ ἀκαχήσῃ.</l>
<l n="669">πολλοὶ δʼ εὐχετόωντο κατʼ οἰκία νοστήσαντες</l>
<l n="670">τοίης1 ἧς ἀλόχοιο ταρὰ λεχέεσσιν ἰαῦσαι. </l>
<l n="671">καὶ δʼ Ἀχιλεὺς ἀλίαστον ἑῷ ἐνετείρετο θυμῷ,</l>
<l n="672">οὕνεκά μιν κατέπεφνε καὶ οὐκ ἄγε δῖαν ἄκοιτιν</l>
<l n="673">Φθίην εἰς εὔπωλον, ἐπεὶ μέγεθός τε καὶ εἶδος</l>
<l n="674">ἔπλετʼ ἀμώμητός τε καὶ ἀθανάτῃσιν ὁμοίη.</l>
<pb id="p.56"/>
<l n="675">Ἄρεϊ δʼ ἔμπεσε πένθος ὑπὸ φρένας ἀμφὶ θυγατρὸς </l>
<l n="676">θυμὸν ἀκηχεμένῳ· τάχα δʼ ἔκθορεν Οὐλύμποιο</l>
<l n="677">σμερδαλέῳ ἀτάλαντος ἐΰ κτυπέοντι κεραυνῷ,</l>
<l n="678">ὅν τε Ζεὺς προΐησιν, ὁ δʼ ἀκαμάτης ἀπὸ χειρὸς</l>
<l n="679">ἔσσυται ἢ ἐπὶ πόντον ἀπείριτον ἢ ἐπὶ γαῖαν</l>
<l n="680">μαρμαίρων, τῷ δʼ ἀμφὶ μέγας πελεμίζετʼ Ὄλυμπος· </l>
<l n="681">τοῖος Ἄρης ταναοῖο διʼ ἠέρος ἀσχαλόων κῆρ</l>
<l n="682">ἔσσυτο σὺν τεύχεσσιν, ἐπεὶ μόρον αἰνὸν ἄκουσε</l>
<l n="683">παιδὸς ἑῆς· τῷ γάρ ῥα κατʼ οὐρανὸν εὐρὺν ἐόντι</l>
<l n="684">αὖραι μυθήσαντο θοαὶ Βορέαο θύγατρες</l>
<l n="685">κούρης αἰνὸν ὄλεθρον· ὁ δʼ ὡς κλύεν, ἶσος ἀέλλῃ </l>
<l n="686">Ἰδαίων ὀρέων ἐπεβήσατο· τοῦ δʼ ὑπὸ ποσσὶν</l>
<l n="687">ἄγκεα κίνυτο μακρὰ βαθύρρωχμοί τε χαράδραι</l>
<l n="688">καὶ ποταμοὶ καὶ πάντες ἀπειρέσιοι πόδες Ἴδης.</l>
<l n="689">καί νύ κε Μυρμιδόνεσσι πολύστονον ὤπασεν ἦμαρ,</l>
<l n="690">εἰ μή μιν Ζεὺς αὐτὸς ἀπʼ Οὐλύμποιο φόβησε </l>
<l n="691">σμερδαλέῃς στεροπῇσι καὶ ἀργαλέοισι κεραυνοῖς,</l>
<l n="692">οἵ οἱ πρόσθε ποδῶν θαμέες ποτόωντο διʼ αἴθγης</l>
<l n="693">δεινὸν ἀπαιθόμενοι· ὁ δʼ ἄρʼ εἰσορόων ἐνόησε</l>
<l n="694">πατρὸς ἐριγδούποιο μέγα βρομέουσαν ὁμοκλήν·</l>
<l n="695">ἔστη δʼ ἐσσύμενός περ ἐπὶ πτολέμοιο κυδοιμόν. </l>
<l n="696">ὡς δʼ ὅτʼ ἀπʼ ἠλιβάτου σκοπιῆς περιμήκεα λᾶαν</l>
<l n="697">λάβρος ὁμῶς ἀνέμοισιν ἀπορρήξῃ Διὸς ὄμβρος,</l>
<l n="698">ὄμβρος ἄρʼ ἠὲ κεραυνός, ἐπικτυπέουσι δὲ βῆσσαι</l>
<l n="699">λάβρα κυλινδομένοιο, ὁ δʼ ἀκαμάτῳ ὑπὸ ῥοίζῳ</l>
<l n="700">ἔσσυτʼ ἁναθρώσκων μάλα ταρφέα, μέχρις ἵκηται </l>
<l n="701">χῶρον ἐπʼ ἰσόπεδον, σταίη δʼ ἄφαρ οὐκ ἐθέλων περ·</l>
<pb id="p.58"/>
<l n="702">ὣς Διὸς ὄβριμος υἱὸς Ἄρης ἀέκοντί γε θυμῷ</l>
<l n="703">ἔστη ἐπειγόμενός περ, ἐπεὶ μακάρων μεδέοντι</l>
<l n="704">πάντες ὁμῶς εἴκουσιν Ὀλύμπιοι, οὕνεκʼ ἄρʼ αὐτῶν</l>
<l n="705">πολλὸν ὑπέρτατός ἐστι, πέλει δέ οἱ ἄσπετος ἀλκή. </l>
<l n="706">πολλὰ δέ πορφύροντα θοὸς νόος ὀτρύνεσκεν</l>
<l n="707">ἄλλοτε μέν Κρονίδαο μέγʼ ἀσχαλόωντος ἐνιπὴν</l>
<l n="708">σμερδαλέην τρομέοντα πρὸς οὐρανὸν ἀπονέεσθαι,</l>
<l n="709">ἄλλοτε δʼ οὐκ ἀλέγειν σφετέρου πατρός, ἀλλʼ Ἀχιλῆι</l>
<l n="710">μῖξαι ἐν αἵματι χεῖρας ἀτειρέας. ὀψὲ δέ οἱ κῆρ </l>
<l n="711">μνήσαθʼ, ὅσοι καὶ Ζηνὸς ἐνὶ πτολέμοισι δάμησαν</l>
<l n="712">υἱέες, οἷς οὐδʼ αὐτὸς ἐπήρκεσεν ὀλλυμένοισιν·</l>
<l n="713">τοὔνεκʼ ἀπʼ Ἀργείων ἑκάς ἤϊεν· ἦ γὰρ ἔμελλεν</l>
<l n="714">κεῖσθαι ὁμῶς Τιτῆσι δαμεὶς στονόεντι κεραυνῷ,</l>
<l n="715">εἰ Διὸς ἀθανάτοιο παρὲκ νόον ἄλλα μενοίνα. </l>
<l n="716">καὶ τότʼ ἀρήϊοι υἷες ἐϋσθενέων Ἀργείων</l>
<l n="717">σύλεομ ἐσσυμένως βεβροτωμένα τεύχεα νεκρῶν</l>
<l n="718">πάντῃ ἐπεσσύμενοι· μέγα δʼ ἄχνυτο Πηλέος υἱὸς</l>
<l n="719">κούρης εἰσορόων ἐρατὸν σθένος ἐν κουίῃσι·</l>
<l n="720">τοὔνεκά οἱ κραδίην ὀλοαὶ κατέδαπτον ἀνῖαι </l>
<l n="721">ὁππόσον ἀμφʼ ἑτάροιο πάρος Πατρόκλοιο δαμέντος.</l>
<l n="722">Θερσίτης δέ μιν ἄντα κακῷ μέγα νείκεσε μύθῳ·</l>
<l n="723">‘ὦ Ἀχιλεῦ φρένας αἰνέ, τίη νύ σευ ἤπαφε δαίμων</l>
<l n="724">θυμὸν ἐνὶ στέρνοισιν Ἀμαζόνος εἵνεκα λυγρῆς,</l>
<l n="725">ἣ νῶιν κακὰ πολλὰ λιλαίετο μητίσασθαι; </l>
<l n="726">τῆς τοι ἐνὶ φρεσὶ σῇσι γυναιμανές ἦτορ ἔχουτι</l>
<l n="727">μέμβλεται ὡς ἀλόχοιο πολύφρονος, ἥν τʼ ἐπὶ ἕδνοις</l>
<l n="728">κουριδίην μνήστευσας ἐελδόμενος γαμέεσθαι.</l>
<pb id="p.60"/>
<l n="729">ὥς σʼ ὄφελον κατὰ δῆριν ὑποφθαμένη βάλε δουρί,</l>
<l n="730">οὕνεκα θηλυτέρῃσιν ἄδην ἐπιτέρπεαι ἦτορ, </l>
<l n="731">οὐδέ νύ σοί τι μέμηλεν ἐνὶ φρεσὶν οὐλομένῃσιν</l>
<l n="732">ἀμθʼ ἀρετῆς κλυτὸν ἔργου, ἐπὴν ἐσίδησθα γυναῖκα.</l>
<l n="733">σχέτλιε, ποῦ νύ τοί ἐστιν ἐῢ σθένος ἠδὲ νόημα;</l>
<l n="734">πῇ δὲ βίη βασιλῆος ἀμύμονος; οὐδέ τι οἶαθα</l>
<l n="735">ὅσσον ἄχος Τρώεσσι γυναιμανέουσι τέτυκται; </l>
<l n="736">οὐ γὰρ τερπωλῆς ὀλοώτερον ἄλλο βροτοῖσιν</l>
<l n="737">ἐς λέχος ἱεμένης, ἥ τʼ ἄφρονα φῶτα τίθησι</l>
<l n="738">καὶ πινυτόν περ ἐόντα· πόνῳ δʼ ἄρα κῦδος ὀπηδεῖ·</l>
<l n="739">ἀνδρὶ γὰρ αἰχμητῇ νίκης κλέος ἔργα τʼ Ἄρηος</l>
<l n="740">τερπνά· φυγοπτολέμῳ δὲ γυναικῶν εὔαδεν εὐνή.’ </l>
<l n="741">ἦ μέγα νεικείων· ὁ δέ οἱ περιχώσατο θυμῷ</l>
<l n="742">Πηλείδης ἐρίθυμος· ἄφαρ δέ ἑ χειρὶ κραταιῇ</l>
<l n="743">τύψε κατὰ γναθμοῖο καὶ οὔατος· οἱ δʼ ἅμα πάντες</l>
<l n="744">ἐξεχύθνσαν ὀδόντες ἐπὶ χθόνα, κάππεσε δʼ αὐτὸς</l>
<l n="745">πρηνής· ἐκ δέ οἱ αἷμα διὰ στόματος πεφόρητο </l>
<l n="746">ἀθρόον· αἶψα δʼ ἄναλκις ἀπὸ μελέων φύγε θυμὸς</l>
<l n="747">ἀνέρος οὐτιδανοῖο· χάρη δʼ ἄρα λαὸς Ἀχαιῶν·</l>
<l n="748">τοὺς γὰρ νείκεε πάμπαν ἐπεσβολίῃσι κακῇσιν</l>
<l n="749">αὐτὸς ἐὼν λωβητός· ὁ γὰρ Δαναῶν πέλεν αἰδώς.</l>
<l n="750">καί ῥά τις ὧδʼ εἴπεσκεν ἀρηϊθόων Ἀργείων· </l>
<l n="751">‘οὐκ ἀγαθὸν βασιλῆας ὑβριζέμεν ἀνδρὶ χέρηι</l>
<l n="752">ἀμφαδὸν οὔτε κρυφηδόν, ἐπεὶ χόλος αἰνὸς ὀπηδεῖ·</l>
<l n="753">ἔστι Θέμις, καὶ γλῶσσαν ἀναιδέα τίνυται Ἄτη,</l>
<l n="754">ἥ τʼ αἰεὶ μερόπεσσιν ἐπʼ ἄλγεσιν ἄλγος ἀέξει.’</l>
<l n="755">ὣς ἄρʼ ἔφη Δαναῶν τις· ὁ δʼ ἀσχαλόων ἐνὶ θυμῷ </l>
<l n="756">Πηνείδης ἐρίθυμος ἔπος ποτὶ τοῖον ἔειπεν·</l>
<pb id="p.62"/>
<l n="757">‘κεῖσό νυν ἐν κονίῃσι λελασμένος ἀφροσυνάων·</l>
<l n="758">οὐ γὰρ ἀμείνονι φωτὶ χρεών κακὸν ἀντίʼ ἐρίζειν·</l>
<l n="759">ὣ καί που τὸ πάροιθεν Ὀδυσσῆος ταλαὸν κῆρ</l>
<l n="760">ἀργαλέως ὤρινας ἐλέγχεα μυρία βάζων· </l>
<l n="761">ἀλλʼ οὐ Πηλείδης τοι ὁμοίιος ἐξεφαάνθην,</l>
<l n="762">ὅς σευ θυμὸν ἔλυσα καὶ οὐκέτι <note n="1" place="unspecified" anchored="yes">Zimmermann, for ou)k e)pi\ of v.</note> χειρὶ βαρείῃ</l>
<l n="763">πληξάμενος· σὲ δὲ πότμος ἀμείλιχος ἀμφεκάλυψεν,</l>
<l n="764">σῇ δʼ ὀλιγοδρανίῃ θυμὸν λίπες· ἀλλʼ ἀπʼ Ἀχαιῶν</l>
<l n="765">ἔρρε καὶ ἐν φθιμένοισιν ἐπεσβολίας ἀγόρευε.’ </l>
<l n="766">ὣς ἔφατʼ Αἰακίδαο θρασύφρονος ἄτρομος υἱός.</l>
<l n="767">Τυδείδης δʼ ἄρα μοῦνος ἐν Ἀργείοις Ἀχιλῆι</l>
<l n="768">χώετο Θερσίταο δεδουπότος, οὕνεκʼ ἄρʼ αὐτοῦ</l>
<l n="769">εὔχετʼ ἀφʼ αἵματος εἶναι, ἐπεὶ πέλεν ὃς μὲν ἀγαυοῦ</l>
<l n="770">Τυδέος ὄβριμος υἱός, ὁ δʼ Ἀγρίου ἰσοθέοιο, </l>
<l n="771">ἀγρίου, ὅς τʼ Οἰνῆος ἀδελφεὸς ἔπλετο δίου·</l>
<l n="772">Οἰνεὺς δʼ υἱέα γείνατʼ ἀρήιον ἐν Δαναοῖσι</l>
<l n="773">Τυδέα· τοῦ δʼ ἐτέτυκτο πάϊς σθεναρὸς Διομήδης.</l>
<l n="774">τοὔνεκα Θερσίταο περὶ κταμένοιο χαλέφθη.</l>
<l n="775">καί νύ κε Πηλείωνος ἐναντίου ἤρατο χεῖρας, </l>
<l n="776">εἰ μή μιν κατέρυξαν Ἀχαιῶν φέρτατοι υἷες,</l>
<l n="777">πολλὰ παρηγορέοντες ὁμιλαδόν· ὣς δὲ καὶ αὐτὸν</l>
<l n="778">Πηλείδην ἑτέρωθεν ἐρήτυον· ἦ γὰρ ἔμελλον</l>
<l n="779">ἤδη καὶ ξιφέεσσιν ἐριδμαίνειν οἱ ἄριστοι</l>
<l n="780">Ἀργείων· τοὺς γάρ ῥα κακὸς χόλος ὀτρύνεσκεν. </l>
<l n="781">ἀλλʼ οἱ μὲν πεπίθοντο παραιφασίῃσιν ἑταίρων.</l>
<l n="782">οἱ δὲ μέγʼ οἰκτείραντες ἀγαυὴν Πενθεσίλειαν</l>
<l n="783">Ἀτρεῖδαι βασιλῆες ἀγασσάμενοί ἑ καὶ αὐτοὶ</l>
<l n="784">Τρωσὶ δόσαν ποτὶ ἄστυ φέρειν ἐρικυδέος Ἴλου</l>
<pb id="p.64"/>
<l n="785">σὺν σφοῖσιν τεύχεσσιν, ἐπεὶ Πριάμοιο νόησαν </l>
<l n="786">ἀγγελίην προϊέντος· ὁ γὰρ φρεσὶν ᾗσι μενοίνα</l>
<l n="787">κούρην ὀβριμόθυμον ὁμῶς τεύχεσσι καὶ Ἵππῳ</l>
<l n="788">ἐς μέγα σῆμα βαλέσθαι ἀφνειοῦ Λαομέδοντος.</l>
<l n="789">καί οἱ πυρκαϊὴν νηήσατο πρόσθε πόληος</l>
<l n="790">ὑψηλήν, εὐρεῖαν· ὕπερθε δὲ θήκατο κούρην </l>
<l n="791">πολλοῖς σὺν κτεάτεσσιν, ὅσα κταμένῃ ἐπεῴκει</l>
<l n="792">ἐν πυρὶ συγκείασθαι ἐϋκτεάνῳ βασιλείῃ·</l>
<l n="793">καὶ τὴν μὲν κατέδαψε θοὸν μένος Ἡφαίστοιο,</l>
<l n="794">φλὸξ ὀλοή· λαοὶ δὲ περισταδὸν ἄλλοθεν ἄλλοι</l>
<l n="795">πυρκαϊὴν σβέσσαντο θοῶς εὐώδεϊ οἴνῳ. </l>
<l n="796">ὀστέα δʼ ἀλλέξαντες ἄδην ἐπέχευαν σἄλειφα</l>
<l n="797">ἡδὺ καὶ ἐς κοίλην χηλὸν θέσαν· ἀμφὶ δʼ ἄρʼ αὐτοῖς</l>
<l n="798">πίονα δημὸν ὕπερθε βάλον βοός, ἥ τʼ ἀγέλῃσιν</l>
<l n="799">Ἰδαίοις ἐν ὄρεσσι μετέπρεπε φερβομένῃσι.</l>
<l n="800">Τρῶες δʼ ὥστε θύγατρα φίλην περικωκύσαντες </l>
<l n="801">ἀχνύμενοι τάρχυσαν ἐΰδμητον περὶ τεῖχος</l>
<l n="802">πύργῳ ἔπι προὔχοντι παρʼ ὀστέα Λαομέδοντος</l>
<l n="803">ἦρα φέροντες Ἄρηι καὶ αὐτῇ Πενθεσιλείῃ.</l>
<l n="804">καί οἱ παρκατέθαψαν Ἀμαζόνας, ὅσσαι ἅμʼ αὐτῇ</l>
<l n="805">ἐσπόμεναι ποτὶ δῆριν ὑπʼ Ἀργείοισι δάμησαν· </l>
<l n="806">οὐ γάρ σφιν τύμβοιο πολυκλαύτοιο μέγηραν</l>
<l n="807">Ἀτρεῖδαι, Τρώεσσι δʼ ἐϋπτολέμοισιν ὄπασσαν</l>
<l n="808">ἐκ βελέων ἐρύσασθαι ὁμῶς κταμένοισι καὶ ἄλλοις·</l>
<pb id="p.66"/>
<l n="809">οὐ γὰρ ἐπὶ φθιμένοισι πέλει κότος, ἀλλʼ ἐλεεινοὶ</l>
<l n="810">δήιοι οὐκέτʼ ἐόντες, ἐπὴν ἀπὸ θυμὸς ὄληται. </l>
<l n="811">Ἀργεῖοι δʼ ἀπάνευθε δόσαν πυρὶ πολλὰ κάρηνα</l>
<l n="812">ἡρώων, οἳ δή δή ὁμοῦ κτάθεν ἠδʼ ἐδάμησαν</l>
<l n="813">Τρώων ἐν παλάμῃσιν ἀνὰ στόμα δηιοτῆτος,</l>
<l n="814">πολλὰ μάλʼ ἀχνύμενοι κταμένων ὕπερ. ἔξοχα δʼ ἄλλων</l>
<l n="815">ἀμφʼ ἀγαθοῦ μύροντο Ποδάρκεος· οὐ γάρ ἐπʼ ἐσθλοῦ </l>
<l n="816">δεύετʼ ἀδελφειοῖο μάχῃ ἔνι Πρωτεσιλάου·</l>
<l n="817">ἀλλʼ ὁ μὲν ἤδη πρόσθεν ὑφʼ Ἕκτορι κεῖτο δαϊχθεὶς</l>
<l n="818">ἠΰς Πρωτεσίλαος· ὀ δʼ ἔγχεϊ Πενθεσιλείης</l>
<l n="819">βλήμενος Ἀργείοισι λυγρὸν περικάββαλε πένθος·</l>
<l n="820">τοὔνεκά οἱ πληθὺν μὲν ἀπόπροθι ταρχύσαντο </l>
<l n="821">τεθναότων· κείνῳ δέ πέριξ ἐβάλοντο καμόντες</l>
<l n="822">οἴῳ σῆμʼ ἀρίδηλον, ἐπεὶ θρασὺς ἔπλετο θυμῷ.</l>
<l n="823">νόσφι δὲ Θερσίταο λυγρὸν δέμας οὐτιδανοῖο</l>
<l n="824">θάψαντες ποτὶ νῆας ἐϋπρώρους ἀφίκοντο</l>
<l n="825">Αἰακίδην Ἀχιλῆα μέγα φρεσὶ κυδαίνοντες. </l>
<l n="826">ἦμος δʼ αἰγλήεσσα κατʼ ὠκεανοῖο βεβήκει</l>
<l n="827">ἠώς, ἀμφὶ δὲ γαῖαν ἐκίδνατο θεσπεσίη νύξ,</l>
<l n="828">δὴ τότʼ ἄρʼ ἐν κλισίῃς Ἀγαμέμνονος ἀφνειοῖο</l>
<l n="829">δαίνυτο Πηλείδαο βίη· σὺν δʼ ἄλλοι ἄριστοι</l>
<l n="830">τέρποντʼ ἐν θαλίῃς μέχρις ἠὼ δῖαν ἱκέσθαι. </l>
</div1>
<div1 type="book" n="2">
<pb id="p.68"/>
<l n="1">αὐτὰρ ἐπεὶ κορυφὰς ὀρέων ὑπέρ ἠχηέντων</l>
<l n="2">λαμπρὸν ὑπὲρ φάος ἦλθεν ἀτειρέος ἠελίοιο,</l>
<l n="3">οἱ μὲν ἄρʼ ἐν κλισίῃσιν Ἀχαιῶν ἄβριμοι υἷες</l>
<l n="4">γήθεον ἀκαμάτῳ μέγʼ ἐπευχόμενοι Ἀχιλῆι.</l>
<l n="5">Τρῶες δʼ αὖ μύροντο κατὰ πτόλιν· ἀμφὶ δὲ πύργους</l>
<l n="6">ἐζόμενοι σκοπίαζον, ἐπεὶ φόβος ἔλλαβε πάντας,</l>
<l n="7">μὴ δή που μέγα τεῖχος ὑπερθόρῃ ὄβριμος ἀνήρ</l>
<l n="8">αὐτούς τε κτείνῃ κατά τε πρήσῃ πυρὶ πάντα.</l>
<l n="9">τοῖσι δʼ ἄρʼ ἀχνυμένοισι γέρων μετέειπε Θυμοίτης·</l>
<l n="10">‘ὦ φίλοι, οὐκέτʼ ἔγωγε περὶ φρεσὶν οἶδα νοῆσαι, </l>
<l n="11">ὅππως ἔσσεται ἄλκαρ ἀνιηροῦ πολέμοιο</l>
<l n="12">Ἕκτορος ἀγχεμάχοιο δεδουπότος, ὃς μέγα Τρώων</l>
<l n="13">κάρτος ἔην τὸ πάροιθε· καὶ οὐδʼ ὅ γε Κῆρας ἄλυξεν,</l>
<l n="14">ἀλλʼ ἐδάμη παλάμῃσιν Ἀχιλλέος, ᾧ περ ὀΐω</l>
<l n="15">καὶ θεὸν ἀντιάσαντα μάχῃ ἔνι δῃωθῆναι· </l>
<l n="16">οἵην τήνδʼ ἐδάμασσεν ἀνὰ κλόνον, ἥνπερ οἱ ἄλλοι</l>
<l n="17">Ἀργεῖοι φοβέοντο, δαΐφρονα Πενθεσίλειαν·</l>
<l n="18">καὶ γὰρ ἔην ἔκπαγλος· ἔγωγέ μιν ὡς ἐνόησα,</l>
<pb id="p.70"/>
<l n="19">ὠισάμην μακάρων τίνʼ ἀπʼ οὐρανοῦ ἐνθάδʼ ἱκέσθαι</l>
<l n="20">ἡμῖν χάρμα φέρουσαν· ὃ δʼ οὐκ ἄρʼ ἐτήτυμον ἦεν. </l>
<l n="21">ἀλλʼ ἄγε φραζώμεσθα, τί λώιον ἄμμι γένηται,</l>
<l n="22">ἢ ἔτι που στυγεροῖσι μαχώμεθα δυσμενέεσσιν,</l>
<l n="23">ἢ ἤδη φεύγωμεν ἀπʼ ἄστεος ὀλλυμένοιο·</l>
<l n="24">οὐ γὰρ ἔτʼ Ἀργείοισι δυνησόμεθʼ ἀντιφερίζειν</l>
<l n="25">μαρναμένου κατὰ δῆρ ιν ἀμειλίκτου Ἀχιλῆος.’ </l>
<l n="26">ὣς ἄρʼ ἔφη· τὸν δʼ υἱὸς ἀμείβετο Λαομέδοντος·</l>
<l n="27">‘ὦ φίλος ἠδʼ ἄλλοι Τρῶες σθεναροί τʼ ἐπίκουροι,</l>
<l n="28">μή νύ τι δειμαίνοντες ἑῆς χαζώμεθα πάτρης,</l>
<l n="29">μηδʼ ἔτι δυσμενέεσσι μαχώμεθα τῆλε πόληος,</l>
<l n="30">ἀλλά που ἐκ πύργων καὶ τείχεος, εἰσόκεν ἔλθῃ </l>
<l n="31">Μέμνων ὀβριμόθυμος ἄγων ἀπερείσια φῦλα</l>
<l n="32">λαῶν, οἳ ναίουσι μελάμβροτον Αἰθιόπειαν.</l>
<l n="33">ἤδη γάρ ῥα καὶ αὐτὸν ὀΐομαι ἀγχόθι γαίης</l>
<l n="34">ἔμμεναι ἡμετέρης· ἐπεὶ ἦ νύ οἱ οὔτι νέον γε</l>
<l n="35">ἀγγελίην προέηκα μέγʼ ἀχνύμενος περί θυμῷ· </l>
<l n="36">αὐτὰρ ὅ γʼ ἀσπασίως μοι ὑπέσχετο πάντα τελέσσαι</l>
<l n="37">ἐλθὼν ἐς Τροίην· καί μιν σχεδὸν ἔλπομαι εἶναι.</l>
<l n="38">ἀλλʼ ἄγε τλῆτʼ ἔτι βαιόν, ἐπεὶ πολὺ λώιόν ἐστι</l>
<l n="39">θαρσαλέως ἀπολέσθαι ἀνὰ κλόνον, ἠὲ φυγόντας</l>
<l n="40">ζώειν ἀλλοδαποῖσι παρʼ ἀνδράσιν αἴσχἐ ἔχοντας.’ </l>
<l n="41">ἦ ῥʼ ὁ γέρων· ἀλλʼ οὔτι σαόφρονι Πουλυδάμαντι</l>
<l n="42">ἥνδανεν εἰσέτι δῆρις, ἐΰφρονα δʼ ἔκφατο μῦθον·</l>
<l n="43">‘ εἰ μὲν δὴ Μέμνων τοι ἀριφραδέως κατένευσεν</l>
<l n="44">ἡμέων αἰνὸν ὄλεθρον ἀπωσέμεν, οὔτι μεγαίρω</l>
<l n="45">μίμνειν ἀνέρα δῖον ἀνὰ πτόλιν· ἀλλʼ ἄρα θυμῷ </l>
<pb id="p.72"/>
<l n="46">δείδω, μὴ σὺν ἑοῖσι κιὼν ἑτάροισι δαμείη</l>
<l n="47">κεῖνος ἀνήρ, πολλοῖς δὲ καὶ ἄλλοις πῆμα γένηται</l>
<l n="48">ἡμετέροις· δεινὸν γὰρ ἐπὶ σθένος ὄρνυτʼ Ἀχαιῶν.</l>
<l n="49">ἀλλʼ ἄγε, μηδὲ πόληος ἑῆς ἀπὸ τῆλε φυγόντες</l>
<l n="50">αἴσχεα πολλὰ φέρωμεν ἀναλκείῃ ὑπὸ λυγρῇ </l>
<l n="51">ἀλλοδαπὴν περόωντες ἐπὶ χθόνα, μηδʼ ἔτι πάτρῃ</l>
<l n="52">μίμνοντες κτεινώμεθʼ ὑπʼ Ἀργείων ὀρυμαγδοῦ,</l>
<l n="53">ἀλλʼ ἤδη Δαναοῖσι, καὶ εἰ βραδύ, λώιον εἴη</l>
<l n="54">εἰσέτι κυδαλίμην Ἑλένην καὶ κτήματʼ ἐκείνης,</l>
<l n="55">ἠμὲν ὅσα Σπάρτηθεν ἀνήγαγεν ἠδὲ καὶ ἄλλα, </l>
<l n="56">διττάκι τόσσα φέροντας ὑπὲρ πόλιός τε καὶ αὐτῶν</l>
<l n="57">ἐκδόμεν, ἕως οὐ κτῆσιν ἀνάρσια φῦλα δέδασται</l>
<l n="58">ἡμετέρην, οὐδʼ ἄστυ κατήνυκε πῦρ ἀΐδηλον.</l>
<l n="59">νῦν δʼ ἄγʼ ἐμοὶ πείθεσθε περὶ φρεσίν· οὐ γὰρ ὁΐω</l>
<l n="60">ἄλλον ἀμείνονα μῆτιν ἐνὶ Τρώεσσι φράσασθαι· </l>
<l n="61">εἴθʼ ὄφελον καὶ πρόσθεν ἐμῆς ἐπάκουσεν ἐφετμῆς</l>
<l n="62">Ἕκτωρ, ὁππότε μιν κατερήτυον ἔνδοθι πάτρης.’</l>
<l n="63">ὣς φάτο Πουλυδάμαντος ἐῢ σθένος· ἀμφὶ δὲ Τρῶες</l>
<l n="64">ᾔνεον εἰσαΐοντες ἐνὶ φρεσίν, οὐδʼ ἀναφανδὸν</l>
<l n="65">μῦθον ἔφαν· πάντες γὰρ ἑὸν τρομέοντες ἄνακτα </l>
<l n="66">ἅζοντʼ ἠδʼ Ἑλένην, κείνης ἕνεκʼ ὀλλύμενοί περ.</l>
<l n="67">τὸν δὲ καὶ ἐσθλὸν ἐόντα Πάρις μέγα νείκεσεν ἄντην·</l>
<l n="68">‘ Πουλυδάμα, σὺ μὲν ἐσσὶ φυγοπτόλεμος καὶ ἄναλκις,</l>
<l n="69">οὐδὲ σοὶ ἐν στέρνοισι πέλει μενεδήιον ἦτορ,</l>
<l n="70">ἀλλὰ δέος καὶ φύζα· σὺ δʼ εὔχεαι εἶναι ἄριστος </l>
<l n="71">ἐν βουλῇ· πάντων δὲ χερείονα μήδεα οἶδας.</l>
<pb id="p.74"/>
<l n="72">ἀλλʼ ἄγε δὴ σὺ μὲν αὐτὸς ἀπόσχεο δηιοτῆτος,</l>
<l n="73">μίμνε δʼ ἐνὶ μεγάροισι καθήμενος· αὐτὰρ οἱ ἄλλοι</l>
<l n="74">ἀμφʼ ἐμὲ θωρήξονται ἀνὰ πτόλιν, εἴσοκε μῆχος</l>
<l n="75">εὕρωμεν θυμῆρες ἀνηλεγέος πολέμοιο· </l>
<l n="76">οὐ γὰρ νόσφι πόνοιο καὶ ἀργαλέου πολέμοιο</l>
<l n="77">ἀνθρώποις μέγα κῦδος ἀέξεται ἠδὲ καὶ ἔργον·</l>
<l n="78">φύζα δὲ νηπιάχοισι μάλʼ εὔαδεν ἠδὲ γυναιξί·</l>
<l n="79">κείνῃς θυμὸν ἔοικας· ἐγὼ δέ τοι οὔτι πέποιθα</l>
<l n="80">μαρναμένῳ· πάντων γὰρ ἀμαλδύνεις θρασὺ κάρτος.’ </l>
<l n="81">ἦ μέγα νεικείων· ὁ δὲ χωόμενος φάτο μῦθον</l>
<l n="82">Πουλυδάμας· οὐ γάρ οἱ ἐναντίον ἅζετʼ ἁ̓??ʼσαι</l>
<l n="83">κεῖνος, ἐπεὶ στυγερὸς καὶ ἀτάσθαλος ἠδʼ ἀεσίφρων,</l>
<l n="84">ὃς φίλα μὲν σαίνῃσιν ἐνωπαδόν, ἄλλα δὲ θυμῷ</l>
<l n="85">πορφύρει καὶ κρύβδα τὸν οὐ παρεόντα χαλέπτῃ· </l>
<l n="86">τῷ ῥα καὶ ἀμφαδίῃ μέγα νείκεσε δῖον ἄνακτα·</l>
<l n="87">‘ὦ μοι ἐπιχθονίων πάντων ὀλοώτατε φωτῶν,</l>
<l n="88">σὸν θράσος ἤγαγε νῶιν ὀϊζύα, σὸς νόος ἔτλη</l>
<l n="89">δῆριν ἀπειρεσίην καὶ τλήσεται, εἰσόκε πάτρην</l>
<l n="90">σὺν λαοῖς σφετέροισι δαϊζομένην ἐσίδηαι· </l>
<l n="91">ἀλλʼ ἐμὲ μὴ τοιόνδε λάβοι θράσος, ἀμφὶ δὲ τάρβος</l>
<l n="92">ἀσφαλὲς αἰὲν ἔχοιμι, σόον δέ μοι οἶκον ὀφέλλοι.’</l>
<l n="93">ὣς ἄρʼ ἔφη. ὁ δʼ ἄρʼ οὔτι προσέννεπε Πουλυδάμαντα·</l>
<l n="94">μνήσατο γάρ, Τρώεσσιν ὅσας ἐφέηκεν ἀνίας</l>
<l n="95">ἠδʼ ὁπόσας ἔτʼ ἔμελλεν, ἐπεί ῥά οἱ αἰθόμενον κῆρ </l>
<l n="96">μᾶλλον ἐφώρμαινεν θανέειν ἢ νόσφι γενέσθαι</l>
<l n="97">ἀντιθέης Ἑλένης, ἧς εἵνεκα Τρώιοι υἷες</l>
<l n="98">ὑψόθεν ἐσκοπίαζον ἀπʼ ἄστεος αἰπεινοῖο</l>
<l n="99">δέγμενοι Ἀργείους ἠδʼ Αἰακίδην Ἀχιλῆα.</l>
<pb id="p.76"/>
<l n="100">τοῖσι δʼ ἄρʼ οὐ μετὰ δηρὸν ἀρήιος ἤλυθε Μέμνων, </l>
<l n="101">Μέμνων κυανέοισι μετʼ Αἰθιόπεσσιν ἀνάσσων,</l>
<l n="102">ὃς κίε λαὸν ἄγων ἀπερείσιον· ἀμφὶ δὲ Τρῶες</l>
<l n="103">γηθόσυνοί μιν ἴδοντο κατὰ πτόλιν, ἠΰτε ναῦται</l>
<l n="104">χείματος ἐξ ὀλοοῖο διʼ αἰθέρος ἀθρήσωσιν</l>
<l n="105">ἤδη τειρόμενοι Ἑλίκης περιηγέος αἴγλην· </l>
<l n="106">ὣς λαοὶ κεχάροντο περισταδόν, ἔξοχα δʼ ἄλλων</l>
<l n="107">Λαομεδοντιάδης· μάλα γάρ νύ οἱ ἦτορ ἐώλπει</l>
<l n="108">δῃώσειν πυρὶ νῆας ὑπʼ ἀνδράσιν Αἰθιόπεσσιν,</l>
<l n="109">οὕνεκʼ ἔχον βασιλῆα πελώριον ἠδὲ καὶ αὐτοὶ</l>
<l n="110">πολλοὶ ἔσαν καὶ πάντες ἐς Ἄρεα μαιμώωντες· </l>
<l n="111">τῷ ῥʼ ἄμοτον κύδαινεν ἐῢν γόνον Ἠριγενείης</l>
<l n="112">δωτίνῃς ἀγαθῇσι καὶ εὐφροσύνῃ τεθαλυίῃ·</l>
<l n="113">ἀλλήλοις δʼ ὀάριζον ἐπʼ εἰλαπίνῃ καὶ ἐδωδῇ,</l>
<l n="114">ὃς μὲν ἀριστῆας Δαναῶν καὶ ὅσʼ ἄλγἐ ἀνέτλη</l>
<l n="115">ἐξενέπων, ὁ δὲ πατρὸς ἑοῦ καὶ μητέρος Ἠοῦς </l>
<l n="116">ἀθάνατον βίον αἰέν, ἀπειρεσίης τε ῥέεθρα</l>
<l n="117">Τηθύος, ὠκεανοῦ τε βαθυρρόου ἱερὸν οἶδμα</l>
<l n="118">ἠδέ καὶ ἀκαμάτου πέρατα χθονός, ἀντολίας τε</l>
<l n="119">ἠελίου, καὶ πᾶσαν ἀπʼ ὠκεανοῖο κέλευθον</l>
<l n="120">μέχρις ἐπὶ Πριάμοιο πόλιν καὶ πρώονας Ἴδης, </l>
<l n="121">ἠδὲ καὶ ὡς ἐδάϊξεν ὑπὸ στιβαρῇσι χέρεσσιν</l>
<l n="122">ἀργαλέων Σολύμων ἱερὸν στρατόν, οἵ μιν ἰόντα</l>
<l n="123">εἶργον, ὃ καὶ σφίσι πῆμα καὶ ἄσχετον ὤπασε πότμον.</l>
<l n="124">καὶ τὰ μὲν ὣς ἀγόρευε καὶ ὡς ἴδεν ἔθνεα φωτῶν</l>
<l n="125">μυρία· τοῦ δʼ ἀΐοντος ὑπὸ φρεσὶ τέρπετο θυμός, </l>
<pb id="p.78"/>
<l n="126">καί ἑ καθαπτόμενος γεραρῷ προσεφώνεε μύθῳ·</l>
<l n="127">‘ὦ Μέμνον, τό μὲν ἄρ με θεοὶ ποίησαν ἰδέσθαι</l>
<l n="128">σὸν στρατὸν ἠδὲ καὶ αὐτὸν ἐν ἡμετέροισι μελάθροις·</l>
<l n="129">ὥς μοι ἔτι κρήνειαν, ἵνʼ Ἀργείους ἐσίδωμαι</l>
<l n="130">ὀλλυμένους ἅμα πάντας ὑπʼ ἐγχείῃσι τεῇσι· </l>
<l n="131">καὶ γὰρ δὴ μακάρεσσιν ἀτειρέσι πάντα ἔοικας</l>
<l n="132">ἐκπάγλως, ὡς οὔτις ἐπιχθονίων ἡρώων·</l>
<l n="133">τῷ σʼ ὀΐν κείνοισι φόνον στονόεντα βαλέσθαι.</l>
<l n="134">νῦν δʼ ἄγε τέρπεο θυμὸν ἐπʼ εἰλαπίνῃσιν ἐμῇσι</l>
<l n="135">σήμερον· αὐτὰρ ἔπειτα μαχήσεαι, ὡς ἐπέοικεν.’ </l>
<l n="136">ὣς εἰπὼν παλάμῃσι δέπας πολυχανδὲς ἀείρας</l>
<l n="137">Μέμνονα προφρονέως στιβαρῷ δείδεκτο κυπέλλῳ</l>
<l n="138">χρυσείῳ, τό ῥα δῶκε περίφρων ἀμφιγυήεις</l>
<l n="139">Ἥφαιστος κλυτὸν ἔργον, ὅτʼ ἤγετο Κυπρογένειαν,</l>
<l n="140">Ζηνὶ μεγασθενέϊ· ὁ δʼ ἄρʼ ὤπασεν υἱέϊ δῶρον </l>
<l n="141">Δαρδάνῳ ἀντιθέῳ· ὁ δʼ Ἐριχθονίῳ πόρε παιδί·</l>
<l n="142">Τρωὶ δʼ Ἐριχθόνιος μεγαλήτορι· αὐτὰρ ὅ γʼ Ἰλῷ</l>
<l n="143">κάλλιπε σὺν κτεάτεσσιν· ὁ δʼ ὤπασε Λαομέδοντι·</l>
<l n="144">αὐτὰρ ὁ Λαομέδων Πριάμῳ πόρεν, ὅς μιν ἔμελλεν</l>
<l n="145">υἱέϊ δωσέμεναι· τὸ δέ οἱ θεὸς οὐκ ἐτέλεσσεν. </l>
<l n="146">κεῖνο δέπας περικαλλὲς ἐθάμβεεν ἐν φρεσὶ Μέμνων</l>
<l n="147">ἀμφαφόων καὶ τοῖον ὑποβλήδην φάτο μῦθον·</l>
<l n="148">‘οὐ μὲν χρὴ παρὰ δαιτὶ πελώριον εὐχετάασθαι</l>
<l n="149">οὐδʼ ἄρʼ ὑποσχεσίην κατανευέμεν, <note n="1" place="unspecified" anchored="yes">Zimmermann, for kataneu/saimen of MSS.</note> ἀλλὰ ἕκηλον</l>
<l n="150">δαίνυσθʼ ἐν μεγάροισι καὶ ἄρτια μηχανάασθαι· </l>
<pb id="p.80"/>
<l n="151">εἴτε γὰρ ἐσθλός τʼ εἰμὶ καὶ ἄλκιμος εἴτε καὶ οὐκί,</l>
<l n="152">γνώσῃ ἐνὶ πτολέμῳ, ὁπότʼ ἀνέρος εἴδεται ἀλκή.</l>
<l n="153">νῦν δʼ ἄγε δὴ κοίτοιο μεδώμεθα, μηδʼ ἀνὰ νύκτα</l>
<l n="154">πίνωμεν· χαλεπὸς γὰρ ἐπειγομένοισι μάχεσθαι</l>
<l n="155">οἶνος ἀπειρέσιος καὶ ἀϋπνοσύνη ἀλεγεινή.’ </l>
<l n="156">ὣς φάτο· τὸν δʼ ὁ γεραιὸς ἀγασσάμενος προσέειπεν·</l>
<l n="157">‘ αὐτὸς ὅπως ἐθέλεις μεταδαίνυσο, πείθεο δʼ αὐτῷ·</l>
<l n="158">αὐ γὰρ ἐγώ σʼ ἀέκοντα βιήσομαι· οὐ γὰρ ἔοικεν</l>
<l n="159">οὔτʼ ἀπιόντʼ ἀπὸ δαιτὸς ἐρυκέμεν οὔτε μένοντα</l>
<l n="160">σεύειν ἐκ μεγάροιο· θέμις νύ τοι ἀνδράσιν αὕτως.’</l>
<l n="161">ὣς φάθʼ· ὁ δʼ ἐκ δόρποιο μεθίστατο· βῆ δὲ πρὸς εὐνὴν</l>
<l n="162">ὑστατίην· ἅμα δʼ ἄλλοι ἔβαν κοίτοιο μέδεσθαι</l>
<l n="163">δαιτυμόνες· τάχα δέ σφιν ἐπήλυθε νήδυμος ὕπνος.</l>
<l n="164">αὐτὰρ ἐνὶ μεγάροισι Διὸς στεροπηγερέταο</l>
<l n="165">ἀθάνατοι δαίνυντο· πατὴρ δʼ ἐν τοῖσι Κρονίων </l>
<l n="166">εὖ εἰδώς ἀγόρευε δυσηχέος ἔργα μόθοιο·</l>
<l n="167">‘ ἴστε θεοὶ περὶ πάντες ἐπεσσύμενον βαρὺ πῆμα</l>
<l n="168">αὔριον ἐν πολέμῳ· μάλα γὰρ πολλῶν μένος ἵππων</l>
<l n="169">ὄψεσθʼ ἀμφʼ ὀχέεσσι δαϊζομένων ἑκάτερθεν</l>
<l n="170">ἄνδρας δʼ ὀλλυμένους· τῶν καὶ πέρι κηδόμενός τις </l>
<l n="171">μιμνέτω ὑμείων μνδʼ ἀμφʼ ἐμὰ γούναθʼ ἱκάνων</l>
<l n="172">λισσέσθω· κῆρες γὰρ ἀμείλιχοί εἰσι καὶ ἡμῖν.’</l>
<l n="173">ὣς ἔφατʼ ἐν μέσσοισιν ἐπισταμένοισι καὶ αὐτοῖς,</l>
<l n="174">ὄφρα καὶ ἀσχαλόων τις ἀπὸ πτολέμοιο τράπηται,</l>
<l n="175">μηδέ ἑ λισσόμενος περὶ υἱέος ἠὲ φίλοιο </l>
<l n="176">μαψιδίως ἀφίκηται ἀτειρέος ἔνδον Ὀλύμπου.</l>
<l n="177">καὶ τὰ μὲν ὡς ἐσάκουσαν ἐριγδούπου Κρονίδαο,</l>
<l n="178">τλῆσαν ἐνὶ στερνοισι καὶ οὐ βασιλῆος ἔναντα</l>
<pb id="p.82"/>
<l n="179">μῆθον ἔφαν· μάλα γάρ μιν ἀπειρέσιον τρομέεσκον·</l>
<l n="180">ἀχνύμενοι δʼ ἵκανον· ὅπῃ δόμος ἦεν ἑκάστου </l>
<l n="181">καὶ λέχος· ἀμφὶ δὲ τοῖσι καὶ ἀθανάτοις περ ἐοῦσιν</l>
<l n="182">ὕπνου βληχρὸν ὄνειαρ ἐπὶ βλεφάροισι τανύσθη.</l>
<l n="183">ἦμος δʼ ἠλιβάτων ὀρέων ὑπερέσσυται ἄκρας</l>
<l n="184">λαμπρὸς ἀνʼ οὐρανὸν εὐρὺν ἑωσφόρος, ὅς τʼ ἐπὶ ἔργον</l>
<l n="185">ἡδὺ μάλα κνώσσοντασʼ ἀμαλλοδετῆρας ἐγείρει· </l>
<l n="186">τῆμος ἀρήιον υἷα φαεσφόρου Ἠριγενείης</l>
<l n="187">ὕστατος ὕπνος ἀνῆκεν· ὁδʼ ἐν φρεσὶ κάρτος ἀέξων</l>
<l n="188">ἤδη δυσμενέεσσι λιλαίετο δηριάασθαι.</l>
<l n="189">Ἠὼς δʼ οὐρανὸν εὐρὺν ἀνήιεν οὐκ ἐθέλουσα.</l>
<l n="190">καὶ τότε Τρῶες ἕσαντο περὶ χροῒ δήια τεύχη, </l>
<l n="191">τοῖσι δʼ ἅμʼ Αἰθίοπές τε καὶ ὁππόσα φῦλα πέλοντο</l>
<l n="192">ἀμφὶ βίην Πριάμοιο συναγρομένων ἐπικούρων</l>
<l n="193">πανσυδίῃ· μάλα δʼ ὦκα πρὸ τείχεος ἐσσεύοντο</l>
<l n="194">κυανέοις νεφέεσσιν ἐοικότες, οἷα Κρονίων</l>
<l n="195">χείματος ὀρνυμένοιο κατʼ ἠέρα πουλὺν ἀγείρει. </l>
<l n="196">αἶψα δʼ ἄρʼ ἐπλήσθη πεδίον πᾶν· οἱ δʼ ἐκέχυντο</l>
<l n="197">ἀκρίσι πυροβόροισιν ἀλίγκιον, αἵ τε φέρονται</l>
<l n="198">ὡς νέφος ἢ πολὺς ὄμβρος ὑπὲρ χθονὸς εὐρυπέδοιο</l>
<l n="199">ἄπλητοι μερόπεσσιν ἀεικέα λιμὸν ἄγουσαι·</l>
<l n="200">ὣς οἱ ἴσαν πολλοί τε καὶ ὄβριμοι, ἀμφὶ δʼ ἀγυιαὶ </l>
<l n="201">στείνοντʼ ἐσσυμένων, ὑπὸ δʼ ἔγρετο ποσσὶ κονίη.</l>
<l n="202">Ἀργεῖοι δʼ ἀπάνευθεν ἐθάμβεον, εὖτʼ ἐσίδοντο</l>
<l n="203">ἐσσυμένους· εἶθαρ δὲ περὶ χροῒ χαλκὸν ἕσαντο</l>
<l n="204">κάρτεϊ Πηλείδαο πεποιθότες· ὃς δʼ ἐνὶ μέσσοις</l>
<l n="205">ἤιε Τιτήνεσσι πολυσθενέεσσιν ἐοικὼς </l>
<pb id="p.84"/>
<l n="206">κυδιόων ἵπποισι καὶ ἅρμασι· τοῦ δʼ ἄρα τεύχη</l>
<l n="207">πάντη μαρμαίρεσκον ἀλίγκιον ἀστεροπῇσιν.</l>
<l n="208">οἶος δʼ ἐκ περάτων γαιηόχου ὠκεανοῖο</l>
<l n="209">ἔρχεται ἠέλιος φαεσίμβροτος οὐρανὸν εἴσω</l>
<l n="210">μφανόων, τραφερὴ δὲ γελᾷ περὶ γαῖα καὶ αἰθήρ· </l>
<l n="211">τοῖος ἐν Ἀργείοισι τότʼ ἔσσυτο Πηλέος υἱός.</l>
<l n="212">ὣς δὲ καὶ ἐν Τρώεσσιν ἀρήιος ἤιε Μέμνων</l>
<l n="213">Ἄρεϊ μαιμώωντι πανείκελος, ἀμφὶ δὲ λαοὶ</l>
<l n="214">προφρονέως ἐφέποντο παρεσσύμενοι βασιλῆι.</l>
<l n="215">αἶψα δʼ ἄρʼ ἀμφοτέρων δολιχαὶ πονέοντο φάλαγγες </l>
<l n="216">Τρώων καὶ Δαναῶν, μετὰ δʼ ἔπρεπον Αἰθιοπῆες·</l>
<l n="217">σὺν δʼ ἔπεσον καναχηδὸν ὁμῶς, ἅτε κύματα πόντου</l>
<l n="218">πάντοθεν ἐγρομένων ἀνέμων ὑπὸ χείματος ὥρῃ·</l>
<l n="219">ἀλλήλους δʼ ἐδάϊζον ἐϋξέστῃς μελίῃσι</l>
<l n="220">βάλλοντες, μετὰ δέ σφι γόος καναχή τε δεδήει· </l>
<l n="221">ὡς δʼ ὅτʼ ἐρίγδουποι ποταμοὶ μεγάλα στενάχωσιν</l>
<l n="222">εἰς ἅλα χευόμενοι, ὅτε λαβρότατος πέλει ὄμβρος</l>
<l n="223">ἐκ Διός, εὖτʼ ἀλίαστον ἐπὶ νέφεα κτυπέωσι</l>
<l n="224">θηγόμενʼ ἀλλήλοισι, πυρὸς δʼ ἐξέσσυτʼ ἀϋτμή·</l>
<l n="225">ὣς τῶν μαρναμένων μέγʼ ὑπαὶ ποσὶ γαῖα πελώρη </l>
<l n="226">ἔβραχε, θεσπεσίου δὲ διʼ ἠέρος ἔσσυτʼ ἀϋτὴ</l>
<l n="227">σμερδαλέη· δεινὸν γὰρ ἐΰτεον ἀμφοτέρωθεν.</l>
<l n="228">Ἔνθʼ ἕλε Πηλείδης Θάλιον καὶ ἀμύμονα Μέντην</l>
<l n="229">ἄμφω ἀριγνώτω, βάλε δʼ ἄλλων πολλὰ κάρηνα.</l>
<l n="230">εὖτʼ αἰγὶς βερέθροισιν <note n="1" place="unspecified" anchored="yes">Zimmermann, for eu)=te gai/hs mela/qroisin of MSS.</note> ὑποχθονίοις ἐπορούσῃ </l>
<l n="231">λάβρος, ἄφαρ δέ τε πάντα κατὰ χθονὸς ἀμφιχέηται</l>
<l n="232">ἐκ θεμέθλων· μάλα γάρ ῥα περιτρομέει βαθὺ γαῖα·</l>
<pb id="p.86"/>
<l n="233">ὣς οἵ γʼ ἐν κονίῃσι κατήριπον ὠκέϊ πότμῳ</l>
<l n="234">αἰχμῇ Πηλείωνος· ὁ γὰρ μέγα μαίνετο θυμῷ.</l>
<l n="235">ὣς δʼ αὕτως ἑτέρωθεν ἐῢς πάϊς Ἠριγενείης </l>
<l n="236">Ἀργείους ἐδέϊζε κακῇ ἐναλίγκιος Αἴσῃ,</l>
<l n="237">ἥ τε φέρει λαοῖσι κακὸν καὶ ἀεικέα λοιγόν.</l>
<l n="238">πρῶτον δʼ εἷλε Φέρωνα διὰ στέρνοιο τυχήσας</l>
<l n="239">δούρατι λευγαλέῳ, ἐπὶ δʼ ἔκτανε δῖον Ἔρευθον,</l>
<l n="240">ἄμφω ἐελδομένω πόλεμον καὶ ἀεικέα χάρμῃν, </l>
<l n="241">οἳ Θρύον ἀμφενέμοντο παρʼ Ἀλφειοῖο ῥεέθροις,</l>
<l n="242">καί ῥʼ ὑπὸ Νέστορι βῆσαν ἐς Ἰλίου ἱερὸν ἄστυ·</l>
<l n="243">τοὺς δʼ ὁπότʼ ἐξενάριξεν, ἐπῴχετο Νηλέος υἱὸν</l>
<l n="244">κτεῖναί μιν μεμαώς· τοῦ δʼ Ἀντίλοχος θεοειδὴς</l>
<l n="245">πρόσθʼ ἐλθὼν ἴθυνε μακρὸν δόρυ, καί οἱ ἅμαρτε </l>
<l n="246">τυτθὸν ἀλευαμένοιο· φίλον δέ οἱ εἷλεν ἑταῖρον</l>
<l n="247">αἴθοπα Πυρρασίδην· ὁ δὲ χωσάμενος κταμένοιο</l>
<l n="248">Ἀντιλόχῳ ἐπιᾶλτο, λέων ὣς ὀβριμόθυμος</l>
<l n="249">καπρίῳ, ὅς ῥα καὶ αὐτὸς ἐναντίον οἶδε μάχεσθαι</l>
<l n="250">ἀνδράσι καὶ θήρεσσι, πέλει δέ οἱ ἄσπετος ὁρμή· </l>
<l n="251">ὣς ὁ θοῶς ἐπόρουσεν, ὁ δʼ εὐρέϊ μιν βάλε πέτρῳ</l>
<l n="252">Ἀντίλοχος· τοῦ δʼ οὔτι λύθη κέαρ, οὕνεκσʼ ἄρʼ αὐτοῦ</l>
<l n="253">ἀλγινόεντʼ ἀπάλαλκε φόνον κρατερὴ τρυφάλεια·</l>
<l n="254">σμερδαλέον δέ οἱ ἦτορ ἐνὶ στέρνοισιν ὀρίνθη</l>
<l n="255">βλημένου· ἀμφὶ δέ οἱ κόρυς ἴαχε· καί ῥʼ ἔτι μᾶλλον </l>
<l n="256">μαίνετʼ ἐπʼ Ἀντιλόχῳ. κρατερὴ δέ οἱ ἔζεεν ἀλκή·</l>
<l n="257">τοὔνεκα Νέστορος υἷα καὶ αἰχμητήν περ ἐόντα</l>
<l n="258">τύψεν ὑπὲρ μαζοῖο· διήλασε δʼ ὄβριμον ἔγχος</l>
<l n="259">ἐς κραδίην, θνητοῖσιν ὅπῃ πέλει ὠκὺς ὄλεθρος.</l>
<pb id="p.88"/>
<l n="260">τοῦ δʼ ὑποδῃωθέντος ἄχος Δαναοῖσιν ἐτύχθη </l>
<l n="261">πᾶσι, μάλιστα δὲ πατρὶ περὶ φρένας ἤλυθε πένθος</l>
<l n="262">Νέστορι παιδὸς ἑοῖο παρʼ ὀφθαλμοῖσι δαμέντος·</l>
<l n="263">οὐ γὰρ δὴ μερόπεσσι κακώτερον ἄλγος ἔπεισιν,</l>
<l n="264">ἢ ὅτε παῖδες ὄλωνται ἑοῦ πατρὸς εἰσορόωντος·</l>
<l n="265">τοὔνεκα καὶ στερεῇσιν ἀρηράμενος φρεσὶ θυμὸν </l>
<l n="266">ἄχνυτο παιδὸς ἑοῖο κακῇ περὶ Κηρὶ δαμέντος·</l>
<l n="267">κέκλετο δʼ ἐσσυμένως Θρασυμήδεα νόσφιν ἐόντα·</l>
<l n="268">‘ ὄρσο μοι, ὦ Θρασύμηδες ἀγακλεές, ὄφρα φονῆα</l>
<l n="269">σεῖο κασιγνήτοιο καὶ υἱέος ἡμετέροιο</l>
<l n="270">νεκροῦ ἑκὰς σεύωμεν ἀεικέος, ἠὲ καὶ αὐτοὶ </l>
<l n="271">ἀμφʼ αὐτῷ στονόεσσαν ἀναπλήσωμεν ὀϊζύν.</l>
<l n="272">εἰ δὲ σοὶ ἐν στέρνοισι πέλει δέος, οὐ σύ γʼ ἐμεῖο</l>
<l n="273">υἱὸς ἔφυς οὐδʼ ἐσσὶ Περικλυμένοιο γενέθλης,</l>
<l n="274">ὅς τε καὶ Ἡρακλῆι καταντίον ἐλθέμεν ἔτλη.</l>
<l n="275">ἀλλʼ ἄγε δὴ πονεώμεθʼ, ἐπεὶ μέγα κάρτος ἀνάγκη </l>
<l n="276">πολλάκι μαρναμένοισι καὶ οὐτιδανοῖσιν ὀπάζει.’</l>
<l n="277">ὣς φάτο· τοῦ δʼ ἀΐοντος ὑπὸ φρεσὶ σύγχυτο θυμὸς</l>
<l n="278">πένθεσι λευγαλέοισιν· ἄφαρ δέ οἱ ἤλυθεν ἄγχι</l>
<l n="279">Φηρεύς, ὅν ῥα καὶ αὐτὸν ἀποκταμένοιο ἄνακτος</l>
<l n="280">εἷλεν ἄχος· κρατεροῖο δʼ ἐναντία δηριάασθαι </l>
<l n="281">Μέμνονος ὡρμήθησαν ἀνʼ αἱματόεντα κυδοιμόν.</l>
<l n="282">ὠς δʼ ὅταν ἀγρευτῆρε κατὰ πτύχας ὑληέσσας</l>
<l n="283">οὔρεος ἠλιβάτοιο λιλαιόμενοι μέγα θήρης</l>
<l n="284">ἢ συὸς ἢ ἄρκτοιο καταντίον ἀΐσσωσι <note n="1" place="unspecified" anchored="yes">Zimmermann, for a)i+/ssonsi of v.</note>
</l>
<l n="285">κτεινέμεναι μεμαῶτες, ὁ δʼ ἀμφοτέροις ἐπορούσας </l>
<l n="286">θυμῷ μαιμώωντι βίην ἀπαμύνεται ἀνδρῶν·</l>
<l n="287">ὣς τότε καὶ Μέμνων φρόνεεν μέγα· τοὶ δέ οἱ ἄγχι</l>
<l n="288">ἤλυθον· ἀλλά μιν οὔτι κατακτανέειν ἐδύναντο</l>
<l n="289">μακρῇσιν μελίῃσιν· ἀπέπλαγχθεν δέ οἱ αἰχμαὶ</l>
<l n="290">τῆλε χροός· μάλα γάρ που ἀπέτραπεν Ἠριγένεια· </l>
<pb id="p.90"/>
<l n="291">δούρατα δʼ οὐχ ἁλίως χαμάδις πέσεν· ἀλλʼ ὁ μὲν ὦκα</l>
<l n="292">ἐμμεμαὼς κατέπεφνε Πολύμνιον υἷα Μέγητος</l>
<l n="293">Φηρεὺς ὀβριμόθυμος, ὁ δʼ ἔκτανε Λαομέδοντα</l>
<l n="294">Νέστορος ὄβριμος υἱὸς ἀδελφειοῖο χολωθείς,</l>
<l n="295">ὃν Μέμνων ἐδάϊξε κατὰ μόθον, ἀμφὶ δʼ ἄρʼ αὐτῷ </l>
<l n="296">χερσὶν ὑπʼ ἀκαμάτῃσι λύεν παγχάλκεα τεύχη</l>
<l n="297">οὔτε βίην ἀλέγων Θρασυμήδεος οὔτε μὲν ἐσθλοῦ</l>
<l n="298">Φηρέος, οὕνεκα πολλὸν ὑπείροχος. οἱ δʼ ἅτε θῶε</l>
<l n="299">ἀμφʼ ἔλαφον βεβαῶτα μέγαν φοβέοντο λέοντα</l>
<l n="300">οὔτι πρόσω μεμαῶτες ἔτʼ ἐλθέμεν· αἰνὰ δὲ Νέστωρ</l>
<l n="301">ἐγγύθεν εἰσορόων ὀλοφύρετο, κέκλετο δʼ ἄλλους</l>
<l n="302">σφοὺς ἑτάρους δηίοισιν ἐπελθέμεν· ἂν δὲ καὶ αὐτὸς</l>
<l n="303">ὥρμαινεν πονέεσθαι ἀφʼ ἅρματος, οὕνεκʼ ἄρʼ αὐτὸν</l>
<l n="304">παιδὸς ἀποφθιμένοιο ποθὴ ποτὶ μῶλον ἄγεσκε</l>
<l n="305">πὰρ δύναμιν· μέλλεν δὲ φίλῳ περὶ παιδὶ καὶ αὐτὸς </l>
<l n="306">κεῖσθαι ὁμῶς κταμένοις ἐναρίθμιος, εἰ μὴ ἄρʼ αὐτὸν</l>
<l n="307">Μέμνων ὀβριμόθυμος ἐπεσσύμενον προσέειπεν</l>
<l n="308">αἰδεσθεὶς ἀνὰ θυμὸν ὁμήλικα πατρὸς ἑοῖο·</l>
<l n="309">‘ὧ γέρον, οὔ μοι ἔοικε καταντία σεῖο μάχεσθαι</l>
<l n="310">πρεσβυτέροιο γεγῶτος, ἐπεί γʼ εὖ οἶδα νοῆσαι· </l>
<l n="311">ἦ γὰρ ἔγωγʼ ἐφάμην σε νέον καὶ ἀρήιον ἄνδρα</l>
<l n="312">ἀντιάαν δηίοισι· θρασὺς δέ μοι ἔλπετο θυμὸς</l>
<l n="313">χειρὸς ἐμῆς καὶ δουρὸς ἐπάξιον ἔμμεναι ἔργον.</l>
<l n="314">ἀλλʼ ἀναχάζεο τῆλε μόθου στυγεροῦ τε φόνοιο,</l>
<l n="315">χάζεο, μή σε βάλοιμι καὶ οὐκ ἐθέλων περ ἀνάγκῃ, </l>
<l n="316">μηδὲ τεῷ περὶ παιδὶ πέσῃς μέγʼ ἀμείνονι φωτὶ</l>
<l n="317">μαρνάμενος, μὴ δή σε καὶ ἄφρονα μυθήσωνται</l>
<l n="318">ἀνέρες· οὐ γὰρ ἔοικεν ὑπερτέρῳ ἀντιάασθαι.’</l>
<pb id="p.92"/>
<l n="319">ὣς φάτο· τὸν δʼ ἑτέρωθι γέρων ἠμείβετο μύθῳ·</l>
<l n="320">‘ὦ Μέμνον, τὰ μὲν ἄρ που ἐτώσια πάντʼ ἀγορεύεις· </l>
<l n="321">οὐ μὲν γὰρ δηίοισι πονεύμενον εἵνεκα παιδὸς</l>
<l n="322">ἀφραίνειν ἐρέει τις ἀνηλέα παιδοφονῆα</l>
<l n="323">νεκροῦ ἑκὰς σεύοντα κατὰ μόθον· ὡς ὄφελόν μοι</l>
<l n="324">ἀλκὴ ἔτʼ ἔμπεδος ἦεν, ἵνα γνώῃς ἐμὸν ἔγχος·</l>
<l n="325">νῦν δὲ σὺ μὲν μάλα πάγχυ μέγʼ εὔχεαι, οὕνεκα θυμὸς </l>
<l n="326">θαρσαλέος νέου ἀνδρὸς ἐλαφρότερον δὲ νόημα·</l>
<l n="327">τῷ ῥα καὶ ὑψηλὰ φρονέων ἀποφώλια βάζεις.</l>
<l n="328">εἰ δέ μοι ἡβώωντι καταντίον εἰληλούθεις,</l>
<l n="329">οὐκ ἄν τοι κεχάροντο φίλοι κρατερῷ περ ἐόντι·</l>
<l n="330">νῦν δʼ ὥς τίς τε λέων ὑπὸ γήραος ἄχθομαι αἰνοῦ, </l>
<l n="331">ὅν τε κύων σταθμοῖο πολυρρήνοιο δίηται</l>
<l n="332">θαρσαλέως, ὁ δʼ ἄρʼ οὔτι λιλαιόμενός περ ἀμύνει</l>
<l n="333">οἷ αὐτῷ, οὐ γάρ οἱ ἔτʼ ἔμπεδοί εἰσιν ὀδόντες</l>
<l n="334">οὐδὲ βίη, κρατερὸν δὲ χρόνῳ ἀμαθύνεται ἦτορ·</l>
<l n="335">ὣς ἐμοὶ οὐκέτι κάρτος ἐνὶ στήθεσσιν ὄρωρεν, </l>
<l n="336">οἷόν. περ τὸ πάροιθεν· ὅμως δʼ ἔτι φέρτερός εἰμι</l>
<l n="337">πολλῶν ἀνθρώπων, παύροισι δέ γῆρας ὑπείκει</l>
<l n="337a">
<add>ἡμέτερον, τοῖς κάρτος ὁμῶς πέλει ἠδὲ καὶ ἥβη.’</add>
</l>
<l n="338">ὣς εἰπὼν ἀπὸ βαιὸν ἐχάσσατο· λεῖπε δʼ ἄρʼ υἷα</l>
<l n="339">κείμενον ἐν κονίῃσιν, ἐπεί νύ οἱ οὐκέτι πάμπαν</l>
<l n="340">γναμπτοῖς ἐν μελέεσσι πέλε σθένος ὡς τὸ πάροιθεν· </l>
<l n="341">γήραϊ γὰρ καθύπερθε πολυτλήτῳ βεβάρητο.</l>
<l n="342">ὣς δʼ αὕτως ἀπόρουσεν ἑϋμμελίης Θρασυμήδης</l>
<l n="343">Φηρεύς τʼ ὀβριμόθυμος ἰδʼ ἄλλοι πάντες ἑταῖροι</l>
<l n="344">δειδιότες· μάλα γάρ σφιν ἐῴχετο λοίγιος ἀνήρ.</l>
<l n="345">Ὡς δʼ ὅτʼ ἀπὸ μεγάλων ὀρέων ποταμὸς βαθυδίνης </l>
<l n="346">καχλάζων φορέηται ἀπειρεσίῳ ὀρυμαγδῷ</l>
<l n="347">ὁππότε συννεφὲς ἦμαρ ἐπʼ ἀνθρώποισι τανύσσῃ</l>
<pb id="p.94"/>
<l n="348">Ζεὺς κλονέων μέγα χεῖμα, περικτυπέουσι δὲ πάντῃ</l>
<l n="349">βρονταὶ ὁμῶς στεροπῇσιν ἄδην νεφέων συνιόντων</l>
<l n="350">θεσπεσίων, κοῖλαι δὲ περικλύζονται ἄρουραι </l>
<l n="351">ὄμβρου ἐπεσσυμένοιο δυσηχέος, ἀμφὶ δὲ μακραὶ</l>
<l n="352">σμερδαλέον βοόωσι κατʼ οὔρεα πάντα χαράδραι·</l>
<l n="353">ὣς Μέμνων σεύεσκεν ἐπʼ ᾐόνας Ἑλλησπόντου</l>
<l n="354">Ἀργείους· μετόπισθε δʼ ἐπισπόμενος κεράϊζε·</l>
<l n="355">πολλοὶ δʼ ἐν κονίῃσι καὶ αἵματι θυμὸν ἔλειπον </l>
<l n="356">Αἰθιόπων ὑπὸ χερσί· λύορῳ δʼ ἐφορύνετο γαῖα</l>
<l n="357">ὀλλυμένων Δαναῶν. μέγα δʼ ἐν φρεσὶ γήθεε Μέμνων</l>
<l n="358">αἰὲν ἐπεσσύμενος δηίων στίχας· ἀμφὶ δὲ νεκρῶν</l>
<l n="359">στείνετο Τρώιον δὖδας· ὁ δʼ οὐκ ἀπέληγε κυδοιμοῦ·</l>
<l n="360">ἔλπετο γὰρ Τρώεσσι φάος, Δαναοῖσι δὲ πῆμα </l>
<l n="361">ἔσσεσθʼ· ἀλλά ἑ Μοῖρα πολύστονος ἠπερόρευεν</l>
<l n="362">ἐγγύθεν ἱσταμένη καὶ ἐπὶ κλόνον ὀτρύνουσα.</l>
<l n="363">ἀμφὶ δὲ οἱ θεράποντες ἐϋσθενέες πονέοντο,</l>
<l n="364">Ἀλκυονεὺς Νύχιός τε καὶ Ἀσιάδης ἐρίθυμος</l>
<l n="365">αἰχμητής τε Μένεκλος Ἀλέξιππός τε Κλύδων τε </l>
<l n="366">ἄλλοι τʼ ἰωχμοῖο μεμαότες, οἵ ῥα καὶ αὐτοὶ</l>
<l n="367">καρτύναντʼ ἀνὰ δῆριν ἑῷ πίσυνοι βασιλῆι.</l>
<l n="368">καὶ τότε δή ῥα Μένεκλον ἐπεσσύμενον Δαναοῖσι</l>
<l n="369">Νηλείδης κατέπεφνεν. ὁ δʼ ἀσχαλόων ἑτάροιο</l>
<l n="370">Μέμνων ὀβριμόθυμος ἐνήρατο πουλὺν ὅμιλον· </l>
<l n="371">ὡς δʼ ὅτε τις κραιπνῇσιν ἐπιβρίσας ἐλάφοισι</l>
<l n="372">θηρητὴρ ἐν ὄρεσσι λίνων ἔντοσθεν ἐρεμνῶν</l>
<l n="373">ἰλαδὸν ἀγρομένῃσιν ἐς ὑστάτιον δόλον ἄγρης</l>
<l n="374">αἰζηῶν ἰότητι, κύνες δʼ ἐπικαγχαλόωσιν,</l>
<pb id="p.96"/>
<l n="375">πυκνὸν ὑλακτιόωντες, ὁ δʼ ἐμμεμαὼς ὑπʼ ἄκοντι </l>
<l n="376">κεμμάσιν ὠκυτάτῃσι φόνον στονόεντα τίθησιν·</l>
<l n="377">ὣς Μέμνων ἐδάϊζε πολὺν στρατόν· ἀμφὶ δʼ ἑταῖροι</l>
<l n="378">γήθεον· Ἀργεῖοι δὲ περικλυτὸν ἄνδρʼ ἐφέβοντο.</l>
<l n="379">ὡς δʼ ὁπότʼ ἐξεριπόντος ἀπʼ οὔρεος ἠλιβάτοιο</l>
<l n="380">πέτρου ἀπειρεσίοιο, τὸν ὑψόθεν ἀκάματος Ζεὺς </l>
<l n="381">ὤσῃ ἀπὸ κρημνοῖο βαλὼν στονόεντι κεραυνῷ,</l>
<l n="382">τοῦ δʼ ἄρʼ ἀνὰ δρυρὰ πυκνὰ καὶ ἄγκεα μακρὰ ῥαγέντος</l>
<l n="383">βῆσσαι ἐπικτυπέουσι, περιτρομέουσι δʼ ἀνʼ ὕλην,</l>
<l n="384">εἴ που μῆλʼ ὑπένερθε κυλινδομένοιο νέμονται</l>
<l n="385">ἢ βόες ἠέ τινʼ ἄλλα, καὶ ἐξαλέονται ἰόντος </l>
<l n="386">ῥιπὴν ἀργαλέην καὶ ἀμείλιχον· ὣς ἄρʼ Ἀχαιοὶ</l>
<l n="387">Μέμνονος ὄβριμον ἔγχος ἐπεσσυμένοιο φέβοντο.</l>
<l n="388">καὶ τότε δὴ κρατεροῖο μόλε σχεδὸν Αἰακίδαο</l>
<l n="389">Νέστωπ, ἀμφὶ δὲ παιδὶ μέγʼ ἀχνύμενος φάτο μῦθον·</l>
<l n="390">‘ὦ Ἀχιλεῦ μέγα ἕρκος ἐϋσθενέων Ἀργείων, </l>
<l n="391">ὤλετό μοι φίλος υἱός, ἔχει δέ μοι ἔντεα Μέμνων</l>
<l n="392">τεθνεότος, δείδω δὲ κυνῶν μὴ κῦρμα γένηται·</l>
<l n="393">ἀλλὰ θοῶς ἐπάμυνον, ἐπεὶ φίλος ὅστις ἑταίρου</l>
<l n="394">μέμνηται κταμένοιο καὶ ἄχνυται οὐκέτʼ ἐόντος.’</l>
<l n="395">ὣς φάτο· τοῦ δʼ ἀΐπμτπς ὑπὸ φρένας ἔμπεσε πένθος· </l>
<l n="396">Μέμνονα δʼ ὡς ἐνόησεν ἀνὰ στονόεντα κυδοιμὸν</l>
<l n="397">Ἀργείους ἰληδὸν ὑπʼ ἔγχεϊ δηιόωντα,</l>
<l n="398">αὐτίκα κάλλιπε Τρῶας, ὅσους ὑπὸ χερσὶ δάϊξεν</l>
<l n="399">ἀμφʼ ἄλλῃσι φάλαγξι, καὶ ἰσχανόων πολέμοιο</l>
<l n="400">ἤλυθέ οἱ κατέναντα χολούμενος Ἀντιλόχοιο </l>
<l n="401">ἠδʼ ἄλλων κταμένων· ὁ δʼ ἀνείλετο χείρεσι πέτρην,</l>
<l n="402">τήν ῥα βροτοὶ θέσαν οὖρον ἐϋστάχυος πεδίοιο,</l>
<l n="403">καὶ βάλεν ἀκαμάτοιο κατʼ ἀσπίδα Πηλείωνος</l>
<l n="404">δῖος ἀνήρ· ὁ δʼ ἄρʼ οὔτι τρέσας περιμήκεα πέτρην</l>
<l n="405">σὐτίκα οἱ σχεδὸν ἦλθε μακρὸν δόρυ πρόσθε τιταίνων, </l>
<pb id="p.98"/>
<l n="406">πεζός, ἐπεί ῥά οἱ ἵπποι ἔσαν μετόπισθε κυδοιμοῦ,</l>
<l n="407">καί οἱ δεξιὸν ὦμον ὑπὲρ σάκεος στυφέλιξεν·</l>
<l n="408">ὃς δὲ καὶ οὐτάμενός περ ἀταρβίϊ μάρνατο θυμῷ·</l>
<l n="409">τύψε δʼ ἄρʼ Αἰακίδαο βραχίονα δουρὶ κραταιῷ·</l>
<l n="410">τοῦ δʼ ἐχύθη φίλον αἷμα· χάρη δʼ ἄρʼ ἐτώσιον ἥρως, </l>
<l n="411">καί μιν ἄφαρ προσέειπεν ὑπερφιάλοις ἐπέεσσι·</l>
<l n="412">‘νῦν σʼ ὀΐω μόρον αἰνὸν ἀναπλήσειν ὑπʼ ὀλέθρῳ</l>
<l n="413">χερσὶν ἐμῇσι δαμέντα καὶ οὐκέτι μῶλον ἀλύξαι.</l>
<l n="414">σχέτλιε, τίπτε σὺ Τρῶας ἀνηλεγέως ὀλέεσκες</l>
<l n="415">πάντων εὐχόμενος πολὺ φέρτατος ἔμμεναι ἀνδρῶν, </l>
<l n="416">μητρός τʼ ἀθανάτης Νηρηίδος; ἀλλὰ σοὶ ἤδη</l>
<l n="417">ἤλυθεν αἴσιμον ἦθαρ, ἐπεὶ θεόθεν γένος εἰμὶ</l>
<l n="418">Ἠοῦς ὄβριμος υἱός, ὃν ἔκποθι λειριόεσσαι</l>
<l n="419">Ἑσπερίδες θρέψαντο παρὰ ῥόον ὠκεανοῖο.</l>
<l n="420">τοὔνεκά σευ καὶ δῆριν ἀμείλιχον οὐκ ἀλεείνω </l>
<l n="421">εἰδὼς μητέρα δῖαν, ὅσον προφερεστέρη ἐστὶ</l>
<l n="422">Νηρεΐδος, τῆς αὐτὸς ἐρεύχεαι ἔκγονος εἶναι·</l>
<l n="423">ἡ μὲν γὰρ μακάρεσσι καὶ ἀνθρώποισι φαείνει,</l>
<l n="424">τῇ ἐπὶ πάντα τελεῖται ἀτείρεος ἔνδον Ὀλύμπου</l>
<l n="425">ἐσθλά τε καὶ κλυτὰ ἔργα, τά τʼ ἀνδράσι γίνετʼ ὄνειαρ· </l>
<l n="426">ἡ δʼ ἐν ἁλὸς κευθμῶσι καθημένη ἀτρυγέτοισι</l>
<l n="427">ναίει ὁμῶς κήτεσσι μετʼ ἰχθύσι κυδιόωσα</l>
<l n="428">ἄπρηκτος καὶ ἀΐστος· ἐγὼ δέ μιν οὐκ ἀλεγίζω</l>
<l n="429">οὐδέ μιν ἀθανάτῃσιν ἐπουρανίῃσιν ἐΐσκω.’</l>
<l n="430">ὣς φάτο· τὸν δʼ ἐνένιπε θρασὺς πάϊς Αἰακίδαο· </l>
<l n="431">‘ὦ Μέμνον, πῇ νῦν σε κακαὶ φρένες ἐξορόθυναν</l>
<l n="432">ἐλθέμεν ἀντίʼ ἐμεῖο καὶ ἐς μόθον ἰσοφαρίζειν;</l>
<l n="433">ὃς σέο φέρτερός εἰμι βίῃ γενεῇ τε φυῇ τε</l>
<l n="434">Ζνηὸς ὑπερθύμοιο λαχὼν ἀριδείκετον αἷμα</l>
<l n="435">καὶ σθεναροῦ Νηρῆος, ὃς εἰναλίας τέκε καύρας </l>
<pb id="p.100"/>
<l n="436">Νηρεΐδας, τὰς δή ῥα θεοὶ τίουσʼ ἐν Ὀλύμπῳ,</l>
<l n="437">πασάων δὲ μάλιστα Θέτιν κλυτὰ μητιόωσαν,</l>
<l n="438">οὕνεκά που Διόνυσον ἑοῖς ὑπέδεκτο μελάθροις,</l>
<l n="439">ὁππότε δειμαίνεσκε βίην ὀλοοῖο Λυκούργου,</l>
<l n="440">ἠδὲ καὶ ὡς Ἥφαιστον ἐΰφρονα χαλκεοτέχνην </l>
<l n="441">δέξαθʼ ἑπῖσι δόμοισιν ἀπʼ Οὐλύμποιο πεσόντα,</l>
<l n="442">αὐτόν τʼ Ἀργικέραυνον ὅπως ὑπελύσατο δεσμῶν·</l>
<l n="443">τῶν μιμνησκόμενοι πανδερκέες Οὐρανίωνες</l>
<l n="444">μητέρʼ ἐμὴν τίουσι Θέτιν ζαθέῳ ἐν Ὀλύμπῳ.</l>
<l n="445">γνώσῃ δʼ ὡς θεός ἐστιν, ἐπὴν δόρυ χάλκεον εἴσω </l>
<l n="446">ἐς τεὸν ἧπαρ ἵκηται ἐμῇ βεβλημένον ἀλκῇ·</l>
<l n="447">Ἕκτορα γὰρ Πατρόκλοιο, σὲ δʼ Ἀντιλόχοιο χολωθεὶς</l>
<l n="448">τίσομαι· οὐ γὰρ ὄλεσσας ἀνάλκιδος ἀνδρὸς ἑταῖρον.</l>
<l n="449">ἀλλὰ τί νηπιάχοισιν ἐοικότες ἀφραδέεσσιν</l>
<l n="450">ἕσταμεν ἡμετέρων μυθεύμενοι ἔργα τοκήων </l>
<l n="451">ἠδʼ αὐτῶν; ἐγγὺς καὶ Ἄρης, ἐγγὺς δὲ καὶ ἀλκή.’</l>
<l n="452">ὣς εἰπὼν παλάμῃσι λάβεν πολυμήκετον ἆορ</l>
<l n="453">Μέμνων δʼ αὖθʼ ἑτέρωθι, καὶ ὀτραλέως συνόρουσαν·</l>
<l n="454">τύπτον δʼ ἀλλήλων ἄμοτον φρεσὶ μαιμώωντες</l>
<l n="455">ἀσπίδας, ἃς Ἥφαιστος ὑπʼ ἀμβροσίῃ κάμε τέχνῃ, </l>
<l n="456">πυκνὰ συναΐσσοντες· ἐπέψαυον δὲ λόφοισιν</l>
<l n="457">ἀλλήλαις ἑκάτερθεν ἐρειδόμεναι τρυφάλειαι.</l>
<l n="458">Ζεὺς δὲ μέγʼ ἀμφοτέροισι φίλα φρονέων βάλε κάρτος,</l>
<l n="459">τεῦξε δʼ ἄρʼ ἀκαμάτους καὶ μείζονας, οὐδὲν ὁμοίους</l>
<l n="460">ἀνδράσιν, ἀλλὰ θεοῖσιν· ἔρις δʼ ἐπεγήθεεν ἄμφω. </l>
<l n="461">οἱ δʼ αἰχμὴν μεμαῶτες ἄφαρ χροὸς ἐντὸς ἐλάσσαι</l>
<l n="462">μεσσηγὺς σάκεός τε καὶ ὑψιλόφου τρυφαλείης</l>
<l n="463">πολλάκις ἰθύνεσκον ἑὸν μένος, ἄλλοτε δʼ αὖτε</l>
<pb id="p.102"/>
<l n="464">βαιὸν ὑπὲρ κνημῖδος, ἔνερθε δὲ δαιδαλέοιο</l>
<l n="465">θώρηκος βριαροῖσιν ἀρηρότος ἀμφὶ μέλεσσιν, </l>
<l n="466">ἄμφω ἐπειγόμενοι· περὶ δέ σφισιν ἄμβροτα τεύχη</l>
<l n="467">ἀμφʼ ὤμοις ἀράβησε· βοὴ δʼ ἵκετʼ αἰθέρα δῖον</l>
<l n="468">Τρώων Αἰθιόπων τε καὶ Ἀργείων ἐριθύμων</l>
<l n="469">μαρναμένων ἑκάτερθε· κόνις δʼ ὑπὸ ποσσὶν ὀρώρει</l>
<l n="470">ἄχρις ἐς οὐρανὸν εὐρύν, ἐπεὶ μέγα κίνυτο ἔργου. </l>
<l n="471">Εὖτʼ ὀμίχλη κατʼ ὄρεσφιν ὀρινομένου ὑετοῖο,</l>
<l n="472">ὁππότε δὴ κελάδοντεζ ἐνιπλήθονται ἔναυλοι</l>
<l n="473">ὕδατος ἐσσυμένοιο, βρέμει δʼ ἄρα πᾶσα χαράδρη</l>
<l n="474">ἄσπετον, οἱ δʼ ἄρα πάντες ἐπιτρομέουσι νομῆες</l>
<l n="475">χειμάρρους ὀμίχλην τε φίλην ὀλοοῖσι λύκοισιν </l>
<l n="476">ἠδʼ ἄλλοις θήρεσσιν, ὅσους τρέφει ἄσπετος ὕλη·</l>
<l n="477">ὣς τῶν ἀμφὶ πόδεσσι κόνις πεπότητʼ ἀλεγεινή,</l>
<l n="478">ἥ ῥά τε καὶ φάος ἠῢ κατέκρυφεν ἠελίοιο</l>
<l n="479">αἰθέρʼ ἐπισκιάουσα· κακὴ δʼ ὑπεδάμνατʼ ὀϊζὺς</l>
<l n="480">λαοὺς ἐν κονίῃ τε καὶ αἰνομόρῳ ὑσμίνῃ. </l>
<l n="481">καὶ τὴν μὲν μακάρων τις ἀπώσατο δηιοτῆτος</l>
<l n="482">ἐσσυμένως· ὀλοαὶ δὲ θοὰς ἑκάτερθε φάλαγγας</l>
<l n="483">κῆρες ἐποτρύνεσκον ἀπειρέσιον πονέεσθαι</l>
<l n="484">δῆριν ἀνὰ στονόεσσαν· Ἄρης δʼ οὐ λῆγε φόνοιο</l>
<l n="485">λευγαλέου, πάντη δὲ πέριξ ἐφορύνετο γαῖα </l>
<l n="486">αἵματος ἐκχυμένοιο· μέλας δʼ ἐπετέρπετʼ Ὄλεθρος·</l>
<l n="487">στείνετο δὲ κταμένων πεδίον μέγα θʼ ἱππόβοτόν τε,</l>
<l n="488">ὁππόσον ἀμφὶ ῥοαῖς Σιμόεις καὶ Ξάνθος ἐέγργει</l>
<l n="489">Ἴδηθεν κατιόντες ἐς ἱερὸν Ἑλλήσποντον.</l>
<l n="490">Ἀλλʼ ὅτε δὴ πολλὴ μέν ἄδην μηκύνετο δῆρις </l>
<l n="491">μαρναμένων, ἶσον δὲ μένος τέτατʼ ἀμφοτέποισι,</l>
<l n="492">δὴ τότε τούς γʼ ἀπάνευθεν Ὀλύμπιοι εἰσορόωντες,</l>
<l n="493">οἱ μὲν θυμὸν ἔτερπον ἀτειρέϊ Πηλείωνι,</l>
<pb id="p.104"/>
<l n="494">οἱ δʼ ἄπα Τιθωνοῖο καὶ Ἠοῦς υἱέϊ δίῳ.</l>
<l n="495">ὑψόθι δʼ οὐρανὸς εὐρὺς ἐπέβραχεν· ἀμφὶ δὲ πόντος </l>
<l n="496">ἴαχε· κυανέη δὲ πέπιξ ἐλελίζετο γαῖα</l>
<l n="497">ἀμφοτέρων ὑπὸ ποσσί· περιτρομέοντο δὲ πᾶσαι</l>
<l n="498">ἀμφὶ Θέτιν Νηρῆος ὑπερθύμοιο θύγατρες</l>
<l n="499">ὀβρίμου ἀμφʼ Ἀχιλῆος ἰδʼ ἄσπετα δειμαίνοντο·</l>
<l n="500">δείδιε δʼ Ἠριγένεια φίλῳ περὶ παιδὶ καὶ αὐτὴ </l>
<l n="501">ἵπποις ἐμβεβαυῖα διʼ αἰθέρος· αἱ δέ οἱ ἄγχι</l>
<l n="502">Ἠελίοιο θύγατρες ἐθάμβεον ἑστηυῖαι</l>
<l n="503">θεσπεσιον περὶ κύκλον, ὃν ἠελίῳ ἀκάμαντι</l>
<l n="504">Ζεὺς πόρεν εἰς ἐνιαυτὸν ἐῢν δρόμον, ᾦ περὶ πάντα</l>
<l n="505">ζώει τε φθινύθει τε περιπλομένοιο κατʼ ἦμαρ </l>
<l n="506">νωλεμέως αἰῶνος ἑλισσομένων ἐνιαυτῶν.</l>
<l n="507">καί νύ κε δὴ μακάρεσσιν ἀμείλιχος ἔμπεσε δῆρις,</l>
<l n="508">εἰ μὴ ὑπʼ ἐννεσίῃσι Διὸς μεγαλοβρεμέταο</l>
<l n="509">δοιαὶ ἄρʼ ἀμφοτέροισι θοῶς ἑκάτερθε παρέσταν</l>
<l n="510">κῆρες, ἐρεμναίη μὲν ἔβη ποτὶ Μέμνονος ἦτορ, </l>
<l n="511">φαιδρὴ δʼ ἀμφʼ Ἀχιλῆα δαΐφρονα· τοὶ δʼ ἐσιδόντες</l>
<l n="512">ἀθάνατοι μέγʼ ἄϋσαν, ἄφαρ δʼ ἕλε τοὺς μὲν ἀνίη</l>
<l n="513">λευγαλέη, τοὺς δʼ ἠῢ καὶ ἀγλαὸν ἔλλαβε χάρμα.</l>
<l n="514">ἥρωες δʼ ἐμάχοντο καθʼ αἱματόεντα κυδοιμὸν</l>
<l n="515">ἔμπεδον, οὐδέ τι Κῆρας ἐποιχομένας ἐνόησαν </l>
<l n="516">θυμὸν καὶ μέγα κάρτος ἐπʼ ἀλλήλοισι φέροντες·</l>
<l n="517">θαίης κε στονόεντα κατὰ μόθον ἤματι κείνῳ</l>
<l n="518">μάρνασθʼ ἠὲ Γίγαντας ἀτειρέας ἠὲ κραταιοὺς</l>
<l n="519">Τιτῆνας· σθεναρὴ γὰρ ἐπί σφισι δῆρις ὀρώρει,</l>
<l n="520">ἠμὲν ὅτε ξιφέεσσι συνέδραμον, ἠδʼ ὅτε λᾶας </l>
<l n="521">βάλλον ἐπεσσύμενοι περιμήκεας· οὐδέ τις αὐτῶν</l>
<l n="522">χάζετο βαλλομένων, οὐδʼ ἔτρεσαν, ἀλλʼ ἅτε πρῶνες</l>
<l n="523">ἕστασαν ἀδμῆτες καταείμενοι ἄσπετον ἀλκήν·</l>
<l n="524">ἄμφω γὰρ μεγάλοιο Διὸς γένος εὐχετόωντο·</l>
<pb id="p.106"/>
<l n="525">τοὔνεκʼ ἄρα σφίσι δῆριν ἴσην ἐτάνυσσεν Ἐνυὼ </l>
<l n="526">πολλὸν έπειδομένοισιν ἐπὶ χρόνον ἐν δαῒ κείνῃ,</l>
<l n="527">αὐτοῖς ἠδʼ ἑτάροισιν ἀταρβέσιν, οἳ μετʼ ἀνάκτων</l>
<l n="528">νωλεμέως πονέοντο μεμαότες1, ἄχρι καμόντων</l>
<l n="529">αἰχμαὶ ἀνεγνάμφθησαν ἐν ἀσπίσιν· οὐδέ τις ἦεν</l>
<l n="530">θεινομένων ἑκάτερθεν ἀνούτατος, ἀλλʼ ἄρα πάντων </l>
<l n="531">ἐκ μελέων εἰς οὖδας ἀπέρρεεν αἶμα καὶ ἱδρὼς</l>
<l n="532">αἰὲν ἐρειδομένων, κεκάλυπτο δὲ γαῖα νέκυσσιν</l>
<l n="533">οὐρανὸνς ὡς νεξέεσσιν ἐς αἰγοκερῆα κιόντος</l>
<l n="534">ἠελίου, ὅτε πόντον ὑποτρομέει μέγα ναύτης.</l>
<l n="535">τοὺς δʼ ἵπποι χρεμέθοντες ἐπεσσυμένοις ἅμα λαοῖς </l>
<l n="536">τεθνεότας στείβεσκον, ἅτʼ ἄσπετα φύλλα κατʼ ἄλσος</l>
<l n="537">χείματος ἀρχομένου μετὰ τηλεθόωσαν ὀπώρην.</l>
<l n="538">οἱ δέ που ἐν νεκύεσσι καὶ αἵματι δηριόωντο</l>
<l n="539">υἱῆες μακάρων ἐρικυδέες, οὐδʼ ἀπέληγον</l>
<l n="540">ἀλλήλοις κοτέοντες· ἔρις δʼ ἴθυνε τάλαντα </l>
<l n="541">ὑσμίνης ἀλεγεινά, τὰ δʼ οὐκ ἔτι ἶσα πέλοντο·</l>
<l n="542">ἀλλʼ ἄρα Μέμνονα δῖον ὑπὸ στέρνοιο θέμεθλα</l>
<l n="543">Πηλείδης οὔτησε· τὸ δʼ ἀντικρὺ μέλαν ἆορ</l>
<l n="544">ἐξέθορεν· τοῦ δʼ αἶψα λύθη πολύηρατος αἰών·</l>
<l n="545">κάππεσε δʼ ἐς μέλαν αἷμα, βράχεν δέ οἱ ἄσπετα τεύχη· </l>
<l n="546">γαῖα δʼ ὑπες1 μαράγησε, καὶ ἀμφεφόβηθεν ἑταῖροι·</l>
<l n="547">τὸν δʼ ἄρα Μυρμιδόνες μὲν ἐσύλεον· ἀμφὶ δὲ Τρῶες</l>
<l n="548">φεῦγον· ὁ δʼ αἶψα δίωκε μένος μέγα λαίλαπι ἶσος.</l>
<l n="549">Ἠὼς δʼ ἐστονάχησε καλυψα μένη νεφέεσσιν·</l>
<l n="550">ἠχλύνθη δʼ ἄρα γαῖα. θοοὶ δʼ ἅμα πάντες ἀῆται </l>
<l n="551">μητρὸς ἐφημοσύνῃσι νίῃ φορέοντο κελεύθῳ</l>
<pb id="p.108"/>
<l n="552">ἐς πεδίον Πριάμοιο καὶ ἀμφεχέοντο θανόντι,</l>
<l n="553">ἦκα δʼ ἀνηρείψαντο θοῶς Ἠώιον υἷα,</l>
<l n="554">καί ἑ φέρον πολιοῖο διʼ ἠέρος· ἄχνυτο δέ σφι</l>
<l n="555">θυμὸς ἀδελφειοῖο δεδουπότος· ἀμφὶ δʼ ἄρʼ αἰθὴρ </l>
<l n="556">ἔστενε. τοῦ δʼ ἐπὶ γαῖαν ὅσαι πέσον αἱματόεσσαι</l>
<l n="557">ἐκ μελέων ῥαθάμιγγες, ἐν ἀνθρώποισι τέτυκται</l>
<l n="558">σῆμα καὶ ἐσσομένοις· τὰς γὰρ θεοὶ ἄλλοθεν ἄλλην</l>
<l n="559">εἰς ἓν ἀγειράμενοι ποταμὸν θέσαν ἠχήεντα,</l>
<l n="560">τόν ῥά τε Παφλαγόνειον ἐπιχθόνιοι καλέουσι </l>
<l n="561">πάντες, ὅσοι ναίουσι μακρῆς ὑπὸ δειράσιν Ἴδης·</l>
<l n="562">ὅς τε καὶ αἱματόεις τραφερὴν ἐπινίσσεται αἶαν,</l>
<l n="563">ὁππότε Μέμνονος ἦμαρ ἔῃ λυγρόν, ᾧ ἔνι κεῖος</l>
<l n="564">κάτθανε· λευγαλέη δὲ καὶ ἄσχετος ἔσσυται ὀδμὴ</l>
<l n="565">ἐξ ὕδατος· φαίης κεν ἔθʼ ἕλκεος οὐλομένοιο </l>
<l n="566">πυθομένους ἰχῶρας ἀποπνείειν ἀλεγεινόν.</l>
<l n="567">ἀλλὰ τὸ μὲν βουλῇσι θεῶν γένεθʼ. οἱ δʼ ἐπέτοντο</l>
<l n="568">Ἠοῦς ὄβριμον υἷα θοοὶ φορέοντες ἀῆται</l>
<l n="569">τυτθὸν ὑπέρ γαίης δνοφερῇ κεκαλυμμένον ὄρφνῃ·</l>
<l n="570">οὐδὲ μὲν Αἰθιοπῆες ἀποκταμένοιο ἄνακτος </l>
<l n="571">νόσφιν ἀπεπλάγχθησαν, ἐπεὶ θεὸς αἶψα καὶ αὐτοὺς</l>
<l n="572">ἦγε λιλαιομένοισι βαλὼν τάχος, οἶον ἔμελλον</l>
<l n="573">οὐ μετὰ δηρὸν ἔχοντες ἐπηέριοι φορέεσθαι·</l>
<l n="574">τοὔνεχʼ ἕποντʼ ἀνέμοισιν ὀδυρόμενοι βασιλῆα.</l>
<l n="575">ὡς δʼ ὅταν ἀγρευτῆρος ἐνὶ ξυλόχοισι δαμέντος </l>
<l n="576">ἢ συὸς ἠὲ λέοντος ὑπὸ βλοσυρῇσι γένυσσι</l>
<l n="577">σῶμʼ ἀναειρόμενοι μογεροὶ φορέουσιν ἑταῖροι</l>
<l n="578">ἀχνύμενοι, μετὰ δέ σφι κύνες ποθέοντες1 ἄνακτα</l>
<l n="579">κνυζηθμῷ ἐφέπονται ἀνιηρῆς ἕνεκʼ ἄγρης·</l>
<l n="580">ὣς οἵ γε προλιπόντες ἀνηλέα δηιοτῆτα </l>
<l n="581">λαιψηροῖς ἐφέποντο μέγα στενάχοντες ἀήταις</l>
<pb id="p.110"/>
<l n="582">ἀχλύϊ θεσπεσίῃ κεκαλυμμένοι, ἀμφὶ δὲ Τρῶες</l>
<l n="583">καὶ Δαναοὶ θάμβησαν ἅμα σφετέρῳ βασιλῆι</l>
<l n="584">πάντας1 ἀϊστωθέντας1, ἀπειρεσίῃ δʼ ἀνὰ θυμὸν</l>
<l n="585">ἀμφασίῃ βεβόληντο. νέκυν δʼ ἀκάμαντες ἀῆται </l>
<l n="586">Μέμνονος ἀγχεμάχοιο θέσαν βαρέα στενάχουτες</l>
<l n="587">πὰρ ποταμοῖο ῥέεθρα βαθυρρόου Αἰσήποιο,</l>
<l n="588">ᾗχί τε Νυμσάων καλλιπλοκάμων πέλει ἄλσος</l>
<l n="589">καλόν, ὃ δὴ μετόπισθε μακρὸν περὶ σῆμα βάλοντο</l>
<l n="590">Αἰσηποῖο θύγατρες ἄδην πεπυκασμένον ὕλῃ </l>
<l n="591">παντοίῃ· καὶ πολλὰ θεαὶ περικωκύσαντο,</l>
<l n="592">υἱέα κυδαίνουσαι ἐϋθρόνου Ἠριγενείης.</l>
<l n="593">δύσετο δʼ ἠελίοιο φάος· κατὰ δʼ ἤλυθεν Ἠὼς</l>
<l n="594">οὐρανόθεν κλαίουσα φίλον τέκος, ἀμφὶ δʼ ἄρʼ αὐτῇ</l>
<l n="595">κοῦραι ἐϋπλόκαμοι δυοκαίδεκα, τῇσι μέμηλεν </l>
<l n="596">αἰὲν ἑλισσομένου Ὑπερίονος αἰπά κέλευθα</l>
<l n="597">νύξ τε καὶ ἠριγένεια καὶ ἐκ Διὸς ὁππόσα βουλῆς</l>
<l n="598">γίνεται, οὗ περὶ δῶμα καὶ ἀρρήκτους πυλεῶνας</l>
<l n="599">στρωφῶντʼ ἔνθα καὶ ἔνθα πέριξ λυκάβαντα φέρουσαι</l>
<l n="600">καρποῖσι βρίθοντα κυλινδομένου περὶ κύκλου </l>
<l n="601">χειμῶνος κρυεροῖο καὶ εἴαρος ἀνθεμόεντος</l>
<l n="602">ἠδὲ θέρευς ἐρατοῖο πολυσταφύλοιό τʼ ὀπώρης.</l>
<l n="603">αἱ τότε δὴ κατέβησαν ἀπʼ αἰθέρος ἠλιβάτοιο</l>
<l n="604">ἄσπετʼ ὀδυρόμεναι περὶ Μέμνονα σὺν δʼ ἄρα τῇσι</l>
<l n="605">Πληιάδες μύροντο· περίαχε δʼ οὔρεα μακρὰ </l>
<l n="606">καὶ ῥόος Αἰσήποιο· γόος δʼ ἄλλητος ὀρώρει.</l>
<l n="607">ἡ δʼ ἄρʼ ἐνὶ μέσσῃσιν ἐῷ περὶ παιδὶ χυθεῖσα</l>
<l n="608">μακρὸν ἀνεστονάχνησε πολύστονος Ἠριγένεια·</l>
<l n="609">‘ὤλεό μοι, φίλε τέκνον, ἐῇ δʼ ἄρα μητέρι πένθος</l>
<l n="610">ἀργαλέον περίθηκας· ἐγὼ δʼ οὐ σεῖο δαμέντος </l>
<l n="611">τλήσομαι ἀθανάτοισιν ἐπουρανίοισι φαείνειν,</l>
<l n="612">ἀλλὰ καταχθονίων ἐσλύσομαι αἰνὰ βέρεθρα,</l>
<pb id="p.112"/>
<l n="613">ψυχὴ ὅπου σέο νόσφιν ἀποφθιμένοιο ποτᾶται,</l>
<l n="612a">
<add>γαῖαν ἀμαυρώσουσα καὶ οὐρανὸν ἠδὲ θάλασσαν</add>
</l>
<l n="614">πάντʼ ἐπικιδναμένου χάεος καὶ ἀεικέος ὄρφνης,</l>
<l n="615">ὄφρα τι καὶ Κρονίδαο πρεὶ φρένας ἄλγος ἵκηται· </l>
<l n="616">οὐ γὰρ ἀτιμοτέρη Νηρηίδος ἐκ Διὸς αὐτοῦ</l>
<l n="617">πάντʼ ἐπιδερκομένη, πάντʼ ἐς τέλος ἄχρις ἄγουσα·</l>
<l n="618">μαψιδίως γὰρ ἐμὸν φάος οὐ νῦν ὠπίσατο Ζεύς.</l>
<l n="619">τοὔνεχʼ ὑπὸ ζόφον εἶμι· Θέτιν δʼ ἐς Ὄλυμπον ἀγέσθω</l>
<l n="620">ἐξ ἁλός, ὄφρα θεοῖσι καὶ ἀνθρώποισι φαείνῃ· </l>
<l n="621">αὐτὰρ ἐμοὶ στονόεσσα μετʼ οὐρανὸν εὔαδεν ὄρφνη,</l>
<l n="622">μὴ δὴ σεῖο φονῆι φάος περὶ σῶμα βάλοιμι.’</l>
<l n="623">ὣς φαμένης ῥέε δάκρυ κατʼ ἀμβροσίοιο προσώπου</l>
<l n="624">ἀενάῳ ποταμῷ ἐναλίγκιον· ἀμφὶ δὲ νεκρῷ</l>
<l n="625">δεύετο γαῖα μέλαινα· συνάχνυτο δʼ ἀμβροσίη Νὺξ </l>
<l n="626">παιδὶ φίλῃ, καὶ πάντα κατέκρυφεν οὐρανὸς ἄστρα</l>
<l n="627">ἀχλύϊ καὶ νεφέεσσι φέρων χάριν Ἠριγενείῃ.</l>
<l n="628">Τρῶες δʼ ἄστεος ἔνδον ἔσαν περὶ Μέμνονι θυμὸν</l>
<l n="629">ἀχνύμενοι· πόθεον γὰρ ὁμῶς ἑτάροισιν ἄνακτα.</l>
<l n="630">οὐδὲ μὲν Ἀργεῖοι μέγʼ ἐγήθεον, ἀλλὰ καὶ αὐτοὶ </l>
<l n="631">ἐν πεδίῳ κταμένοισι παρʼ ἀνδράσιν αὖλιν ἔχοντες</l>
<l n="632">ἄμφω ἐϋμμελίην μὲν Ἀχιλλέα κυδαίνεσκον,</l>
<l n="633">Ἀντίλοχον δʼ ἄρα κλαῖον· ἔχον δʼ ἅμα χάρματι πένθος.</l>
<l n="634">παννυχίη δʼ ἀλεγεινὸν ἀνεστονάχιζε γοῶσα</l>
<l n="635">Ἠώς· ἀμφὶ δέ οἱ κέχυτο ζόφος· οὐδέ τι θυμῷ </l>
<l n="636">ἀντολίης ἀλέγιζε, μέγαν δʼ ἤχθηρεν Ὄλυμπον.</l>
<l n="637">ἄγχι δέ οἱ μάλα πολλὰ ποδώκεες ἔστενον ἵπποι</l>
<l n="638">γαῖαν ἐπιστείβοντες ἀηθέα, καὶ βασίλειαν</l>
<l n="639">ἀχνυμένην ὁρόωντες, ἐελδόμενοι μέγα νόστου.</l>
<pb id="p.114"/>
<l n="640">Ζεὺς δʼ ἄμοτον βρόντησε χολούμενος, ἀμφὶ δὲ γαῖα</l>
<l n="641">κινήθη περὶ πᾶσα· τρόμος δʼ ἕλεν ἄμβροτον Ἠῶ.</l>
<l n="642">τὸν δʼ ἄρα καρπαλίμως μελανόχροες Αἰθιοπῆες</l>
<l n="643">θάψαν ὀδυρόμενοι· τοὺς δʼ Ἠριγένεια βοῶπις</l>
<l n="644">πόλλʼ ὀλοφυρομένους κρατεροῦ περὶ σήματι παιδὸς</l>
<l n="645">οἰωνοὺς ποίησε καὶ ἠέρι δῶκε φέρεσθαι, </l>
<l n="646">τοὺς καὶ νῦν καλέουσι βροτῶν ἀπερείσια φῦλα</l>
<l n="647">Μέμνονας· οἵ ῥʼ ἐπὶ τύμβον ἔτι σφετέρου βασιλῆος</l>
<l n="648">ἐσσύμενοι γοόωσι κόνιν καθύπερθε χέοντες</l>
<l n="649">σήματος· ἀλλήλοις δὲ περικλονέουσι κυδοιμὸν</l>
<l n="650">Μέμνονι ἦρα φέροντες· ὁ δʼ εἰν Ἀΐδαο δόμοισιν </l>
<l n="651">ἠέ που ἐν μακάρεσσι κατʼ Ἠλύσιον πέδον αἴης</l>
<l n="652">καγχαλάᾳ· καὶ θυμὸν ἰαίνεται ἄμβροτος Ἠὼς</l>
<l n="653">δερκομένη· τοῖσιν δὲ πέλει πόνος ἄχρι καμόντες</l>
<l n="654">εἷς ἕνα δῃώσωνται ἀνὰ κλόνον, ἠὲ καὶ ἄμφω</l>
<l n="655">πότμον ἀναπλήσωσι πονεύμενοι ἀμφὶς ἄνακτα. </l>
<l n="656">καὶ τὰ μὲν ἐννεσίῃσι φαεσφόρου Ἠριγενείης</l>
<l n="657">οἰωνοὶ τελέουσι θοοί· τότε δʼ ἄμβροτος Ἠὼς</l>
<l n="658">οὐρανὸν εἰσανόρουσεν ὁμῶς πολυαλδέσιν Ὥραις,</l>
<l n="659">αἵ ῥά μιν οὐκ ἐθέλουσαν ἀνήγαγον ἐς Διὸς οὖδας</l>
<l n="660">παρφάμεναι μύθοισιν, ὅσοις βαρὺ πένθος ὑπείκει, </l>
<l n="661">καίπερ ἔτʼ ἀχνυμένην. ἡ δʼ οὐ λάθεθʼ οἶο δρόμοιο·</l>
<l n="662">δείδιε γὰρ δὴ Ζηνὸς ἄδην ἄλληκτον ἐνιπήν,</l>
<l n="663">ἐξ οὗ πάντα πέλονται, ὅσʼ ὠκεανοῖο ῥέεθρα</l>
<l n="664">ἐντὸς ἔχει καὶ γαῖα καὶ αἰθομένων ἕδος ἄστρων.</l>
<l n="665">τῆς ἄρα Πληιάδες πρότεραι ἴσαν· ἡ δὲ καὶ αὐτὴ </l>
<l n="666">αἰθερίας ὤιξε πύλας, ἐκέδασσε δ ἄρʼ αἴγλην.</l>
</div1>
<div1 type="book" n="3">
<pb id="p.116"/>
<l n="1">αὐτὰρ ἐπεὶ φάος ἦλθεν ἐϋθρόνου Ἠριγενείης,</l>
<l n="2">δὴ τότʼ ἄρʼ Ἀντιλόχοιο νέκυν ποτὶ νῆας ἔνεικαν</l>
<l n="3">αἰχμηταὶ Πύλιοι μεγάλα στενάχοντες ἄνακτα</l>
<l n="4">καί μιν ταρχύσαντο παρʼ ᾐόσιν Ἑλλησπόντου</l>
<l n="5">πολλὰ μάλʼ ἀχνύμενοι· περὶ δʼ ἔστενον ὄβριμοι υἷες</l>
<l n="6">Ἀργείων· πάντας γὰρ ἀμείλιχον ἄμφεχε πένθος</l>
<l n="7">Νέστορι ἦρα φέροντας· ὁ δʼ οὐ μέγα δάμνατο θυμῷ·</l>
<l n="8">ἀνδρὸς γὰρ πινυτοῖο περὶ φρεσὶ τλήμεναι ἄλγος</l>
<l n="9">θαρσαλέως καὶ μή τι κατηφιόωντʼ ἀκάχησθαι.</l>
<l n="10">Πηλείδης δʼ ἑτάροιο χολούμενος Ἀντιλόχοιο </l>
<l n="11">σμερδνὸν ἐπὶ Τρώεσσι κορύσσετο· τοὶ δέ καὶ αὐτοὶ</l>
<l n="12">καίπερ ὑποτρομέοντες ἐϋμμελίην Ἀχιλῆα</l>
<l n="13">τείχεος ἐξεχέοντο μεμαότες, οὕνεκʼ ἄρα σφι</l>
<l n="14">κῆρες ἐνὶ στέρνοισι θράσος βάλον· ἦ γὰρ ἔμελλον</l>
<l n="15">πολλοὶ ἀνοστήτοιο κατελθέμεν Ἀϊδονῆος </l>
<l n="16">χερσὶν ὕπʼ Αἰακίδαο δαΐφρονος, ὅς ῥα καὶ αὐτὸς</l>
<l n="17">φθεῖσθαι ὁμῶς ἤμελλε παρὰ Πριάμοιο πόληι.</l>
<l n="18">αἶψα δʼ ἄρʼ ἀμφοτέρωθε συνήλυθον εἰς ἕνα χῶρον</l>
<l n="19">Τρώων ἔθνεα πολλὰ μενεπτολέμων τʼ Ἀργείων</l>
<l n="20">μαιμώωντʼ ἐς Ἄρηα διεγρομένου πολέμοιο. </l>
<l n="21">Πηλείδης δʼ ἐν τοῖσι πολὺν περιδάμνατο λαὸν</l>
<l n="22">δυσμενέων· πάντῃ δὲ φερέσβιος αἵματι γαῖα</l>
<pb id="p.118"/>
<l n="23">δεύετο, καὶ νεκύεσσι περιστείνοντο ῥέεθρα</l>
<l n="24">Ξάνθου καὶ Σιμόεντος· ὁ δʼ ἑσπόμενος κεράϊζε</l>
<l n="25">μέχρις ἐπὶ πτολίεθρον, ἐπεὶ φόβος ἄμφεχε λαούς. </l>
<l n="26">καί νύ κε πάντας ὄλεσσε, πύλας δʼ εἰς οὖδας ἔρεισε</l>
<l n="27">θαιρῶν ἐξερύσας, ἢ καὶ συνέαξεν ὀχῆας</l>
<l n="28">δόχμιος ἐγχριμφθείς, Δαναοῖσι δὲ θῆκε κέλευθον</l>
<l n="29">ἐς Πριάμοιο πόληα, διέπραθε δʼ ὄλβιον ἄστυ,</l>
<l n="30">εἰ μή οἱ μέγα Φοῖβος ἀνηλέϊ χώσατο θυμῷ, </l>
<l n="31">ὡς ἴδεν ἄσπετα φῦλα δαϊκταμένων ἡρώων.</l>
<l n="32">αἶψα δʼ ἀπʼ Οὐλύμποιο κατήλυθε θηρὶ ἐοικὼς</l>
<l n="33">ἰοδόκην ὤμοισιν ἔχων καὶ ἀναλθέας ἰούς·</l>
<l n="34">ἔστη δʼ Αἰακίδαο καταντίον· ἀμφὶ δʼ ἄρʼ αὐτῷ</l>
<l n="35">γωρυὸς καὶ τόξα μὲγʼ ἴαχεν· ἐκ δέ οἱ ὄσσων </l>
<l n="36">πῦρ ἄμοτον μάρμαιρε· ποσὶν δʼ ὑπεκίνυτο γαῖα.</l>
<l n="37">σμερδαλέον δʼ ἤϋσε μέγας θεός, ὄφρʼ Ἀχιλῆα</l>
<l n="38">τρέψῃ ἀπὸ πτολέμοιο θεοῦ ὄπα ταρβήσαντα</l>
<l n="39">θεσπεσίην, καὶ Τρῶας ὑπὲκ θανάτοιο σαώσῃ·</l>
<l n="40">‘χάζεο, Πηλείδη, Τρώων ἑκάς, οὐ γὰρ ἔοικεν </l>
<l n="41">οὔ σʼ ἔτι δυσμενέεσσι κακὰς ἐπὶ κῆρας ἰάλλειν,</l>
<l n="42">μή σε καὶ ἀθανάτων τις ἀπʼ Οὐλύμποιο χαλέψῃ.’</l>
<l n="43">ὣς ἄρʼ ἔφη· ὁ δʼ ἄρʼ οὔτι θεοῦ τρέσεν ἄμβροτον αὐδήν·</l>
<l n="44">ἤδη γάρ οἱ Κῆρες ἀμείλιχοι ἀμφεποτῶντο·</l>
<l n="45">τοὔνεκʼ ἄρʼ οὐκ ἀλέγιζε θεοῦ, μέγα δʼ ἴαχεν ἄντην· </l>
<l n="46">‘Φοῖβε, τί ἤ με θεοῖσι καὶ οὐ μεμαῶτα μάχεσθαι</l>
<l n="47">ὀτρύνεις Τρώεσσιν ὑπερφιάλοισιν ἀμύνων;</l>
<l n="48">ἤδη γὰρ καὶ πρόσθε μʼ ἀποστρέψας ὀρυμαγδοῦ</l>
<l n="49">ἤπαφες, ὁππότε πρῶτον ὑπεξεσάωσας ὀλέθρου</l>
<l n="50">Ἕκτορα, τῷ μέγα Τρῶες ἀνὰ πτόλιν εὐχετόωντο. </l>
<pb id="p.120"/>
<l n="51">ἀλλʼ ἀναχάζεο τῆλε καὶ ἐς μακάρων ἕδος ἄλλων</l>
<l n="52">ἔρχεο, μή σε βάλοιμι καὶ ἀθάνατόν περ ἐόντα.’</l>
<l n="53">ὣς εἰπὼν ἀπάτερθε θεὸν λίπε, βῆ δʼ ἐπὶ Τρῶας,</l>
<l n="54">οἵ ῥʼ ἔτι που φεύγεσκον ἀεὶ προπάροιθε πόληος,</l>
<l n="55">καὶ τοὺς μὲν σεύεσκεν· ὁ δʼ ἀσχαλόων ἐνὶ θυμῷ </l>
<l n="56">Φοῖβος ἑὸν κατὰ θυμὸν ἔπος ποτὶ τοῖον ἔειπεν·</l>
<l n="57">‘ὦ πόποι, ὡς ὅ γε μαίνετʼ ἀνὰ φρένας· ἀλλά οἱ οὔτι</l>
<l n="58">οὐδʼ αὐτὸς Κρονίδης ἔτʼ ἀλέξεται <note n="1" place="unspecified" anchored="yes">Zimmermann, for a)ne/cetai of v.</note> οὔτε τις ἄλλος</l>
<l n="59">οὕτω μαργαίνοντι καὶ ἀντιόωντι<note n="2" place="unspecified" anchored="yes">Zimmermann, for a)ntio/wnta.</note> θεοῖσιν.’</l>
<l n="60">ὣς ἄρʼ ἔφη, καὶ ἄϊστος ὁμοῦ νεφέεσσιν ἐτύχθη· </l>
<l n="61">ἠέρα δʼ ἐσσάμενος στυγερὸν προέηκε Βέλεμνον,</l>
<l n="62">καί ἑ θοῶς οὔτησε κατὰ σφυρόν· αἶψα δʼ ἀνῖαι</l>
<l n="63">δῦσαν ὑπὸ κραδίην· ὁ δʼ ἀνετράπετʼ ἠΰτε πύργος,</l>
<l n="64">ὅν τε βίη τυφῶνος ὑποχθονίῃ στροφάλιγγι</l>
<l n="65">ῥήξῃ ὑπὲρ δαπέδοιο κραδαινομένης βαθὺ γαίης· </l>
<l n="66">ὣς ἐκλίθη δέμας ἠῢ κατʼ οὔδεος Αἰακίδαο.</l>
<l n="67">ἀμφὶ δὲ παπτήνας ὀλοὸν καὶ † ἔπος ἀκράαντον ὁμόκλα·</l>
<l n="68">‘τίς νύ μοι αἰνὸν ὀϊστὸν ἐπιπροέηκε κρυφηδόν;</l>
<l n="69">τλήτω μευ κατέναντα καὶ εἰς ἀναφανδὸν ἱκέσθαι,</l>
<l n="70">ὄφρα δέ οἱ μέλαν αἷμα καὶ ἔγκατα πάντα χυθείη </l>
<l n="71">ἡμετέρῳ περὶ δουρὶ καὶ Ἄϊδα λυγρὸν ἵκηται·</l>
<l n="72">οἶδα γὰρ ὡς οὔτις με δυνήσεται ἐγγύθεν ἐλθὼν</l>
<l n="73">ἐγχείῃ δαμάσασθαι ἐπιχθονίων ἡρώων,</l>
<l n="74">οὐδʼ εἴπερ στέρνοισι μάλʼ ἄτρομον ἦτορ ἔχῃσιν,</l>
<l n="75">ἄτρομον ἦτορ ἔχῃσι λίην καὶ χάλκεος εἴη· </l>
<l n="76">κρύβδα δʼ ἀνάλκιδες αἰὲν ἀγαυοτέρους λοχόωσι.</l>
<l n="77">τῷ μευ ἴτω κατέναντα, καὶ εἰ θεὸς εὔχεται εἶναι</l>
<l n="78">χωόμενος Δαναοῖς, ἐπεὶ ἦ νύ μοι ἦτορ ἔολπεν</l>
<l n="79">ἔμμεναι Ἀπόλλωνα λυγρῇ κεκαλυμμένον ὄρφνῃ.</l>
<pb id="p.122"/>
<l n="80">ὣς γάρ μοι τὸ πάροιθε φίλη διεπέφραδε μήτηρ </l>
<l n="81">κείνου ὑπαὶ βελέεσσιν ὀϊζυρῶς ἀπολέσθαι</l>
<l n="82">Σκαιῇς ἀμφὶ πύλῃσι· τὸ δʼ οὐκ ἀνεμώλιον ἦεν.’</l>
<l n="83">ἦ καὶ λυγρὸν ὀϊστὸν ἀμειλίκτοισι χέρεσσιν</l>
<l n="84">ἕλκεος ἐξείρυσσεν ἀναλθέος· ἐκ δέ οἱ αἷμα</l>
<l n="85">ἔσσυτο τειρομένοιο· πότμος δέ οἱ ἦτορ ἐδάμνα. </l>
<l n="86">ἀσχαλόων δʼ ἔρριψε βέλος· τὸ δʼ ἄρʼ αἶψα κιοῦσαι</l>
<l n="87">πνοιαὶ ἀνηρείψαντο, δόσαν δέ μιν Ἀπόλλωνι</l>
<l n="88">ἐς Διὸς οἰχομένῳ ζάθεον πέδον· οὐ γὰρ ἐῴκει</l>
<l n="89">ἄμβροτον ἰὸν ὀλέσθαι ἀπʼ ἀθανάτοιο μολόντα.</l>
<l n="90">δεξάμενος δʼ ὅ γε κραιπνὸς ἀφίκετο μακρὸν Ὄλυμπον </l>
<l n="91">ἄλλων ἀθανάτων ἐς ὁμήγυριν, ᾗχι μάλιστα</l>
<l n="92">πανσυδίῃ ἀγέροντο μάχην ἐσορώμενοι ἀνδρῶν·</l>
<l n="93">οἱ μὲν γὰρ Τρώεσσι μενοίνεον εὖχος ὀρέξαι</l>
<l n="94">οἱ δʼ αὖτʼ Ἀργείοις, διὰ δʼ ἄνδιχα μητιόωντες</l>
<l n="95">δέρκοντο κτείνοντας ἀνὰ μόθον ὀλλυμένους τε. </l>
<l n="96">τὸν δʼ ὁπότʼ εἰσενόησε Διὸς πινυτὴ παράκοιτις,</l>
<l n="97">αὐτίκα μιν νείκεσσεν ἀνιηροῖς ἐπέεσσιν·</l>
<l n="98">‘Φοῖβε, τί ἢ τόδʼ ἔρεξας ἀτάσθαλον ἤματι τῷδε,</l>
<l n="99">λησάμενος κείνοιο, τὸν ἀθάνατοι γάμον αὐτοὶ</l>
<l n="100">ἀντιθέῳ Πηλῆι συνήρσαμεν; ἐν δὲ σὺ μέσσοις </l>
<l n="101">δαινυμένοις ἤειδες, ὅπως Θέτιν ἀργυρόπεζαν</l>
<l n="102">Πηλεὺς ἤγετʼ ἄκοιτιν ἁλὸς μέγα λαῖτμα λιποῦσαν,</l>
<l n="103">καί σευ φορμίζοντος ἐπήιεν ἀθρόα φῦλα,</l>
<l n="104">θῆρές τʼ οἰωνοί τε βαθυσκόπελοί τε κολῶναι</l>
<l n="105">καὶ ποταμοὶ καὶ πᾶσα βαθύσκιος ἤιεν ὕλη. </l>
<l n="106">ἀλλὰ τά γʼ ἐξελάθου, καὶ ἀμείλιχον ἔργον ἔρξας</l>
<l n="107">κτείνας ἀνέρα δῖον, ὃν ἀθανάτοισι σὺν ἄλλοίς</l>
<l n="108">νέκταρ ἀποσπένδων ἠρήσαο παῖδα γενέσθαι</l>
<pb id="p.124"/>
<l n="109">ἐκ Θέτιδος Πηλῆι· τεῆς δʼ ἐπελήσαο ἀρῆς</l>
<l n="110">ἦρα φέρων λαοῖσι κραταιοῦ Λαομέδοντος, </l>
<l n="111">ᾧ πάρα βουκολέεσκες· ὁ δʼ ἀθάνατόν περ ἐόντα</l>
<l n="112">θνητὸς ἐὼν ἀκάχιζε· σὺ δʼ ἀφρονέων ἐνὶ θυμῷ</l>
<l n="113">ἦρα φέρεις Τρώεσσι λελασμένος ὅσσʼ ἐμόγησας.</l>
<l n="114">σχέτλιος, οὔ νύ τι οἶδας ἐνὶ φρεσὶ λευγαλέῃσιν,</l>
<l n="115">οὔθʼ ὅτις ἀργαλέος καὶ ἐπάξιος ἄλγεα πάσχειν, </l>
<l n="116">οὔθʼ ὅτις ἀθανάτοισι τετιμένος· ἦ γὰρ Ἀχιλλεὺς</l>
<l n="117">ἤπιος ἄμμι τέτυκτο καὶ ἐξ ἡμέων γένος ἦεν.</l>
<l n="118">ἀλλʼ οὐ μὰν Τρώεσσιν ἐλαφρότερον πόνον οἴω</l>
<l n="119">ἔσσεσθʼ Αἰακίδαο δεδουπότος, οὕνεκʼ ἄρʼ αὐτοῦ</l>
<l n="120">υἱὸς ἀπὸ Σκύροιο θοῶς ἐς ἀπηνέα δῆριν </l>
<l n="121">Ἀργείοις ἐπαρωγὸς ἐλεύσεται εἴκελος ἀλκὴν</l>
<l n="122">πατρὶ ἑῷ· πολέσιν δὲ κακὸν δηίοισι πελάσσει.</l>
<l n="123">ἦ νυ σοὶ οὐ Τρώων ἐπιμέμβλεται, ἀλλʼ Ἀχιλῆι</l>
<l n="124">ἀμφʼ ἀρετῆς ἐμέγηρας, ἐπεὶ πέλε φἐρτατος ἀνδρῶν;</l>
<l n="125">νήπιε, πῶς ἔτι σοῖσιν ἐν ὄμμασι Νηρηίνην </l>
<l n="126">ὄψει ἐν ἀθανάτοισι Διὸς ποτὶ δώματʼ ἰοῦσαν,</l>
<l n="127">ἥ σε πάρος κύδαινε καὶ ὡς φίλον ἔδρακεν υἷα;’</l>
<l n="128">ἦ μέγα νεικείουσα πολυσθενέος Διὸς υἷα</l>
<l n="129">Ἥρη ἀκηχεμένη· ὁ δʼ ἄρʼ οὐκ ἀπαμείβετο μύθῳ·</l>
<l n="130">ἅζετο γὰρ παράκοιτιν ἑοῦ πατρὸς ἀκαμάτοιο· </l>
<l n="131">οὐδέ οἱ ὀφθαλμοῖαι καταντίον εἰσοράασθαι</l>
<l n="132">ἔσθενεν, ἀλλʼ ἀπάνευθε θεῶν ἄλληκτον ἐόντων</l>
<l n="133">ἧστο κατωπιόων· ἄμοτον δέ οἱ ἐακύζοντο</l>
<l n="134">ἀθάνατοι κατʼ Ὄλυμπον ὅσοι Δαναοῖσιν ἄμυνον·</l>
<l n="135">ὅσσοι δʼ αὖ Τρώεσσι μενοίνεον εὖχος ὀρέξαι, </l>
<l n="136">κεῖνοί μιν κύδαινον ἐνὶ φρεσὶ καγχαλόωντες</l>
<l n="137">κρύβδʼ Ἥρης· πάντες γὰρ ἐναντίον Οὐρανίωνες</l>
<l n="138">ἅζοντʼ ἀσχαλόωσαν. ὁ δʼ οὔπω λήθετο θυμοῦ</l>
<l n="139">Πηλείδης· ἔτι γάρ οἱ ἀμαιμακέτοις ἐνὶ γυίοις</l>
<l n="140">ἔζεεν αἷμα κελαινὸν ἐελδομένοιο μάχεσθαι. </l>
<pb id="p.126"/>
<l n="141">οὐδʼ ἄρα οἱ Τρώων τις ἐτόλμα ἐγγὺς ἱκέσθαι</l>
<l n="142">βλημένου, ἀλλʼ ἀπάνευθεν ἀφέστασαν, εὖτε λέοντος</l>
<l n="143">ἀγρόται ἐν ξυλόχοισι τεθηπότες, ὅν τε βάλῃσι</l>
<l n="144">θηρητήρ, ὁ δʼ ἄρʼ οὔτι πεπαρμένος ἦτορ ἄκοντι</l>
<l n="145">λήθεται ἠνορέης, ἀλλὴ στρέφετʼ ἄγριον ὄμμα </l>
<l n="146">σμερδαλέον βλοσυρῇσιν ὑπαὶ γενύεσσι βεβρυχώς.</l>
<l n="147">ὣς ἄρα Πηλείδαο χόλος καὶ λοίγιον ἕλκος</l>
<l n="148">θυμὸν ἄδην ὀρόθυνε· θεοῦ δέ μιν ἰὸς ἐδάμνα.</l>
<l n="149">ἀλλὰ καὶ ὣς ἀνόρουσε καὶ ἔνθορε δυσμενέεσσι</l>
<l n="150">πάλλων ὄβριμον ἔγχος· ἕλεν δʼ Ὀρυθάονα δῖον, </l>
<l n="151">Ἕκτορος ἐσθλὸν ἑταῖρον, ἔσω <note n="1" place="unspecified" anchored="yes">Zimmermann, for a)na\ of MSS.</note> κροτάφοιο τυχήσας·</l>
<l n="152">οὐ γάρ οἱ κόρυς ἔσχε μακρὸν δόρυ, μαιμώωντος <note n="2" place="unspecified" anchored="yes">Ludsich, for kai\ memaw=tos of v.</note>
</l>
<l n="153">ἀλλὰ διʼ αὐτῆς αἶψα καὶ ὀστέου ἔνδον ἵκανεν</l>
<l n="154">ἶνας ἐς ἐγκεφάλοιο, κέδασσε <note n="3" place="unspecified" anchored="yes">Zimmermann, for ke/ase of MSS.</note> δέ οἱ θαλερὸν κῆρ.</l>
<l n="155">Ἱππόνοον δʼ ἐδάμασσε κατʼ ὀφρύος ἔγχος ἐρείσας </l>
<l n="156">ἐς θέμεθ1λʼ ὀφθαλμοῖο· χαμαὶ δέ οἱ ἔκπεσε γλήνη</l>
<l n="157">ἐκ βλεφάρων· ψυχὴ δὲ κατʼ Ἄϊδος ἐξεποτήθη.</l>
<l n="158">Ἀλκαθόου δʼ ἄρʼ ἔπειτα διὰ γναθμοῖο περήσας</l>
<l n="159">γλῶσσαν ὅλην ἀνέκερσεν· ὁ δʼ ἐς πέδον ἤριπε γαίης</l>
<l n="160">ἐκπνείων, αἰχμὴ δὲ διʼ οὔατος ἐξεφαάνθη. </l>
<l n="161">καὶ τοὺς μὲν κατέπεφνε καταντίον ἀΐσσοντας</l>
<l n="162">δῖος ἀνήρ· πολλῶν δὲ καὶ ἄλλων θυμὸν ἔλυσε</l>
<l n="163">φευγόντων· ἔτι γάρ οἱ ἐνὶ φρεσὶν ἔζεεν αἷμα.</l>
<l n="164">ἀλλʼ ὅτε οἱ ψύχοντο μέλη καὶ ἀπήιε θυμός,</l>
<l n="165">ἔστη ἐρεισάμενος μελίῃ ἔπι· τοὶ δʼ ἐπέτοντο </l>
<l n="166">πανσυδίῃ τρομέοντες, ὁ δέ σφισι τοῖον ὁμόκλα·</l>
<pb id="p.128"/>
<l n="167">‘ἆ δειλοὶ Τρῶες καὶ Δάρδανοι, οὐδὲ θανόντος</l>
<l n="168">ἔγχος ἐμὸν φεύξεσθε ἀμείλιχον, ἀλλʼ ἅμα πάντες</l>
<l n="169">τίσετʼ ἄρʼ αἰνὸν ὄλεθρον Ἐριννύσιν ἡμετέρῃσιν.’</l>
<l n="170">ὣς φάτο· τοὶ δʼ ἀΐοντες ὑπέτρεσαν, εὖτʼ ἐν ὄρεσσι ὄρεσσι </l>
<l n="171">φθόγγον ἐριβρύχοιο νεβροὶ τρομέωσι λέοντος</l>
<l n="172">δείλαιοι μέγα θῆρα πεφυζότες· ὣς ἄρα λαοὶ</l>
<l n="173">Τρώων ἱπποπόλων ἠδʼ ἀλλοδαπῶν ἐπικούρων</l>
<l n="174">ὑστατίην Ἀχιλῆος ὑποτρομέεσκον ὁμοκλήν,</l>
<l n="175">ἐλπόμενοί μιν ἔτʼ ἔμμεν ἀνούτατον. ὃς δʼ ὑπὸ πότμῳ </l>
<l n="176">θυμὸν τολμήεντα καὶ ὄβριμα γυῖα βαρυνθεὶς</l>
<l n="177">ἤριπεν ἀμφὶ νέκυσσιν ἀλίγκιος οὔρεϊ μακρῷ·</l>
<l n="178">γαῖα δʼ ὑπεπλατάγησε, καὶ ἄσπετον ἔβραχε τεύχη</l>
<l n="179">Πηλείδαο πεσόντος ἀμύμονος. οἱ δʼ ἔτι θυμῷ</l>
<l n="180">δήιοι εἰσορόωντες ἀπειρέσιον τρομέεσκον· </l>
<l n="181">ὡς δʼ ὅτε θῆρα δαφοινὸν ὑπʼ αἰζηοῖσι δαμέντα</l>
<l n="182">μῆλα περιτρομέουσι παρὰ σταθμὸν ἀθρήσαντα</l>
<l n="183">βλήμενον, οὐδέ οἱ ἄγχι παρελθέμεναι μεμάασιν,</l>
<l n="184">ἀλλά μιν ὡς ζώοντα νέκυν περιπεφρίκασιν·</l>
<l n="185">ὣς Τρῶες φοβέοντο καὶ οὐκέτʼ ἐόντʼ Ἀχιλῆα. </l>
<l n="186">ἀλλὰ καὶ ὣς ἐπέεσσι Πάρις μέγα θαρσύνεσκε</l>
<l n="187">λαόν, ἐπεὶ φρεαὶν ᾗσιν ἐγήθεεν· ἦ γὰρ ἐώλπει</l>
<l n="188">Ἀργείους παύσασθαι ἀμαιμακέτοιο κυδοιμοῦ</l>
<l n="189">Πηλείδαο πεσόντος· ὁ γὰρ Δαναοῖς πέλεν ἀλκή·</l>
<l n="190">‘ὦ φίλοι, εἰ ἐτεόν μοι ἀρήγετε εὐμενέοντες, </l>
<l n="191">σήμερον ἠὲ θάνωμεν ὑπʼ Ἀργείοισι δαμέντες,</l>
<l n="192">ἠὲ σαωθέντες ποτὶ Ἴλιον εἰρύσσωμεν</l>
<l n="193">ἵπποις Ἑκτορέοισι δεδουπότα Πηλείωνα,</l>
<l n="194">οἵ μʼ ἐς δηιοτῆτα κασιγνήτοιο θανόντος</l>
<l n="195">ἀχνύμενοι φορέουσιν ἑὸν ποθέοντες ἄνακτα· </l>
<l n="196">τοῖς εἴ πως ἐρύσαιμεν Ἀχιλλέα δῃωθέντα,</l>
<l n="197">ἵπποις μὲν μέγα κῦδος ὀρέξομεν ἠδὲ καὶ αὐτῷ</l>
<pb id="p.130"/>
<l n="198">Ἕκτορι, εἴ γέ τίς ἐστι κατʼ Ἄϊδος ἀνθρώποισιν</l>
<l n="199">ἢ νόος ἠὲ θέμιστες· ὁ γὰρ κακὰ μήσατο Τρῶας.</l>
<l n="200">καί μιν Τρωιάδες μεγάλα φρεσὶ καγχαλόωσαι </l>
<l n="201">ἀμφιπεριστήσονται ἀνὰ πτόλιν, ἠΰτε λυγραὶ</l>
<l n="202">πορδάλιες τεκέων κεχολωμέναι ἠὲ λέαιναι</l>
<l n="203">ἀνδρὶ πολυκμήτῳ μογερῆς ἐπιίστορι θήρης·</l>
<l n="204">ὣς Τρῳαὶ περὶ νεκρὸν ἀποκταμένου Ἀχιλῆος</l>
<l n="205">ἀθρόαι ἀΐξουσιν ἀπειρέσιον κοτέουσαι, </l>
<l n="206">αἱ μὲν ὑπὲρ τοκέων κεχολωμέναι, αἱ δὲ καὶ ἀνδρῶν,</l>
<l n="207">αἱ δʼ ἄρʼ ὑπὲρ παίδων, αἱ δὲ γνωτῶν ἐριτίμων.</l>
<l n="208">γηθήσει δὲ μάλιστα πατὴρ ἐμὸς ἠδὲ γέροντες,</l>
<l n="209">ὅσσους οὐκ ἐθέλοντας ἐν ἅστεϊ γῆρας ἐρύκει,</l>
<l n="210">τόνδʼ ἡμεῖς εἴπερ τε ποτὶ πτόλιν εἰρύσσαντες </l>
<l n="211">θήσομεν οἰωνοῖσιν ἀερσιπέτῃσιν ἐδωδήν.’</l>
<l n="212">ὣς φάτο· τοὶ δὲ νέκυν κρατερόφρονος Αἰακίδαο</l>
<l n="213">ἄμφεβαν ἐσσυμένως, οἵ μιν φοβέοντο πάροιθεν,</l>
<l n="214">Γλαῦκός τʼ Αἰνείας τε καὶ ὀβριμόθυμος Ἀγήνωρ</l>
<l n="215">ἄλλοι τʼ οὐλομένοιο δαήμονες ἰωχμοῖο, </l>
<l n="216">εἰρύσσαι μεμαῶτες ἐς Ἰλίου ἱερὸν ἄστυ.</l>
<l n="217">ἀλλά οἱ οὐκ ἀμέλησε θεοῖς ἐναλίγκιος Αἴας,</l>
<l n="218">ἀλλὰ θοῶς περίβη· πάντας δʼ ὑπὸ δούρατι μακρῷ</l>
<l n="219">ὤθει ἀπὸ νέκυος. τοὶ δʼ οὐκ ἀπέληγον ὁμοκλῆς,</l>
<l n="220">ἀλλά οἱ ἀμφεμάχοντο περισταδὸν ἀΐσσοντες </l>
<l n="221">αἰὲν ἐπασσύτεροι, τανυχειλέες εὖτε μέλισσαι,</l>
<l n="222">αἱ ῥά θʼ ἑὸν περὶ σίμβλον ἀπειρέσιαι ποτέωνται</l>
<l n="223">ἄνδρʼ ἀπαμυνόμεναι, ὁ δʼ ἄρʼ οὐκ ἀλέγων ἐπιούσας</l>
<l n="224">κηροὺς ἐκτάμνησι μελίχροας, αἱ δʼ ἀκάχονται</l>
<l n="225">καπνοῦ ὑπὸ ῥ??ʼῆς ἠδʼ ἀνέρος, ἀλλʼ ἄρα καὶ ὣς </l>
<l n="226">ἀντίαι ἀΐσσουσιν, ὁ δʼ οὐκ ὄθετʼ οὐδʼ ἄρα βαιόν·</l>
<pb id="p.132"/>
<l n="227">ὣς Αἴας τῶν οὔτι μάλʼ ἐσσυμένων ἀλέγιζεν,</l>
<l n="228">ἀλλʼ ἄρα πρῶτον ἐνήραθʼ ὑπὲρ μαζοῖο τυχήσας</l>
<l n="229">Μαιονίδην Ἀγέλαον, ἔπειτα δὲ Θέστορα δῖον.</l>
<l n="230">εἷλε δʼ ἄρʼ Ὠκύθοον καὶ Ἀγέστρατον ἠδʼ Ἀγάνιππον </l>
<l n="231">ζωρόν τε Νίσσον τε περικλειτόν τʼ Ἐρύμαντα,</l>
<l n="232">ὅς Λυκίηθεν ἵκανεν ὑπὸ μεγαλήτορι Γλαύκῳ,</l>
<l n="233">ναῖε δʼ ὅ γʼ αἰπεινὸν Μελανίππιον ἱρὸν Ἀθήνης</l>
<l n="234">ἀντία Μασσικύτοιο Χελιδονίης σχεδὸν ἄκρης,</l>
<l n="235">τὴν μέγʼ ὑποτρομέουσι τεθηπότες εἰν ἁλὶ ναῦται, </l>
<l n="236">εὖτε περιγνάμπτωσι μάλα στυφελὰς περὶ πέτρας.</l>
<l n="237">τοῦ δʼ ἄρʼ ἀποφθιμένοιο κλυτὸς πάϊς Ἱππολόχοιο</l>
<l n="238">παχνώθη κατὰ θυμόν, ἐπεί ῥά οἱ ἔσκεν ἑταῖρος·</l>
<l n="239">καί ῥα θοῶς Αἴαντα κατʼ ἀσπίδα πουλυβόειαν</l>
<l n="240">οὔτασεν, ἀλλά οἱ οὔτι διήλασεν ἐς χρόα καλόν· </l>
<l n="241">ῥινοὶ γάρ μιν ἔρυντο βοῶν καὶ ὑπʼ ἀσπίδι θώρηξ,</l>
<l n="242">ὅς ῥά οἱ ἀκαμάτοισι περὶ μελέεσσιν ἀρήρει.</l>
<l n="243">Γλαῦκος δʼ οὐκ ἀπέληγεν ἀταρτηροῖο κυδοιμοῦ</l>
<l n="244">Αἰακίδην Αἴαντα δαμασσέμεναι μενεαίνων,</l>
<l n="245">καί οἱ ἐπευχόμενος μέγʼ ἀπείλεεν ἄφρονι θυμῷ· </l>
<l n="246">‘ Αἶαν, ἐπεί νύ σέ φασι μέγʼ ἔξοχον ἔμμεναι ἄλλων</l>
<l n="247">Ἀργείων, σοὶ δʼ αἰὲν ἐπιφρονέουσι μάλιστα</l>
<l n="248">ἄσπετον, ὡς Ἀχιλῆι δαΐφρονι, τῷ σε θανόντι</l>
<l n="249">οἴω συνθανέεσθαι ἐπʼ ἤματι τῷδε καὶ αὐτόν.’</l>
<l n="250">ὥς ἔφατʼ ἀκράαντον ἱεὶς ἔπος· οὐδέ τι ᾔδη, </l>
<l n="251">ὅσσον ἀμείνονος ἀνδρὸς ἐναντίον ἔγχος ἐνώμα.</l>
<l n="252">τὸν δʼ ὑποδερκόμενος προσέφη μενεδήιος Αἴας·</l>
<l n="253">‘ ἆ δείλʼ, οὔ νύ τι οἶδας, ὅσον σέο φέρτερος Ἕκτωρ</l>
<l n="254">ἔπλετʼ ἐνὶ πτολέμοισι; μένος δʼ ἀλέεινε καὶ ἔγχος</l>
<l n="255">ἡμέτερον· πινυτὲν γὰρ ὁμῶς ἔχε κάρτεϊ θυμόν. </l>
<l n="256">σοὶ δʼ ἤτοι νόος ἐστὶ ποτὶ ζόφον, ὅς ῥά μοι ἔτλης</l>
<l n="257">ἐς μόθον ἐλθέμεναι μέγʼ ἀμείνονί περ γεγαῶτι·</l>
<pb id="p.134"/>
<l n="258">οὐ γάρ μευ ξεῖνος πατρώιος εὔχεαι εἶναι,</l>
<l n="259">οὐδέ με δωτίνῃσι παραιφάμενος πολέμοιο</l>
<l n="260">νόσφιν ἀποστρέψεις ὡς Τυδέος ὄβριμον υἷα· </l>
<l n="261">ἀλλὰ καὶ εἰ κείνοιο φύγες μένος, οὔ σʼ ἔτʼ ἔγωγε</l>
<l n="262">ζωὸν ἀπὸ πτολέμοιο μεθήσομαι ἀπονέεσθαι.</l>
<l n="263">ἦ ἄλλοισι πέποιθας ἀνὰ κλόνον, οἵ μετὰ σεῖο</l>
<l n="264">μυίῃς οὐτιδανῇσιν ἐοικότες ἀΐσσουσιν</l>
<l n="265">ἀμφὶ νέκυν Ἀχιλῆος ἀμύμονος; ἄλλʼ ἄρα καὶ τοῖς </l>
<l n="266">δώσω ἐπεσσύμενος θάνατον καὶ κῆρας ἐρεμνάς.’</l>
<l n="267">ὣς εἰπὼν Τρώεσσιν ἐνεστρωφᾶτο, λέων ὡς</l>
<l n="268">ἐν κυσὶν ἀγρεντῇσι κατʼ ἄγκεα μακρὰ καὶ ὕλην.</l>
<l n="269">πολλοὺς δʼ αἶψʼ ἐδάμασσε μεμαότας εὖχος ἀρέσθαι</l>
<l n="270">Τρῶας ὁμῶς Λυκίοισι· περιτορομέοντο δὲ λαοί, </l>
<l n="271">ἰχθύες ὡς ἀνὰ πόντον ἐπερχομένου ἀλεγεινοῦ</l>
<l n="272">κήτεος ἤ δελφῖνος ἁλιτρεφέος μεγάλοιο</l>
<l n="273">ὣς Τρῶες φοβέοντο βίην Τελαμωνιάδαο</l>
<l n="274">αἰὲν ἐπεσσυμένοιο κατὰ κλόνον· ἀλλʼ ἄρα καὶ ὥς</l>
<l n="275">μάρναντʼ, ἀμφὶ δὲ νεκρὸνʼ Αχιλλέος ἄλλοθεν ἄλλοι </l>
<l n="276">μυρίοι ἐν κονίῃσιν, ὅπως σύες ἀμφὶ λέοντα,</l>
<l n="277">κτείνοντʼ· οὐλομένη δὲ περὶ σφίσι δῆρις ὀρώρει.</l>
<l n="278">ἔνθα καὶ Ἱππολόχοιο δαΐφρονα δάμνατο παῖδα</l>
<l n="279">Αἴας ὀβριμόθυμος· ὁ δʼ ὕπτιος ἀμφʼ Ἀχιλῆα</l>
<l n="280">κάππεσεν, εὖτʼ ἐν ὄρεσσι περὶ στερεὴν δρύα θάμνος· </l>
<l n="281">ὣς ὅ γε δουρὶ δαμεὶς περικάππεσε Πηλείωνι</l>
<l n="282">βλήμενος· ἀμφὶ δὲ οἱ κρατερὸς πάϊς Ἀγχίσαο</l>
<l n="283">πολλὰ πονησάμενος σὺν ἀρηιφίλοις ἑτάροισιν</l>
<l n="284">εἴρυσεν ἐς Τρῶας, καὶ ἐς Ἰλίου ἱερὸν ἄστυ</l>
<l n="285">δῶκε φέρειν ἑτάροισι μέγʼ ἀχνυμένοις περὶ θυμῷ. </l>
<l n="286">αὐτὸς δʼ ἀμφʼ Ἀχιλῆι μαχέσκετο· τὸν δʼ ἄρα δουρὶ</l>
<l n="287">μυῶνος καθύπερθεν ἀρήιος οὔτασεν Αἴας</l>
<l n="288">χειρὸς δεξιτερῆς· ὁ δʼ ἄρʼ ἐσσυμένως ἀπόρουσεν</l>
<l n="289">ἐξ ὀλοοῦ πολέμοιο, κίεν δʼ ἄφαρ ἄστεος εἴσω·</l>
<pb id="p.136"/>
<l n="290">ἀμφὶ δέ οἱ πονέοντο περίφρονες ἰητῆρες, </l>
<l n="291">οἵ ῥά οἱ αἷμα κάθηραν ἀφʼ ἕλκεος, ἄλλα τε πάντα</l>
<l n="292">τεῦχον, ὅσʼ οὐταμένων ὀλοὰς ἀκέονται ἀνίας.</l>
<l n="293">Αἴας δʼ αἰὲν ἐμάρνατʼ ἀλίγκιος ἀστεροπῇσι</l>
<l n="294">κτείνων ἄλλοθεν ἄλλον, ἐπεὶ μέγα τείρετο θυμῷ</l>
<l n="295">ἀχνύμενος κέαρ ἔνδον ἀνεψιοῖο δαμέντος. </l>
<l n="296">ἄγχι δὲ Λαέρταο δαΐφρονος υἱὸς ἀμύμων</l>
<l n="297">μάρνατο δυσμενέεσσι· φέβοντο δέ μιν μέγα λαοί.</l>
<l n="298">κτεῖνε δὲ Πεισάνδροιο θοὸν καὶ ἀρήϊον υἷα</l>
<l n="299">Μαίναλον, ὅς ναίεσκε περικλυτὸν οὖδας Ἀβύδου·</l>
<l n="300">τῷ δʼ ἔπι δῖον ἔπεφνεν Ἀτύμνιον, ὅν ποτε Νύμφη </l>
<l n="301">Πηγασὶς ἠΰκομος σθεναρῷ τέκεν Ἠμαθίωνι</l>
<l n="302">Γρηνίκου ποταμοῖο παρὰ ῥόον· ἀμφὶ δʼ ἄρʼ αὐτῷ</l>
<l n="303">Πρωτέος υἷα δάϊξεν Ὀρέσβιον, ὅς τε μακεδνῆς</l>
<l n="304">Ἴδης ναιετάασκεν ὑπὸ πτύχας, οὐδέ ἑ μήτηρ</l>
<l n="305">δέξατο νοστήσαντα περικλειτὴ Πανάκεια, </l>
<l n="306">ἀλλʼ ἐδάμη παλάμῃσιν Ὀδυσσέος, ὅς τε καὶ ἄλλων</l>
<l n="307">πολλῶν θυμὸν ἔλυσεν ὑπʼ ἔλχεϊ μαιμώωντι</l>
<l n="308">κτείνων ὅν κε κίχῃσι περὶ νέκυν. ἀλλά μιν Ἄλκων</l>
<l n="309">υἱὸς ἀρηϊθόοιο Μεγακλέος ἔγχεϊ τύψε</l>
<l n="310">πὰρ γόνυ δεξιτερόν· περὶ δὲ κνημῖδα φαεινὴν </l>
<l n="311">ἔβλυσεν αἷμα κελαινόν· ὁ δʼ ἕλκεος οὐκ ἀλέγιζεν,</l>
<l n="312">ἀλλʼ ἄφαρ οὐτήσαντι κακὸν γένεθʼ, οὕνεκʼ ἄρʼ αὐτὸν</l>
<l n="313">ἱέμενον πολέμοιο διʼ ἀσπίδος οὔτασε δουρί·</l>
<l n="314">ὦσε δέ μιν μεγάλῃ τε βίῃ καὶ κάρτεϊ χειρὸς</l>
<l n="315">ὕπτιον ἐς γαῖαν· κανάχησε δέ οἱ πέρι τεύχη </l>
<l n="316">βλημένου ἐν κονίῃσι, περὶ μελέεσσι δὲ θώρηξ</l>
<l n="317">δεύετο φοινήεντι λύθρῳ· ὁ δὲ λοίγιον ἔγχος</l>
<l n="318">ἐκ χροὸς ἐξείρυσσε καὶ ἀσπίδος, ἕσπετο δʼ αἰχμῇ</l>
<l n="319">θυμὸς ἀπὸ μελέων, ἔλιπεν δέ μιν ἄμβροτος αἰών.</l>
<pb id="p.138"/>
<l n="320">τοῦ δʼ ἑτάροις ἐπόρουσε καὶ οὐτάμενός περ Ὀδυσσεύς, </l>
<l n="321">οὐδʼ ἀπέληγε μόθοιο δυσηχέος. ὥς δὲ καὶ ἄλλοι</l>
<l n="322">πάντες ὁμῶς ἐπιμὶξ Δαναοὶ μέγαν ἀμφʼ Ἀχιλῆα</l>
<l n="323">προφρονέως ἐμάχοντο, πολύν δʼ ὑπὸ χείρεσι λαὸν</l>
<l n="324">ἐσσυμένως ἐδάϊζον ἐϋξέστῃς μελίῃσιν.</l>
<l n="325">εὖτʼ ἄνεμοι θοὰ φύλλα κατὰ χθονὸς ἀμφιχέωνται </l>
<l n="326">λάβρον ἐπιβρίσαντες ἀνʼ ἄλσεα ὑλήεντα</l>
<l n="327">ἀρχομένου λυκάβαντος, ὅτε φθινύθουσιν ὀπῶραι·</l>
<l n="328">ὥς τοὺς ἐγχείῃσι βάλον Δαναοὶ μενεχάρμαι·</l>
<l n="329">μέμβλετο γὰρ πάντεσσιν Ἀχιλλέος ἀμφὶ θανόντος,</l>
<l n="330">ἐκπάγλως δʼ Αἴαντι δαΐφρονι· τοὔνεκʼ ἄρʼ ἔμπης </l>
<l n="331">Τρῶας ἄδην ἐδάϊζε κακῇ ἐναλίγκοις Αἴσῃ.</l>
<l n="332">τῷ δʼ ἔπι τόξ̓ ἐτίταινε Πάρις· τὸν δʼ αἶψα νοήσας</l>
<l n="333">κάββαλε χερμαδίῳ κατὰ κράατος· ἐν δʼ ἄρʼ ἔθλασσεν</l>
<l n="334">ἀμφίφαλον κυνέην ὀλοὸς λίθος· ἀμφὶ δέ μιν νὺξ</l>
<l n="335">μάρψεν. ὁ δʼ ἐν κονίῃσι κατήριπεν, οὐδέ οἱ ἰοὶ </l>
<l n="336">ἤρκεσαν ἱεμένῳ· ἐκέχυντο δʼ ἄρʼ ἄλλυδις ἄλλοι</l>
<l n="337">ἐν κονίῃ, κενεὴ δὲ παρεκτετάνυστο φαρέτρη·</l>
<l n="338">τόξον δʼ ἔκφυγε χεῖρε. φίλοι δέ μιν ἁρπάξαντες</l>
<l n="339">ἵπποις Ἑκτορέοισι φέρον ποτὶ Τρώιον ἄστυ</l>
<l n="340">βαιὸν ἔτʼ ἀμπνείοντα καὶ ἀργαλέον στενάχοντα· </l>
<l n="341">οὐδὲ μὲν ἔντἐ ἄνακτος ἑκὰς λίπον, ἀλλὰ καὶ αὐτὰ</l>
<l n="342">ἐκ πεδίοιο κόμισσαν ἑῷ βασιλῆι φέροντες.</l>
<l n="343">τῷ δʼ Αἴας ἐπὶ μακρὸν ἀΰτεεν ἀσχαλόων κῆρ·</l>
<l n="344">‘ ὦ κύον, ὡς θανάτοιο βαρὺ σθένος ἐξυπάλυξας</l>
<l n="345">σήμερον· ἀλλὰ σοὶ εἶθαρ ἐλεύσεται ὕστατον ἦμαρ </l>
<l n="346">ἤ τινος Ἀργείων ὑπὸ χείρεσιν ἢ ἐμεῦ αὐτοῦ.</l>
<l n="347">νῦν δʼ ἐμοὶ ἄλλα μέμηλε περὶ φρεσίν, ὡς Ἀχιλῆος</l>
<l n="348">ἐκ φόνου ἀργαλέοιο νέκυν Δαναοῖσι σαώσω.’</l>
<l n="349">ὣς εἰπὼν δηΐοισι κακὰς ἐπὶ κῆρας ἴαλλεν,</l>
<l n="350">οἵ ῥʼ ἔτι δηριόωντο νέκυν πέρι Πηλείωνος. </l>
<pb id="p.140"/>
<l n="351">οἱ δέ οἱ ὡς ἄθρησαν ὑπὸ σθεναρῇσι χέρεσσι</l>
<l n="352">πολλοὺς ἐκπνείοντας, ὑπέτρεσαν οὐδʼ ἔτʼ ἔμιμνον,</l>
<l n="353">οὐτιδανοῖς γύπεσσιν ἐοικότες, οὕς τε φοβήσῃ</l>
<l n="354">αἰετὸς οἰωνῶν προφερέστατος, εὖτʼ ἐν ὄρεσσι</l>
<l n="355">πώεα δαρδάπτωσι λύκοις ὕπο δῃωθέντα· </l>
<l n="356">ὣς τοὺς ἄλλυδις ἄλλον ἀπεσκέδασε θρασὺς Αἴας</l>
<l n="357">χερμαδίοισι θοοῖσι καὶ ἄορι καὶ μένεϊ ᾧ.</l>
<l n="358">οἱ δὲ μέγα τρομέοντες ἀπὸ πτολέμοιο φέβοντο</l>
<l n="359">πανσυδίῃ, ψήρεσσιν ἐοικότες, οὕς τε δαΐζων</l>
<l n="360">κίρκος ἐπισσεύει, τοὶ δʼ ἰλαδὸν ἄλλος ἐπʼ ἄλλῳ </l>
<l n="361">ταρφέες ἀΐσσουσιν ἀλευόμενοι μέγα πῆμα·</l>
<l n="362">ὣς οἵ γʼ ἐκ πολέμοιο ποτὶ Πριάμοιο πόληα</l>
<l n="363">φεῦγον ὀϊζυρῶς ἐπιειμένοι ἀκλέα φύζαν</l>
<l n="364">Αἴαντος μεγάλοιο περιτρομέοντες ὁμοκλήν,</l>
<l n="365">ὅς ῥʼ ἕπετʼ ἀνδρομέῳ πεπαλαγμένος αἵματι χεῖρας. </l>
<l n="366">καί νύ κε δὴ μάλα πάντας ἐπασσυτέρους ἀπόλεσσεν,</l>
<l n="367">εἰ μὴ πεπταμένῃσι πύλῃς ἐσέχυντο πόληα</l>
<l n="368">βαιὸν ἀναπνείοντες, ἐπεὶ φόβος ἦτορ ἵκανε·</l>
<l n="369">τοὺς δʼ ἔλσας ἀνὰ ἄστυ, νομεὺς ὡς αἰόλα μῆλα,</l>
<l n="370">ἤϊεν ἐς πεδίον, χθόνα δʼ οὐ ποσὶ μάρπτεν ἑοῖσιν </l>
<l n="371">ἐμβαίνων τεύχεσσι καὶ αἵματι καὶ κταμένοισι·</l>
<l n="372">κεῖτο γὰρ εὐρὺς ὅμιλος ἀπειρεσίῃ ἐπὶ γαίῃ</l>
<l n="373">ἄχρις ἐφʼ Ἑλλήσποντον ἀπʼ εὐρυχόροιο πόληος</l>
<l n="374">αἰζηῶν κταμένων, ὁπόσους λάχε δαίμονος Αἶσα.</l>
<l n="375">ὡς δʼ ὅτε λήιον αὖον ὑπʼ ἀμητῆρσι πέσῃσι </l>
<l n="376">πυκνὸν ἐόν, τὰ δὲ πολλὰ καταυτόθι δράγματα κεῖται</l>
<l n="377">βριθόμενα σταχύεσσι, γέγηθε6 δὲ θυμὸς ἐπʼ ἔργῳ</l>
<l n="378">ἀνέρος εἰσορόωντος, ὅτις κλυτὸν οὖδας ἔχῃσιν·</l>
<l n="379">ὣς οἵ γʼ ἀμφοτέρωθε κακῷ δμηθέντες ὀλέθρῳ</l>
<l n="380">κεῖντο πολυκλαύτοιο λελας1 μένοι ἰωχμοῖο </l>
<l n="381">πρηνέες· οὐδέ τι Τρῶας Ἀχαιῶν φέρτατοι υἷες</l>
<l n="382">σύλεον ἐν κονίῃσι καὶ αἵματι δῃωθέντας,</l>
<pb id="p.142"/>
<l n="383">πρὶν Πηλήιον υἷα πυρῇ δόμεν, ὅς σφιν ὄνειαρ</l>
<l n="384">ἔπλετʼ ἐνὶ πτολέμοισιν ἑῷ μέγα κάρτεϊ θύων.</l>
<l n="385">τοὔνεκά μιν βασιλῆες ἀπὸ πτολέμου ἐρύσαντες </l>
<l n="386">ἀμφὶ νέκυν πονέοντο ἀπείριτον, εὖ δὲ φέροντες</l>
<l n="387">κάτθεσαν ἐν κλισίῃσι νεῶν προπάροιθε θοάων·</l>
<l n="388">ἀμφὶ δέ μιν μάλα πάντες ἀγειράμενοι στενάχοντο</l>
<l n="389">ἀχνύμενοι κατὰ θυμόν· ὃ γὰρ πέλε κάρτος Ἀχαιῶν,</l>
<l n="390">καὶ τότʼ ἐνὶ κλισίῃσι λελασμένος ἐγχειάων </l>
<l n="391">κεῖτο βαρυγδούποιο παρʼ ᾐόσιν Ἑλλησπόντου,</l>
<l n="392">οἷος ὑπερφίαλος Τιτυὸς πέσεν, ὁππότε Λητὼ</l>
<l n="393">ἐρχομένην Πυθώδε βιάζετο, καί ἑ χολωθεὶς</l>
<l n="394">ἀκάματόν περ ἐόντα θοῶς ὑπεδάμνατʼ Ἀπόλλων</l>
<l n="395">λαιψηροῖς βελέεσσιν, ὁ δʼ ἀργαλέῳ ἐνὶ λύθρῳ </l>
<l n="396">πουλυπέλεθρος ἔκειτο κατὰ χθονὸς εὐρυπέδοιο</l>
<l n="397">μητρὸς ἑῆς· ἡ δʼ υἷα περιστονάχησε πεσόντα</l>
<l n="398">ἐχθόμενον μακάρεσσι, γέλασσε δὲ πότνια Λητώ·</l>
<l n="399">τοῖος ἄρʼ Αἰακίδης δηΐων ἐπικάππεσε γαίῃ</l>
<l n="400">χάρμα φέρων Τρώεσσι, γόον δʼ ἀλίαστον Ἀχαιῶν </l>
<l n="401">λαῷ μυρομένων· περὶ δʼ ἔβρεμε βένθεα πόντου.</l>
<l n="402">θυμὸς δʼ αὐτίκα πᾶσι κατεκλάσθη φίλος ἔνδον</l>
<l n="403">ἐλπομένων κατὰ δῆριν ὑπὸ Τρώεσσιν ὀλέσθαι·</l>
<l n="404">μνησάμενοι δʼ ἄρα τοί γε φίλων παρὰ νηυσὶ τοκήων,</l>
<l n="405">τοὺς λίπον ἐν μεγάροισι, νεοδμήτων τε γυναικῶν, </l>
<l n="406">αἵ που ὀδυρόμεναι μίνυθον κενεοῖς λεχέεσσι</l>
<l n="407">νηπιάχοις σὺν παισὶ φίλους ποτιδέγμεναι ἄνδρας,</l>
<l n="408">μᾶλλον ἀνεστενάχοντο· γόου δʼ ἔρος ἔμπεσε θυμῷ·</l>
<pb id="p.144"/>
<l n="409">κλαῖον δʼ αὖτʼ ἀλίαστον ἐπὶ ψαμάθοισι βαθείῃς</l>
<l n="410">πρηνέες ἐκχύμενοι μεγάλῳ περὶ Πηλείωνι </l>
<l n="411">χαίτας ἐκ κεφαλῆς προθελύμνους δηϊόωντες,</l>
<l n="412">χευάμενοι δʼ ᾔσχυναν ἄδην ψαμάθοισι κάρηνα.</l>
<l n="413">οἵη δʼ ἐκ πολέμοιο βροτῶν ἐς τεῖχος ἀλέντων</l>
<l n="414">οἰμωγὴ πέλεται, ὅτε δήϊοι ἐμμεμαῶτες</l>
<l n="415">καίωσιν μέγα ἄστυ, κατακτείνωσι δὲ λαοὺς </l>
<l n="416">πανσυδίῃ, πάντῃ δὲ διὰ κτῆσιν φορέωνται·</l>
<l n="417">τοίη τις παρὰ νηυσὶν Ἀχαιῶν ἔπλετʼ ἀϋτή,</l>
<l n="418">οὕνεκʼ ἀοσσητὴρ Δαναῶν πάϊς Αἰακίδαο</l>
<l n="419">κεῖτο μέγας παρὰ νηυσὶ θεοκμήτοισι βελέμνοις,</l>
<l n="420">οἷος Ἄρης, ὅτε μιν δεινὴ θεὸς ὀβριμοπάτρη </l>
<l n="421">Τρώων ἐν πεδίῳ πολυαλθέϊ κάββαλε πέτρῃ.</l>
<l n="422">Μυρμιδόνες δʼ ἄλληκτον ἀνεστενάχοντʼ Ἀχιλῆα</l>
<l n="423">εἰλόμενοι περὶ νεκρὸν ἀμύμονος οἷο ἄνακτος·</l>
<l n="424">ἠπίου, ὃς πάντεσσιν ἴσος πάρος ἦεν ἑταῖρος·</l>
<l n="425">οὐ γὰρ ὑπερφίαλος πέλεν ἀνδράσιν οὐδʼ ὀλοόφρων, </l>
<l n="426">ἀλλὰ σαοφροσύνῃ καὶ κάρτεϊ πάντʼ ἐκέκαστο.</l>
<l n="427">Αἴας δʼ ἐν πρώτοισι μέγα στενάχων ἐγεγώνει</l>
<l n="428">πατροκασιγνήτοιο φίλον ποθέων ἅμα παῖδα,</l>
<l n="429">βλήμενον ἐκ θεόφιν· θνητῶν γε μὲν οὔτινι βλητὸς</l>
<l n="430">ἦεν, ὅσοι ναίουσιν ἐπὶ χθονὸς εὐρυπέδοιο. </l>
<l n="431">τὸν τότε κῆρ ἀχέων ὀλοφύρετο φαίδιμος Αἴας,</l>
<l n="432">ἄλλοτε μὲν κλισίας Πηληιάδαο δαμέντος</l>
<l n="433">ἐσφοιτῶν, ὁτὲ δʼ αὖτε παρὰ ψαμάθοισι θαλάσσης</l>
<l n="434">ἐκχύμενος μάλα πουλύς, ἔπος δʼ ὀλοφύρατο τοῖον·</l>
<l n="435">‘ὦ Ἀχιλεῦ μέγα ἕρκος ἐϋσθενέων Ἀργείων, </l>
<l n="436">κάτθανες ἐν Τροίῃ Φθίης ἑκὰς εὐρυπέδοιο</l>
<l n="437">ἔκποθεν ἀπροφάτοιο λυγρῷ βεβλημένος ἰῷ,</l>
<l n="438">τόν ῥα ποτὶ κλόνον ἄνδρες ἀνάλκιδες ἰθύνουσιν·</l>
<l n="439">οὐ γάρ τις πίσυνός γε σάκος μέγα νωμήσασθαι</l>
<l n="440">ἠδὲ περὶ κροτάφοισιν ἐπισταμένως ἐς Ἄρηα </l>
<l n="441">εὖ θέσθαι πήληκα καὶ ἐν παλάμῃ δόρυ πῆλαι</l>
<pb id="p.146"/>
<l n="442">καὶ χαλκὸν δηΐοισι περὶ στέρνοισι δαΐξαι</l>
<l n="443">ἰοῖσίν γʼ ἀπάνευθεν ἀπεσσύμενος πολεμίζει· <note n="1" place="unspecified" anchored="yes">Zimmermann, for e)pessu/menos polemi/zein of MSS.</note>
</l>
<l n="444">εἰ γάρ σευ κατέναντα τότʼ ἤλυθεν, ὅς σʼ ἔβαλέν περ,</l>
<l n="445">οὐκ ἄν ἀνουτητί γε τεοῦ φύγεν ἔγχεος ὁρμήν· </l>
<l n="446">ἀλλὰ Ζεὺς τάχα που τάδε μήδετο πάντʼ ἀπολέσσαι,</l>
<l n="447">ἡμέων δʼ ἐν καμάτοισιν ἐτώσια ἔργα τίθησιν·</l>
<l n="448">ἤδη γὰρ Τρώεσσι κατʼ Ἀργείων τάχα νίκην</l>
<l n="449">νεύσει, ἐπεὶ τόσσον περ Ἀχαιῶν ἕρκος ἀπηύρα.</l>
<l n="450">ὦ πόποι, ὡς ἄρα πάγχυ γέρων ἐν δώμασι Πηλεύς </l>
<l n="451">ὀχθήσει μέγα πένθος ἀτερπέϊ γήραϊ κύρσας·</l>
<l n="452">αὐτὴ μὲν φήμη <note n="2" place="unspecified" anchored="yes">Zimmermann, for au)th=| su\n fh/mh|, sith lacuna, of Koechly.</note> μιν ἀπορραίσει τάχα θυμόν·</l>
<l n="453">ὧδε δέ οἱ καὶ ἄμεινον ὀϊζύος αἶψα λαθέσθαι·</l>
<l n="454">εἰ δέ κεν οὐ φθίσῃ ἑ κακὴ περὶ υἱέος ὄσσα,</l>
<l n="455">ἆ δειλὸς χαλεποῖς ἐνὶ πένθεσι γῆρας ἰάψει </l>
<l n="456">αἰὲν ἐπʼ ἐσχαρόφιν βίοτον κατέδων ὀδύνῃσι,</l>
<l n="457">Πηλεύς, ὃς μακάρεσσι φίλος περιώσιον ἦεν·</l>
<l n="458">ἀλλʼ οὐ πάντα τελοῦσι θεοὶ μογεροῖσι βροτοῖσιν.’</l>
<l n="459">ὣς ὁ μὲν ἀσχαλόων ὀλοφύρετο Πηλείωνα.</l>
<l n="460">Φοῖνιξ δʼ δὖθʼ ὁ γεραιὸς ἀάσπετα κωκύεσκεν </l>
<l n="461">ἀμφιχυθεὶς δέμας ἠῢ θρασύφρονος Αἰακίδαο·</l>
<l n="462">καί ῥʼ ὀλοφυδνὸν ἄϋσε μέγʼ ἀχνύμενος πινυτὸν κῆρ·</l>
<l n="463">‘ὤλεό μοι, φίλε τέκνον, ἐμοὶ δʼ ἄχος αἰὲν ἄφυκτον</l>
<l n="464">κάλλιπες· ὡς ὄφελόν με χυτὴ κατὰ γαῖα κεκεύθει</l>
<l n="465">πρὶν σέο πότμον ἰδέσθαι ἁμείλιχον· οὐ γὰρ ἔμοιγε </l>
<l n="466">ἄλλο χερειότερον ποτʼ ἐσήλυθεν ἐς φρένα πῆμα,</l>
<l n="467">οὐδʼ ὅτε πατρίδʼ ἐμὴν λιπόμην ἀγανούς τε τοκῆας</l>
<l n="468">φεύγων ἐς Πηλῆα διʼ Ἑλλάδος, ὅς μʼ ὑπέδεκτο,</l>
<l n="469">καί μοι δῶρα πόρεν, Δολόπεσσι δὲ θῆκεν ἀνάσσειν</l>
<l n="470">καὶ σέ γʼ ἐν ἀγκοίνῃσι φορεύμενος ἀμφὶ μέλαθρον </l>
<pb id="p.148"/>
<l n="471">κόλπῳ ἐμῷ κατέθηκε καὶ ἐνδυκέως ἐπέτελλε</l>
<l n="472">νηπίαχον κομέειν, ὡσεὶ φίλον υἷα γεγῶτα·</l>
<l n="473">τῷ πιθόμην· σὺ δʼ ἐμοῖσι περὶ στέρνοισι γεγηθὼς</l>
<l n="474">πολλάκι παππάζεσκες ἔτʼ ἄκριτα χείλεσι βάζων,</l>
<l n="475">καί μευ νηπιέῃσιν ἄδην ἐνὶ σῇσι δίηνας </l>
<l n="476">στήθεά τʼ ἠδὲ χιτῶνας· ἔχον δέ σε χερσὶν ἐμῇσι</l>
<l n="477">πολλὸν καγχαλόων, ἐπεὶ ἦ νύ μοι ἦτορ ἐώλπει</l>
<l n="478">θρέψειν κηδεμονῆα βίου καὶ γήραος ἄλκαρ.</l>
<l n="479">καὶ τὰ μὲν ἐλπομένῳ βαιὸν χρόνον ἔπλετο πάντα.</l>
<l n="480">νῦν δὲ σύγʼ οἴχῃ ἄϊστος ὑπὸ ζόφον· ἀμφὶ δʼ ἐμὸν κῆρ </l>
<l n="481">ἄχνυτʼ ὀϊζυρῶς, ἐπεὶ ἦ νύ με κῆδος <note n="1" place="unspecified" anchored="yes">Zimmermann, for qumo\s of MSS.</note> ἰάπτει</l>
<l n="482">λευγαλέον· τὸ καὶ εἴθε καταφθίσειε γοῶντα</l>
<l n="483">πρὶν Πηλῆα πυθέσθαι ἀμύμονα, τόν περ ὀΐω</l>
<l n="484">κωκύσειν ἀλίαστον, ὅτʼ ἀμφί ἑ φῆμις ἵκηται·</l>
<l n="485">οἴκτιστον γὰρ νῶιν ὑπὲρ σέθεν ἔσσεται ἄλγος </l>
<l n="486">πατρί τε σῷ καὶ ἐμοί, τοί περ μέγα σεῖο θανόντος</l>
<l n="487">ἀχνύμενοι τάχα γαῖαν ὑπὲρ Διὸς ἄσχετον Αἶσαν</l>
<l n="488">δυσόμεθʼ ἐσσυμένως· καί κεν πολὺ λώιον εἴη,</l>
<l n="489">ἢ ζώειν ἀπάνευθεν ἀοσσητῆρος ἑοῖο.’</l>
<l n="490">ἦ ῥʼ ὁ γέρων ἀλίαστον ἐνὶ φρεσὶ πένθος ἀέξων. </l>
<l n="491">πὰρ δέ οἱ Ἀτρείδης ὀλοφύρετο δάκρυα χεύων·</l>
<l n="492">ᾤμωξεν δʼ ὀδύνῃσι μέγʼ αἰθόμενος κέαρ ἔνδον·</l>
<l n="493">‘ὤλεο, Πηλείδη, Δαναῶν μέγα φέρτατε πάντων,</l>
<l n="494">ὤλεο, καὶ στρατὸν εὐρὺν ἀνερκέα θῆκας Ἀχαιῶν·</l>
<l n="495">ῥηίτεροι δʼ ἄρα σεῖο καταφθιμένοιο πέλονται </l>
<l n="496">δυσμενέσιν· σὺ δὲ χάρμα πεσὼν μέγα Τρωσὶν ἔθηκας,</l>
<l n="497">οἵ σε πάρος φοβέοντο λέονθʼ ὡς αἰόλα μῆλα·</l>
<l n="498">νῦν δʼ ἐπὶ νηυσὶ θοῇσι λιλαιόμενοι μαχέονται.</l>
<l n="499">Ζεῦ πάτερ, ἦ ῥά τι καὶ σὺ βροτοὺς ψευδέσσι λόγοισι</l>
<l n="500">θέλγεις, ὃς κατένευσας ἐμοὶ Πριάμοιο ἄνακτος </l>
<pb id="p.150"/>
<l n="501">ἄστυ διαπραθέειν, νῦν δʼ οὐ τελέεις ὅσʼ ὑπέστης,</l>
<l n="502">ἀλλὰ λίην ἀπάφησας ἐμὰς φρένας· οὐ γὰρ ὀΐω</l>
<l n="503">εὑρέμεναι πολέμοιο τέκμωρ φθιμένου Ἀχιλῆος.’</l>
<l n="504">ὣς ἔφατʼ ἀχνύμενος κέαρ ἔνδοθεν· ἀμφὶ δὲ λαοὶ</l>
<l n="505">κώκυον ἐκ θυμοῖο θρασὺν περὶ Πηλείωνα· </l>
<l n="506">τοῖς δʼ ἄρʼ ἐπεβρόμεον νῆες περιμυρομένοισιν·</l>
<l n="507">ἠχὴ δʼ ἄσπετος ὦρτο διʼ αἰθέρος ἀκαμάτοιο.</l>
<l n="508">ὡς δʼ ὅτε κύματα μακρὰ βίῃ μεγάλου ἀνέμοιο</l>
<l n="509">ὀρνύμενʼ ἐκ πόντοιο πρὸς ἠιόνας φορέονται</l>
<l n="510">σμερδαλέον, πάντη δἐ προσαγνυμένης ἁλὸς αἰεὶ </l>
<l n="511">ἀκταὶ ὁμῶς ῥηγμῖσιν ἀπειρέσιαι βοόωσι·</l>
<l n="512">τοῖος ἄρʼ ἀμφὶ νέκυν Δαναῶν στόνος αἰνὸς ὀρώρει</l>
<l n="513">μυρομένων ἄλληκτον ἀταρβέα Πηλείωνα.</l>
<l n="514">καί σφιν ὀδυρομένοισα τάχʼ ἤλυθε κυανέη νύξ,</l>
<l n="515">εἰ μὴ ἄρʼ Ἀτρείδην προσεφώνεε Νηλέος υἱὸς </l>
<l n="516">Νέστωρ, ὅς ῥά τʼ ἔχεσκεν ἐνὶ φρεσὶ μυρίου ἄλγος</l>
<l n="517">μνησάμενος σφοῦ παιδὸς ἐΰφρονος Ἀντιλόχοιο·</l>
<l n="518">‘Ἀργείων σκηπτοῦχε μέγα κρατέων Ἀγάμεμνον,</l>
<l n="519">νῦν μὲν ἀποσχώμεσθα δυσηχέος αἶψα γόοιο</l>
<l n="520">σήμερον· οὐ γὰρ ἔτʼ αὖθις ἐρωήσει τις Ἀχαιοὺς </l>
<l n="521">κλαυθμοῦ ἄδην κορέσασθαι ἐπʼ ἤματα πολλὰ γοῶντας.</l>
<l n="522">ἀλλʼ ἄγε δὴ βρότον αἰνὸν ἀταρβέος Αἰακίδαο</l>
<l n="523">λούσαντες λεχέεσσʼ ἐνιθείομεν· οὐ γὰρ ἔοικεν</l>
<l n="524">αἰσχύνειν ἐπὶ δηρὸν ἀκηδείῃσι θανόντας.’</l>
<l n="525">καὶ τὰ μὲν ὣς ἐπέτελλε περίφρων Νηλέος υἱός· </l>
<l n="526">αὐτὰρ ὅ γʼ οἷς ἑτάροισιν ἐπισπέρχων ἐκέλευεν</l>
<l n="527">ὕδατος ἐν πυρὶ θέντας ἄφαρ κρυεροῖο λέβητας</l>
<l n="528">θερμῆναι λοῦσαί τε νέκυν, περί θʼ εἵματα ἕσσαι</l>
<l n="529">καλά, τά οἱ πόρε παιδὶ φίλῳ ἁλιπόρφυρα μήτηρ</l>
<l n="530">ἐς Τροίην ἀνιόντι. θοῶς δʼ ἐπίθησαν ἄνακτι· </l>
<pb id="p.152"/>
<l n="531">ἐνδυκέως δʼ ἄρα πάντα πονησάμενοι κατὰ κόσμον</l>
<l n="532">κάτθεσαν ἐν κλισίῃσι δεδουπότα Πηλείωνα.</l>
<l n="533">τὸν δʼ ἐσιδοῦσʼ ἐλέησε περίφρων Τριτογένεια·</l>
<l n="534">στάζε δʼ ἄρʼ ἀμβροσίην κατὰ κράατος, ἥν ῥά τέ φασι</l>
<l n="535">δηρὸν ἐρυκακέειν νεαρὸν χρόα κηρὶ δαμέντων· </l>
<l n="536">θῆκε δʼ ἄρ ἐρσήεντα καὶ εἴκελον ἀμπνείοντι·</l>
<l n="537">σμερδαλὲον δʼ ἄρʼ ἐπισκύνιον νεκρῷ περ ἐτευξεν,</l>
<l n="538">οἶόν τʼ ἀμφʼ ἑτάροιο δαϊκταμένου Πατρόκλοιο</l>
<l n="539">χωομένῳ ἐπέκειτο κατὰ βλοσυροῖο προσώπου·</l>
<l n="540">βριθύτερον δʼ ἄρʼ ἔθηκε δέμας καὶ ἄρειον ἰδέσθαι. </l>
<l n="541">Ἀργείους δʼ ἕλε θάμβος ὁμιλαδὸν ἀθρήσαντας</l>
<l n="542">Πηλείδην ζώοντι πανείκελον, ὅς ῥʼ ἐπὶ λέκτροις</l>
<l n="543">ἐκχύμενος μάλα πουλὺς ἄδην εὕδοντι ἐῴκει.</l>
<l n="544">ἀμφὶ δέ μιν μογεραὶ ληίτιδες, ἅς ῥά ποτʼ αὐτός</l>
<l n="545">Λῆμνόν τε ζαθέην Κιλίκων τʼ αἰπὺ πτολίεθρον </l>
<l n="546">Θήβην Ἠετίωνος ἑλὼν ληίσσατο κούρας,</l>
<l n="547">ἱστάμεναι γοάασκον ἀμύσσουσαι χρόα καλόν,</l>
<l n="548">στήθεά τʼ ἀμφοτέρῃσι πεπληγυῖαι παλάμῃσιν</l>
<l n="549">ἐκ θυμοῦ στενάχεσκον ἐΰφρονα Πηλείωνα·</l>
<l n="550">τὰς γὰρ δὴ τίεσκε καί ἐκ δηΐων περ ἐούσας· </l>
<l n="551">πασάων δʼ ἔκπαγλον ἀκηχεμένη κέαρ ἔνδον</l>
<l n="552">Βρισηὶς παράκοιτις ἐϋπτολέμου Ἀχιλῆος</l>
<l n="553">ἀμφὶ νέκυν στρωφᾶτο καὶ ἀμφοτέρῃς παλάμῃσι</l>
<l n="554">δρυπτομένη χρόα καλὸν ἀΰτεεν· ἐκ δʼ ἁπαλοῖο</l>
<l n="555">δτήθεος αἱματόεσσαι ἀνὰ σμώδιγγες ἄερθεν </l>
<l n="556">θεινομένης· φαίης κεν ἐπὶ γλάγος αἷμα χέασθαι</l>
<l n="557">φοίνιον· ἀγλαΐη δέ καὶ ἀχνυμένης ἀλεγεινῶς</l>
<l n="558">ἱμερόεν μάρμαιρε· χάρις δέ οἱ ἄμφεχεν εἶδος·</l>
<l n="559">τοῖον δʼ ἔκφατο μῦθον ὀϊζυρὸν γοόωσα·</l>
<l n="560">‘ὦ μοι ἐγὼ πάντων περιώσιον αἰνὰ παθοῦσα· </l>
<l n="561">οὐ γάρ μοι τόσσον περ ἐπήλυθεν ἄλλο τι πῆμα,</l>
<pb id="p.154"/>
<l n="562">οὔτε κασιγνήτων οὔτʼ εὐρυχόρου περὶ πάτρης,</l>
<l n="563">ὅσσον σεῖο θανόντος· ἐπεὶ σύ μοι ἱερὸν ἦμαρ</l>
<l n="564">καὶ φάος ἠελίοιο πέλες καὶ μείλιχος αἰὼν</l>
<l n="565">ἐλπωρή τʼ ἀγαθοῖο καὶ ἄσπετον ἄλκαρ ἀνίης </l>
<l n="566">πάσης τʼ ἀγλαΐης πολὺ φέρτερος ἠδὲ τοκήων</l>
<l n="567">ἔπλεο· πάντα γάρ οἶος ἔης δμωῇ περ ἐούσῃ·</l>
<l n="568">καί ῥά μʼ ἔθηκας ἄκοιτιν ἐλὼν ἄπο δούλια ἔργα.</l>
<l n="569">νῦν δέ τις ἐν νήεσσιν Ἀχαιῶν ἄξεται ἄλλος</l>
<l n="570">Σπάρτην εἰς ἐρίβωλον ἤ ἐς πολυδίψιον Ἄργος· </l>
<l n="571">καί νύ κεν ἀμφιπολεῦσα κακὰς ὑποτλήσομʼ ἀνίας</l>
<l n="572">σεῦ ἀπονοσφισθεῖσα δυαάμμορος· ὡς ὄφελόν με</l>
<l n="573">γαῖα χυτή ἐκάλυψε, πάρος δέο πότμον ἰδέσθαι.’</l>
<l n="574">ὣς ἡ μὲν δμηθέντʼ ὀλοφύρετο Πηλείωνα</l>
<l n="575">δμωῇς σὺν μογερῇσι καί ἀχνυμένοισιν Ἀχαιοῖς </l>
<l n="576">μυρομένη καὶ ἄνακτα καὶ ἀνέρα· τῆς δʼ ἀλεγεινὸν</l>
<l n="577">οὔποτʼ ἐιέρσετο δάκρυ, κατείβετο δʼ ἄχρις ἐπʼ οὖδας</l>
<l n="578">ἐκ βλεφάρων, ὡσεί τε μέλαν κατὰ πίδακος ὕδωρ</l>
<l n="579">πετραίης, ἦς πουλὺς ὕπερ παγετός τε χιών τε</l>
<l n="580">ἐκκέχυται στυφελοῖο κατʼ οὔδεος, ἀμφὶ δὲ πάχνη </l>
<l n="581">τήκεθʼ ὁμῶς εὔρῳ τε καὶ ἠελίοιο βολῇσι.</l>
<l n="582">καὶ τότε δή ῥʼ ἐσάκουσαν ὀρινομένοιο γόοιο</l>
<l n="583">θυγατέρες Νηρῆος, ὅσαι μέγα βένθος ἔχουσι·</l>
<l n="584">πάσῃσιν δʼ ἀλεγεινόν ὑπὸ κραδίην πέσεν ἄλγος·</l>
<l n="585">οἰκτρὸν δʼ ἐστονάχησαν, ἐπίαχε δʼ Ἑλλήσποντος· </l>
<l n="586">ἀμφὶ δὲ κυανέοισι καλυψάμεναι χρόα πέπλοις</l>
<l n="587">ἐσσυμένως οἴμησαν, ὅπῃ στόλος ἔπλετἈχαιῶν,</l>
<l n="588">πανσυδίῃ πολιοῖο διʼ οἴδματος· ἀμφὶ δʼ ἄρα σφι</l>
<l n="589">νισσομένῃσι θάλασσα διίστατο· ταὶ δʼ ἐρέροντο</l>
<l n="590">κλαγγηδόν, κραιπνῇσιν ἐειδόμεναι γεράνοισιν </l>
<l n="591">ὀσσομένῃς μέγα χεῖμα· περιστενάχοντο δὲ λυγρὸν</l>
<l n="592">κήτεα μυρομένῃσιν· ἔσαν δʼ ἄφαρ ᾗχι νέοντο</l>
<pb id="p.156"/>
<l n="593">παῖδα κασιγνήτης κρατερόφρονα κωκύουσαι</l>
<l n="594">ἐκπάγλως. Μοῦσαι δὲ θοῶς Ἑλικῶνα λιποῦσαι</l>
<l n="595">ἤλυθον ἄλγος ἄλαστον ἐνὶ στέρνοισιν ἔχουσαι </l>
<l n="596">ἀρνύμεναι τιμήν ἑλικώπιδι Νηρηίνῃ·</l>
<l n="597">Ζεύς δὲ μέγʼ Ἀργείοισι καὶ ἄτρομον ἔμβαλε θάρσος,</l>
<l n="598">ὄφρα μὴ ἐσθλὸν ὅμιλον ὑποδδείσωσι θεάων</l>
<l n="599">ἀμφαδὸν ἀθρήσαντες ἀνά στρατόν· αἱ δʼ Ἀχιλῆος</l>
<l n="600">ἀμφὶ νέκυν στενάχοντο καὶ ἀθάνατοί περ ἐοῦσαι </l>
<l n="601">πᾶσαι ὁμῶς· ἀκταὶ δὲ περίαχον Ἑλλησπόντου·</l>
<l n="602">δεύετο δὲ χθὼν πᾶσα περὶ νέκυν Αἰακίδαο</l>
<l n="603">δάκρυσιν· ὥς μέγα πένθος ἀνέστενον· ἀμφὶ δὲ λαῶν</l>
<l n="604">μυρομένων δακρύοισι φορύνετο τεύχεα πάντα</l>
<l n="605">καὶ κλισίαι καὶ νῆες, ἐπεὶ μέγα πένθος ὀρώρει. </l>
<l n="606">μήτηρ δʼ ἀμφιχυθεῖσα κύσε στόμα Πηλείωνος</l>
<l n="607">παιδὸς ἑοῦ, καὶ τοῖον ἔπος φάτο δακρυχέουσα·</l>
<l n="608">‘γηθείτω ῥοδόπεπλος ἀνʼ οὐρανόν Ἠριγένεια,</l>
<l n="609">γηθείτω φρεσὶν ᾖσι μεθεὶς χόλον Ἀστεροπαίου</l>
<l n="610">ἄξιος εὐρυρέεθρος ἰδὲ Πριάμοιο γενέθλη· </l>
<l n="611">αὐτάρ ἐγὼ πρὸς Ὄλυμπον ἀφίξομαι, ἀμφί δὲ ποσσὶ</l>
<l n="612">κείσομαι ἀθανάτοιο Διὸς μεγάλα στενάχουσα,</l>
<l n="613">οὕνεκά μʼ οὐκ ἐθέλουσαν ὑπʼ ἀνέρι δῶκε δαμῆναι,</l>
<l n="614">ἀνέρι, τὸν τάχα γῆρας ἀμείλιχον ἀμφιμέμαρπε,</l>
<l n="615">κῆρές τʼ ἐγγὺς ἔασι τέλος θανάτοιο φέρουσαι. </l>
<l n="616">ἀλλά μοι οὐ κείνοιο μέλει τόσον, ὡς Ἀχιλῆος,</l>
<l n="617">ὅν μοι Ζεύς κατένευσεν ἐν Αἰακίδαο δόμοισιν</l>
<l n="618">ἴφθιμον θήσειν, ἐπεὶ οὔτι μοι ἥνδανεν εὐνή·</l>
<l n="619">ἀλλʼ ὁτὲ μὲν ζαὴς ἄνεμος πέλον, ἄλλοτε δʼ ὕδωρ,</l>
<l n="620">ἄλλοτε δʼ οἰωνῷ ἐναλίγκιος ἤ πυρὸς ὁρμῇ· </l>
<l n="621">οὐδέ με θνητός ἀνὴρ δύνατʼ ἐν λεχέεσσι δαμάσσαι</l>
<pb id="p.158"/>
<l n="622">φαινομένην, ὅσα γαῖα καὶ οὐρανὸς ἐντὸς ἐέργει,</l>
<l n="623">μέσφʼ ὅτε μοι κατένευσεν Ὀλύμπιος υἱέα δῖον</l>
<l n="624">ἔκπαγλον θήσειν καὶ ἀρήϊον. ἀλλὰ τὰ μέν που</l>
<l n="625">ἀτρεκέως ἐτέλεσσεν· ὁ γὰρ πέλε φέρτατος ἀνδρῶν· </l>
<l n="626">ἀλλά μιν ὠκύμορον ποιήσατο καί μʼ ἀκάχησε.</l>
<l n="627">τοὔνεκʼ ἐς οὐρανὸν εἶμι· Διὸς δʼ ἐς δώματʼ ίοῦσα</l>
<l n="628">κωκύσω φίλον υἷα, καὶ ὁππόσα πρόσθʼ ἐμόγησα</l>
<l n="629">ἀμφʼ αὐτῷ καὶ παισὶν ἀεικέα τειρομένοισι</l>
<l n="630">μνήσω ἀκηχεμένη, ἵνα οἱ σὺν θυμὸν ὀρίνω.’ </l>
<l n="631">ὣς ἔφατʼ αἰνὰ γοῶσʼ ἁλίη Θέτις· ἡ δέ οἱ αὐτὴ</l>
<l n="632">Καλλιόπη φάτο μῦθον ἀρηραμένη φρεσὶ θυμόν·</l>
<l n="633">‘ἴσχεο κωκυτοῖο, θεὰ Θέτι, μηδʼ ἀλύουσα</l>
<l n="634">εἵνεκα παιδός ἑοῖο θεῶν μεδέοντι καὶ ἀνδρῶν</l>
<l n="635">σκύεο· καὶ γὰρ Ζηνὸς ἐριβρεμέταο ἄνακτος </l>
<l n="636">υἷες ὁμῶς ἀπόλοντο κακῇ περὶ κηρὶ δαμέντες·</l>
<l n="637">κάτθανε δʼ υἱὸς ἐμεῖο καὶ αὐτῆς ἀθανάτοιο</l>
<l n="638">Ὀρφεύς, οὖ μολπῇσιν ἐφέσπετο πᾶσα μὲν ὕλη,</l>
<l n="639">πᾶσα δʼ ἄρʼ ὀκριόεσσα πέτρη ποταμῶν τε ῥέεθρα</l>
<l n="640">πνοιαί τε λιγέων ἀνέμων ἀμέγαρτον ἀέντων </l>
<l n="641">οἰωνοί τε θοῇσι διεσσύμενοι πτερύγεσσιν·</l>
<l n="642">ἀλλʼ ἔτλην μέγα πένθος, ἐπεὶ θεὸν οὔτι ἔοικεν</l>
<l n="643">πένθεσι λευγαλέοισι καὶ ἄλγεϊ θυμὸν ἀχεύειν.</l>
<l n="644">τῷ σε καὶ ἀχνυμένην μεθέτω γόος υἱέος ἐσθλοῦ·</l>
<l n="645">καὶ γάρ οἱ κλέος αἰὲν ἐπιχθονίοισιν ἀοιδοὶ </l>
<l n="646">καὶ μένος ἀείσουσιν ἐμῇ τʼ ἰότητι καὶ ἄλλων</l>
<l n="647">Πιερίδων· σὺ δὲ μή τι κελαινῷ πένθεϊ θυμὸν</l>
<l n="648">δάμνασο θηλυτέρῃσιν ἴσον γοόωσα γυναιξίν.</l>
<l n="649">ἦ οὐκ ἀΐεις ὅτι πάντας, ὅσοι χθονὶ ναιετάουσιν,</l>
<l n="650">ἀνθρώπους ὀλοὴ περιπέπταται ἄσχετος Αἶσα </l>
<pb id="p.160"/>
<l n="651">οὐδὲ θεῶν ἀλέγουσα; τόσον σθένος ἔλλαχε μούνη·</l>
<l n="652">ἢ καὶ νῦν Πριάμοιο πολυχρύσοιο πολυχρύσοιο πόληα</l>
<l n="653">ἐκπέρσει Τρώων τε καὶ Ἀργείων ὀλέσασα</l>
<l n="654">ἀνέρας, ὅν κʼ ἐθέλῃσι· θεῶν δʼ οὔτις μιν ἐρύξει.’</l>
<l n="655">ὣς φάτο Καλλιόπη πινυτὰ φρεσὶ μητιόωσα. </l>
<l n="656">ἠέλιος δʼ ἀπόρουσεν ἐς ὠκεανοῖο ῥέεθρα,</l>
<l n="657">ὦρτο δὲ νὺξ μεγάλοιο κατʼ ἠέρος ὀρφνήεσσα,</l>
<l n="658">ἥ τε καὶ ἀχνυμένοισι πέλει θνητοῖσιν ὄνειαρ.</l>
<l n="659">αὐτοῦ δʼ ἐν ψαμάθοισιν Ἀχαιῶν ἔδραθον υἷες</l>
<l n="660">ἰλαδὸν ἀμφὶ νέκυν μεγάλῃ βεβαρηότες ἄτῃ· </l>
<l n="661">ἀλλʼ οὐχ ὕπνος ἔμαρπτε θεήν Θέτιν· ἄγχι δέ παιδὸς</l>
<l n="662">ἧστο σὺν ἀθανάτῃς Νηρηίσιν· ἀμφὶ δὲ Μοῦσαι</l>
<l n="663">ἀχνυμένην ἀνὰ θυμὸν ἀμοιβαδὶς ἄλλοθεν ἄλλη</l>
<l n="664">πολλὰ παρηγορέεσκον, ὅπως λελάθοιτο γόοιο.</l>
<l n="665">ἀλλʼ ὅτε καγχαλόωσα διʼ αἰθέρος ἤλυθεν ἠὼς </l>
<l n="666">λαμπρότατον πᾶσίν τε φάος Τρῶεσσι φέρουσα</l>
<l n="667">καὶ Πριάμῳ—Δαναοὶ δὲ μέγʼ ἀχνύμενοι Ἀχιλῆα</l>
<l n="668">κλαῖον ἐπʼ ἤματα πολλά, περιστενάχοντο δὲ μακραὶ</l>
<l n="669">ἠιόνες πόντοιο, μέγας δʼ ὀλοφύρετο Νηρεὺς</l>
<l n="670">ἦρα φέρων κούρῃ Νηρηίδι, σὺν δέ οἱ ἄλλοι </l>
<l n="671">εἰνάλιοι μύροντο θεοὶ φθιμένου Ἀχιλῆος—</l>
<l n="672">καὶ τότε δὴ μεγάλοιο νέκυν Πηληιάδαο</l>
<l n="673">Ἀργεῖοι πυρὶ πυρὶ δῶκαν ἀάσπετα νηήσαντες</l>
<l n="674">δοῦρα, τά οἱ φορέοντες ἀπʼ οὔρεος Ἰδαίοιο</l>
<l n="675">πάντες ὁμῶς ἐμόγησαν, ἐπεί σφεας ὀτρύνοντες </l>
<l n="676">Ἀτρεῖδαι προέηκαν ἀπείριτον οἰσέμεν ὕλην,</l>
<l n="677">ὄφρα θοῶς καίοιτο νέκυς κταμένου Ἀχιλῆος.</l>
<l n="678">ἀμφὶ δὲ τεύχεα πολλὰ πυρῇ περινηήσαντο</l>
<l n="679">αἰζηῶν κταμένων, πολλοὺς δʼ ἐφύπερθε βάλοντο</l>
<pb id="p.162"/>
<l n="680">Τρώων δῃώσαντες ὁμῶς περικαλλέας υἷας </l>
<l n="681">ἵππους τε χρεμέθοντας ἐϋσθενέας θʼ ἅμα ταύρους,</l>
<l n="682">σὺν δʼ ὄϊάς τε σύας τʼ ἔβαλον βρίθοντας ἀλοιφῇ·</l>
<l n="683">φάρεα δʼ ἐκ χηλῶν φέρον ἄσπετα κωκύουσαι</l>
<l n="684">δμωιάδες, καὶ πάντα πυρῆς καθύπερθε βάλοντο,</l>
<l n="685">χρυσόν τʼ ἤλεκτρόν τʼ ἐπενήεον· ἀμφί δέ χαίτας </l>
<l n="686">Μυρμιδόνες κείραντο, νέκυν δʼ ἐκάλυψαν ἄνακτος·</l>
<l n="687">καὶ δʼ αὐτὴ Βρισηὶς ἀκηχεμένη περὶ νεκρῷ</l>
<l n="688">κειραμένη πλοκάμους πύματον πόρε δῶρον ἄνακτι.</l>
<l n="689">πολλοὺς δʼ ἀμφιφορῆας ἀλείφατος ἀμφεχέοντο,</l>
<l n="690">ἄλλους δʼ ἀμφὶ πυρῇ μέλιτος θέσαν ἠδὲ καὶ οἴνου </l>
<l n="691">ἡδέος, οὗ μέθυ λαρὸν ὀδώδεε νέκταρι ἶσον.</l>
<l n="692">ἄλλα δὲ πολλὰ βάλοντο θυώδεα θαῦμα βροτοῖσιν,</l>
<l n="693">ὅσσα χθὼν φέρει ἐσθλὰ καὶ ὁππόσα δῖα θάλασσα.</l>
<l n="694">Ἀλλʼ ὅτε δὴ περὶ πάγχυ πυρὴν διεκοσμήσαντο,</l>
<l n="695">πεζοὶ ἅμʼ ἱππήεσσι σὺν ἔντεσιν ἐρρώσαντο </l>
<l n="696">ἀμφὶ πυρὴν πολύδακρυν. ὁ δʼ ἔκποθεν Οὐλύμποιο</l>
<l n="697">Ζεὺς ψεκάδας κατέχευεν ὑπὲρ νέκυν Αἰακίδαο</l>
<l n="698">ἀμβροσίας, δίῃ δὲ φέρων Νηρηίδι τιμὴν</l>
<l n="699">Ἑρμείην προέηκεν ἐς Αἴολον, ὄφρα καλέσσῃ</l>
<l n="700">λαιψηρῶν ἀνέμων ἱερὸν μένος· ἦ γὰρ ἔμελλε </l>
<l n="701">καίεσθʼ Αἰακίδαο νέκυς. τοῦ δʼ αἶψα μολόντος</l>
<l n="702">Αἴολος οὐκ ἀπίθησε· καλεσσάμενος δʼ ἀλεγεινὸν</l>
<l n="703">καρπαλίμως Βορέην Ζεφύροιό τε λάβρον ἀήτην</l>
<l n="704">ἐς Τροίην προέηκε θοῇ θύοντας ἀέλλῃ·</l>
<l n="705">οἱ δὲ θοῶς οἴμησαν ὑπὲρ πόντοιο φέρεσθαι </l>
<l n="706">ῥιπῇ ἀπειρεσίῃ· περὶ δʼ ἴαχεν ἐσσυμένοισι</l>
<l n="707">πόντος ὁμοῦ καὶ γαῖα· περικλονέοντο δʼ ὔπερθε</l>
<l n="708">πάντα νέφη μεγάλοιο διʼ ἠέρος ἀΐσσοντα.</l>
<l n="709">οἱ δὲ Διὸς βουλῇσι δαϊκταμένου ʼ Αχιλῆος</l>
<pb id="p.164"/>
<l n="710">αἶψα πυρῇ ἐνόρουσαν ἀολλέες, ὦρτο δʼ ἀϋτμὴ </l>
<l n="711">Ἡφαίστου μαλεροῖο· γόος δʼ ἀλίαστος ὀρώρει</l>
<l n="712">Μυρμιδόνων· ἄνεμοι δὲ καὶ ἐσσύμενοί περ ἀέλλῃ</l>
<l n="713">πᾶν ἦμαρ καὶ νύκτα νέκυν περιποιπνύοντες</l>
<l n="714">καῖον ἐϋπνείοντες ὁμῶς· ἀνὰ δʼ ἔγρετο πουλὺς</l>
<l n="715">καπνὸς ἔς ἠέρα δῖαν, ἐπέστενε δʼ ἄσπετος ὕλη </l>
<l n="716">δαμναμένη πυρὶ πᾶσα, μέλαινα δὲ γίνετο τέφρη.</l>
<l n="717">οἱ δὲ μέγʼ ἐκτελέσαντες ἀτειρέες ἔργον ἀῆται</l>
<l n="718">εἰς ἑὸν ἄντρον ἕκαστος ὁμοῦ νεφέεσσι φέροντο.</l>
<l n="719">Μυρμιδόνες δʼ, ὅτʼ ἄνακτα πελώριον ὕστατον ἄλλων</l>
<l n="720">ἤνυσε πῦρ ἀΐδηλον ἀποκταμένων περὶ νεκρῷ </l>
<l n="721">ἵππων τʼ αἰζηῶν τε, καὶ ἄλλʼ ὅσα δακρυχέοντες</l>
<l n="722">ὄβριμον ἀμφὶ νέκυν κειμήλια θῆκαν ʼ Αχαιοί,</l>
<l n="723">δὴ τότε πυρκαϊὴν οἴνῳ σβέσαν· ὀστέα δʼ αὐτοῦ</l>
<l n="724">φαίνετʼ ἀριφραδέως, ἐπεὶ οὐχ ἑτέροισιν ὁμοῖα</l>
<l n="725">ἦν, ἀλλʼ οἷα Γίγαντος ἀτειρέος, οὐδὲ μὲν ἄλλα </l>
<l n="726">σὺν κείνοις ἐμέμικτʼ , ἐπεὶ ἦ βόες ἠδὲ καὶ ἵπποι</l>
<l n="727">καὶ παῖδες Τρώων μίγδα κταμένοισι καὶ ἄλλοις</l>
<l n="728">βαιὸν ἄπωθε κέοντο περὶ νέκυν, ὃς δʼ ἐνὶ μέσσοις</l>
<l n="729">ῥιπῇ ὕφʼ Ἡφαίστοιο δεδμημένος οἶος ἔκειτο.</l>
<l n="730">τοῦ δὲ καὶ ὀστέα πάντα περιστενάχοντες ἑταῖροι </l>
<l n="731">ἄλλεγον ἐς χηλὸν πολυχανδέα τε βριαρήν τε</l>
<l n="732">ἀργυρέην, χρυσῷ δὲ διαυγέϊ πᾶσʼ ἐκέκαστο·</l>
<l n="733">καὶ τὰ μὲν ἀμβροσίῃ καὶ ἀλείφασι πάγχυ δίηναν</l>
<l n="734">κοῦραι Νηρῆος μέγʼ Ἀχιλλέα κυδαίνουσαι,</l>
<l n="735">ἐς δὲ βοῶν δημὸν θέσαν ἀθρόα πάγχυ χέασαι </l>
<l n="736">σὺν μέλιτι λιαρῷ· μήτηρ δέ οἱ ἀμφιφορῆα</l>
<l n="737">ὤπασε, τόν ῥα πάροιθε Διώνυσος πόρε δῶρον,</l>
<l n="738">Ἡφαίστου κλυτὸν ἔργον ἐΰφρονος· ᾧ ἔνι θῆκαν</l>
<l n="739">ὀστέʼ Ἀχιλλῆος μεγαλήτορος· ἀμφὶ δὲ τύμβον</l>
<pb id="p.166"/>
<l n="740">Ἀργεῖοι καὶ σῆμα πελώριον ἀμφεβάλοντο </l>
<l n="741">ἀκτῇ ἐπʼ ἀκροτάτῃ παρὰ βένθεσιν Ἑλλησπόντου</l>
<l n="742">Μυρμιδόνων βασιλῆα θρασὺν περικωκύοντες.</l>
<l n="743">οὐδὲ μὲν ἄμβροτοι ἵπποι ἀταρβέος Αἰακίδαο</l>
<l n="744">μίμνον ἀδάκρυτοι παρὰ νήεσιν, ἀλλὰ καὶ αὐτοὶ</l>
<l n="745">μύροντο σφετέροιο δαϊκταμένου βασιλῆος, </l>
<l n="746">οὐδʼ ἔθελον μογεροῖσιν ἔτʼ ἀνδράσιν οὐδὲ μὲν ἵπποις</l>
<l n="747">μίσγεσθʼ Ἀργείων ὀλοὸν περὶ πένθος ἔχοντες,</l>
<l n="748">ἀλλʼ ὑπὲρ ὠκεανοῖο ῥοὰς καὶ Τηθύος ἄντρα</l>
<l n="749">ἀνθρώπων ἀπάτερθεν ὀϊζυρῶν φορέεσθαι,</l>
<l n="750">ἧχί σφεας τὸ πάροιθεν ἐγείνατο δῖα Ποδάργη </l>
<l n="751">ἄμφω ἀελλόποδας Ζεφύρῳ κελάδοντι μιγεῖσα.</l>
<l n="752">καί νύ κεν αἶψʼ ἐτέλεσσαν ὅσα σφίσι μήδετο θυμός,</l>
<l n="753">εἰ μή σφεας κατέρυξε θεῶν νόος, ὄφρʼ ʼ Αχιλῆος</l>
<l n="754">ἔλθοι ἀπὸ Σκύροιο θοὸς πάϊς, ὅν ῥα καὶ αὐτοὶ</l>
<l n="755">δέχνυνθʼ , ὁππόθʼ ἵκοιτο ποτὶ στρατόν, οὕνεκʼ ἄρα σφι</l>
<l n="756">θέσφατα γεινομένοισι Χάους ἱεροῖο θύγατρες</l>
<l n="757">Μοῖραι ἐπεκλώσαντο καὶ ἀθανάτοις περ ἐοῦσι</l>
<l n="758">πρῶτα Ποσειδάωνι δαμήμεναι, αὐτὰρ ἔπειτα</l>
<l n="759">θαρσαλέῳ Πηλῆι καὶ ἀκαμάτῳ ʼ Αχιλῆι,</l>
<l n="760">τέτρατον αὖτʼ ἐπὶ τοῖσι Νεοπτολέμῳ μεγαθύμῳ, </l>
<l n="761">τὸν καὶ ἐς Ἠλύσιον πεδίον μετόπισθεν ἔμελλον</l>
<l n="762">Ζηνὸς ὑπʼ ἐννεσίῃσι φέρειν μακάρων ἐπὶ γαῖαν.</l>
<l n="763">τοὔνεκα καὶ στυγερῇ βεβολημένοι ἦτορ ἀνίῃ</l>
<l n="764">μίμνον πὰρ νήεσσιν ἑὸν κατὰ θυμὸν ἄνακτα</l>
<l n="765">τὸν μὲν ἀκηχέμενοι τὸν δʼ αὖ ποθέοντες ἰδέσθαι. </l>
<l n="766">καὶ τότʼ ἐριγδούποιο λιπὼν ἁλὸς ὄβριμον οἶδμα</l>
<l n="767">ἤλυθεν Ἐννοσίγαιος ἐπʼ ᾐόνας· οὐδέ μιν ἄνδρες</l>
<l n="768">ἔδρακον, ἀλλὰ θεῇσι παρίστατο Νηρηίνῃς·</l>
<l n="769">καί ῥα Θέτιν προσέειπεν ἔτʼ ἀχνυμένην Λ̓χιλῆος·</l>
<pb id="p.168"/>
<l n="770">‘ἴσχεο νῦν περὶ παιδὸς ἀπειρέσιον γοόωσα· </l>
<l n="771">οὐ γὰρ ὅ γε φθιμένοισι μετέσσεται, ἀλλὰ θεοῖσιν</l>
<l n="772">ὡς ἀῢς Διόνυσος ἰδὲ σθένος Ἡρακλῆος·</l>
<l n="773">οὐ γάρ μιν μόρος αἰνὸς ὑπὸ ζόφον αἰὲν ἐρύξει</l>
<l n="774">οὐδʼ Ἀΐδης, ἀλλʼ αἶψα καὶ ἐς Διὸς ἵξεται αὐγάς·</l>
<l n="775">καί οἱ δῶρον ἔγωγε θεουδέα νῆσον ὀπάσσω </l>
<l n="776">Εὔξεινον κατὰ πόντον, ὅπῃ θεὸς ἔσσεται αἰεὶ</l>
<l n="777">σὸς πάϊς· ἀμφὶ δὲ φῦλα περικτιόνων μέγα λαῶν</l>
<l n="778">κεῖνον κυδαίνοντα θυηπολίῃς ἐρατεινῇς</l>
<l n="779">ἶσον ἐμοὶ τίσουσι· σὺ δʼ ἴσχεο κωκύουσα</l>
<l n="780">ἐσσυμένως καὶ μή τι χαλέπτεο πένθεϊ θυμόν.’ </l>
<l n="781">ὣς ἐπὼν ἐπὶ πόντον ἀπήιεν εἴκελος αὔρῃ</l>
<l n="782">παρφάμενος μύθοισι Θέτιν· τῆς δʼ ἐν φρεσὶ θυμὸς</l>
<l n="783">βαιὸν ἀνέπνευσεν· τὰ δέ οἱ θεὸς ἐξετέλεσσεν.</l>
<l n="784">Ἀργεῖοι δὲ γοῶντες ἀπήιον, ᾗχι ἑκάστῳ</l>
<l n="785">νῆες ἔσαν, τὰς ἦγον ἀφʼ Ἑλλάδος· αἱ δʼ Ἑλικῶνα </l>
<l n="786">Πιερίδες νίσσοντο, καὶ εἰς ἄλα Νηρηῖναι</l>
<l n="787">δῦσαν ἀναστενάχουσαι ἐΰφρονα Πηλείωνα.</l>
</div1>
<div1 type="book" n="4">
<pb id="p.170"/>
<l n="1">οὐδὲ μὲν Ἱππολόχοιο δαΐφρονος ὄβριμον υἷα</l>
<l n="2">Τρῶες ἀδάκρυτον δειλοὶ λίπον, ἀλλὰ καὶ αὐτοὶ</l>
<l n="3">Δαρδανίης προπάροιθε πύλης ἐρικυδέα φῶτα</l>
<l n="4">πυρκαϊῆς καθύπερθε βάλον· τὸν δʼ αὐτὸς Ἀπόλλων</l>
<l n="5">ἐκ πυρὸς αἰθομένοιο μάλʼ ἐσσυμένως ἀναείρας </l>
<l n="6">δῶκε θοοῖς ἀνέμοισι φέρειν Λυκίης σχεδὸν αἴης·</l>
<l n="7">οἱ δέ μιν αἶψʼ ἀπένεικαν ὑπʼ ἄγκεα Τηλάνδροιο</l>
<l n="8">χῶρον ἐς ἱμερόεντα, πέτρην δʼ ἐφύπερθε βάλοντο</l>
<l n="9">ἄρρηκτον· νύμφαι δὲ περίβλυσαν ἱερὸν ὕδωρ</l>
<l n="10">ἀενάου ποταμοῖο, τὸν εἰσέτι φῦλʼ ἀνθρώπων </l>
<l n="11">Γλαῦκον ἐπικλείουσιν ἐΰρροον· ἀλλὰ τὰ μέν που</l>
<l n="12">ἀθάνατοι τεύξαντο γέρας Λυκίων βασιλῆι.</l>
<l n="13">Ἀργεῖοι δʼ ἐρίθυμον ἀνεστενάχοντʼ Ἀχιλῆα</l>
<l n="14">νηυσὶ παρʼ ὠκυπόροισιν· ἔτειρε δὲ πάντας ἀνίη</l>
<l n="15">λευγαλέη καὶ πένθος, ἐπεί ῥά μιν ὡς ἐὸν υἷα </l>
<l n="16">δίζοντʼ , οὐδέ τις ἦεν ἀνὰ στρατὸν εὐρὺν ἄδακρυς·</l>
<l n="17">Τρῶες δʼ αὖτʼ ἀλίαστον ἐγήθεον εἰσορόωντες</l>
<l n="18">τοὺς μὲν ἀκηχεμένους, τὸν δʼ ἐν πυρὶ δηωθέντα·</l>
<l n="19">καί τις ἐπευχόμενος μῦθον ποτὶ τοῖον ἔειπεν·</l>
<l n="20">‘νῦν πάντεσσιν ἄελπτον ἀπʼ Οὐλύμποιο Κρονίων </l>
<l n="21">ἡμῖν ὤπασε χάρμα λιλαιομένοισιν ἰδέσθαι</l>
<l n="22">ἐν Τροίῃ Ἀχιλῆα δεδουπότα· τοῦ γὰρ ὀΐω</l>
<l n="23">βλημένου ἀμπνεύσειν Τρώων ἐρικυδέα φῦλα</l>
<pb id="p.172"/>
<l n="24">αἵματος ἐξ ὀλοοῖο καὶ ἀνδροφόνου ὐσμίνης·</l>
<l n="25">αἰεὶ γὰρ φρεσὶν ᾗσιν ἐμήδετο <add>Τρωσὶν ὄλεθρον</add>
</l>
<l n="25a">αἰνὰ δέ οἱ χείρεσσιν ἐμαίνετο λοίγιον ἔγχος</l>
<l n="26">λύθρῳ ὑπʼ ἀργαλέῳ πεπαλαγμένον, οὐδέ τις ἡμέων</l>
<l n="27">κείνῳ ἔναντα κιὼν ἔτʼ ἐσέδρακεν Ἠριγένειαν·</l>
<l n="28">νῦν δʼ ὀΐω φεύξεσθαι Ἀχαιῶν ὄβριμα τέκνα</l>
<l n="29">νηυσὶν ἐϋπρώροισι δαϊκταμένου Ἀχιλῆος·</l>
<l n="30">ὡς ὄφελον μένος ἦεν ἔθʼ Ἕκτορος, ὀφρʼ ἅμα πάντας </l>
<l n="31">Ἀργείους σφετέρησιν ἐνὶ κλισίῃσιν ὄλεσσεν.’</l>
<l n="32">ὣς ἄρʼ ἔφη Τρώων τις ἐνὶ φρεσὶ πάγχυ γεγηθώς·</l>
<l n="33">ἄλλος δʼ αὖθʼ ἑτέρωθι πύκα φρονέων φάτο μῦθον·</l>
<l n="34">‘φῆσθα σὺ μὲν Δαναῶν ὀλοὸν στρατὸν ἔνδοθι νηῶν</l>
<l n="35">πόντον ἐπʼ ἠερόεντα πεφυζότας αἶψα νέεσθαι· </l>
<l n="36">ἀλλʼ οὐ μὰν δείσουσι λιλαιόμενοι μέγα χάρμης·</l>
<l n="37">εἰσὶ γάρ ἦ κρατεροί τε καὶ ὄβριμοι ἀνέρες ἄλλοι,</l>
<l n="38">Τυδείδης Αἴας τε καὶ Ἀτρέος ὄβριμοι υἷες·</l>
<l n="39">τοὺς ἔτʼ ἐγὼ δείδοικα κατακταμένου Ἀχιλῆος·</l>
<l n="40">τοὺς εἴθʼ ἀργυρότοξος ἀναιρήσειεν Ἀπόλλων, </l>
<l n="41">καί κεν ἀνάπνευσις πολέμου καὶ ἀεικέος οἴτου</l>
<l n="42">ἡμῖν εὐχομένοισιν ἐλεύσεται ἤματι κείνῳ.’</l>
<l n="43">ὣς ἔφατʼ· ἀθάνατοι δὲ κατʼ οὐρανὸν ἐστενάχοντο,</l>
<l n="44">ὅσσοι ἔσαν Δαναοῖσιν ἐϋσθενέεσσιν ἀρωγοί,</l>
<l n="45">ἀμφὶ δὲ κρᾶτʼ ἐκάλυψαν ἀπειρεσίοις νεφέεσσι </l>
<l n="46">θυμὸν ἀκηχέμενοι· ἑτέρωθι δὲ γήθεον ἄλλοι</l>
<l n="47">εὐχόμενοι Τρώεσσι πέρας θυμηδὲς ὀρέξαι.</l>
<l n="48">καὶ τότε δὴ Κρονίωνα κλυτὴ προσεφώνεεν Ἥρη·</l>
<l n="49">‘Ζεῦ πάτερ ἀργικέραυνε, τί ἢ Τρώεσσιν ἀρήγεις</l>
<l n="50">κούρης ἠϋκόμοιο λελασμένος, ἥν ῥα πάροιθεν </l>
<l n="51">ἀντιθέῳ Πηλῆι πόρες θυμήρἐ ἄκοιτιν</l>
<pb id="p.174"/>
<l n="52">Πηλίου ἐν βήσσῃσι; γάμον δέ οἱ αὐτὸς ἔτευξας</l>
<l n="53">ἄμβροτον, οἱ δέ νυ πάντες ἐδαινύμεθʼ ἤματι κείνῳ</l>
<l n="54">ἀθάνατοι καὶ πολλὰ δόμεν περικαλλέα δῶρα·</l>
<l n="55">ἀλλὰ τά γʼ ἐξελάθου, μέγα δʼ Ἑλλάδι μήσαο πένθος.’ </l>
<l n="56">ὣς ἄρʼ ἔφη· τὴν δʼ οὔτι προσέννεπεν ἀκάματος Ζεύς·</l>
<l n="57">ἧστο γὰρ ἀχνύμενος κραδίην καὶ πολλὰ μενοινῶν,</l>
<l n="58">οὕνεκεν ἤμελλον Πριάμου πόλιν ἐξαλαπάξειν</l>
<l n="59">Ἀργεῖοι, τοῖς αἰνὸν ἐμήδετο λοιγὸν ὀπάσσαι</l>
<l n="60">ἐν πολέμῳ στονόεντι καὶ ἐν βαρυηχέϊ πόντῳ· </l>
<l n="61">καὶ τὰ μέν ὣς ὥρμαινε, τὰ δὴ μετόπισθε τέλεσσεν.</l>
<l n="62">Ἠὼς δʼ ὠκεανοῖο βαθὺν ῥόον εἰσαφίκανε,</l>
<l n="63">κυανέην δʼ ἄρα γαῖαν ἐπήιεν ἄσπετος ὄρφνη,</l>
<l n="64">ἦμος ἀναπνείουσι βροτοὶ βαιὸν καμάτοιο·</l>
<l n="65">Ἀργεῖοι δʼ ἐπὶ νηυσὶν ἐδόρπεον ἀχνύμενοί περ· </l>
<l n="66">οὐ γάρ νηδύος ἐστὶν ἀπωσέμεναι μεμαυίης</l>
<l n="67">λιμὸν ἀταρτηρόν, ὁπόταν στέρνοισιν ἵκηται.</l>
<l n="68">ἀλλʼ εἶθαρ θοὰ γυῖα βαρύνεται, οὐδέ τι μῆχος</l>
<l n="69">γίνεται, ἢν μή τις κορέσῃ θυμαλγέα νηδύν·</l>
<l n="70">τοὔνεκα δαῖτʼ ἐπάσαντο καὶ ἀχνύμενοι Ἀχιλῆος· </l>
<l n="71">αἰνὴ γὰρ μάλα πάντας ἐποτρύνεσκεν ἀνάγκη.</l>
<l n="72">τοῖσι δὲ πασσαμένοισιν ἐπήλυθε νήδυμος ὕπνος,</l>
<l n="73">λῦσε δʼ ἀπὸ μελέων ὀδύνας, ἐπὶ δὲ σθένος ὦρσεν.</l>
<l n="74">ἀλλʼ ὅτε δὴ κεφαλὰς μὲν ἐπʼ ἀντολίην ἔχον ἄρκτοι,</l>
<l n="75">δέγμεναι ἠελίοιο θοὸν φάος, ἔγρετο δʼ ἠώς, </l>
<l n="76">δὴ τότʼ ἀνέγρετο λαὸς ἐϋσθενέων Ἀργείων</l>
<l n="77">πορφύρων Τρώεσσι φόνον καὶ κῆρʼ ἀΐδηλον.</l>
<l n="78">κίνυτο δʼ ἠΰτε πόντος ἀπείριτος Ἰκαρίοιο</l>
<l n="79">ἠὲ καὶ αὐαλέου βαθὺ λήιον, ὁππόθʼ ἵκηται</l>
<pb id="p.176"/>
<l n="80">ῥιπὴ ἀπειρεσίη νεφεληγερέος Ζεφύροιο· </l>
<l n="81">ὣς ἄρα κίνυτο λαὸς ἐπʼ ᾐόσιν Ἑλλησπόντου.</l>
<l n="82">καὶ τότε Τυδέος υἱὸς ἐελδομένοισι ἔειπεν·</l>
<l n="83">‘ὦ φίλοι, εἰ ἐτεόν γε μενεπτόλεμοι πελόμεσθα,</l>
<l n="84">νῦν μᾶλλον στυγεροῖσι μαχώμεθα δυσμενέεσσι,</l>
<l n="85">μή πως θαρσήσωσιν Ἀχιλλέος οὐκέτʼ ἐόντος· </l>
<l n="86">ἀλλʼ ἄγε, σὺν τεύχεσσι καὶ ἅρμασιν ἠδὲ καὶ ἵπποις</l>
<l n="87">ἴομεν ἀμφὶ πόληα· πόνος δʼ ἄρα κῦδος ὀρέξει.’</l>
<l n="88">ὣς ἔφατʼ ἐν Δαναοῖσιν· ἀμείβετο δʼ ὄβριμος Αἴας·</l>
<l n="89">‘Τυδείδη, σὺ μὲν ἐσθλά καὶ οὐκ ἀνεμώλια βάζεις</l>
<l n="90">ὀτρύνων Τρώεσσιν ἐϋπτολέμοισι μάχεσθαι </l>
<l n="91">ἀγχεμάχους Δαναούς, οἵπερ μεμάασι καὶ αὐτοί·</l>
<l n="92">ἀλλὰ χρὴ ἐν νήεσσι μένειν, ἄχρις ἐξ ἁλὸς ἔλθῃ</l>
<l n="93">δῖα Θέτις· μάλα γάρ οἱ ἐνὶ φρεσὶ μήδεται ἦτορ</l>
<l n="94">υἱέος ἀμφὶ τάφῳ περικαλλέα θεῖναι ἄεθλα·</l>
<l n="95">ὣς χθιζή μοι ἔειπεν, ὅτʼ εἰς ἁλὸς ἤιε βένθος, </l>
<l n="96">νόσφʼ ἄλλων Δαναῶν· καί ἑ σχεδὸν ἔλπομαι εἶναι</l>
<l n="97">ἐσσυμένην· Τρῶες δέ, καὶ εἰ θάνε Πηλέος υἱός,</l>
<l n="98">οὐ μάλα θαρσήσουσιν ἔτι ζώοντος ἐμεῖο</l>
<l n="99">καὶ σέθεν ἠδὲ καὶ αὐτοῦ ἀμύμονος Ἀτρείδαο.’</l>
<l n="100">ὣς ἄρʼ ἔφη Τελαμῶνος ἐῢς πάϊς, οὐδέ τι ᾔδη, </l>
<l n="101">ὅττι ῥά οἱ μετʼ ἄεθλα κακὸν μόρον ἔντυε δαίμων</l>
<l n="102">ἀργαλέονʼ τὸν δʼ αὖθις ἀμείβετο Τυδέος υἱός·</l>
<l n="103">‘ὦ φίλος, εἰ ἐτεὸν Θέτις ἔρχεται ἤματι τῷδε</l>
<l n="104">υἱέος ἀμφὶ τάφῳ περικαλλέα θεῖναι ἄεθλα,</l>
<l n="105">πὰρ νήεσσι μένωμεν ἐρυκανόωντε καὶ ἄλλους· </l>
<l n="106">καὶ γὰρ δὴ μακάρεσσι θεοῖς πείθεσθαι ἔοικε·</l>
<l n="107">καὶ δʼ ἄλλως Ἀχιλῆι καὶ ἀθανάτων ἀέκητι</l>
<l n="108">αὐτοὶ φραζώμεσθα δόμεν θυμηδέα τιμήν.’</l>
<l n="109">ὣς φάτο Τυδείδαο δαΐφρονος ὄβριμον ἦτορ.</l>
<pb id="p.178"/>
<l n="110">καὶ τότʼ ἄρʼ ἐκ πόντοιο κίεν Πηλῆος ἄκοιτις </l>
<l n="111">αὔρῃ ὑπηώῃ ἐναλίγκιον· αἶψα δʼ ἵκανεν</l>
<l n="112">Ἀργείων ἐς ὅμιλον, ὅπῃ μεμαῶτες ἔμιμνον,</l>
<l n="113">οἱ μὲν ἀεθλεύσοντες ἀπειρεσίῳ ἐν ἀγῶνι,</l>
<l n="114">οἱ δὲ φρένας καὶ θυμὸν ἀεθλητῆρσιν ἰῆναι.</l>
<l n="115">τοῖσι δʼ ἅμʼ ἀγρομένοισι Θέτις κυανοκρήδεμνος </l>
<l n="116">θῆκεν ἄεθλα φέρουσα καὶ ὀτρύνεσκεν Ἀχαιοὺς</l>
<l n="117">αὐτίκʼ ἀεθλεύειν· τοὶ δʼ ἀθανάτῃ πεπίθοντο.</l>
<l n="118">πρῶτος δʼ ἐν μέσσοισιν ἀνίστατο Νηλέος υἱός,</l>
<l n="119">οὐ μὲν πυγμαχίῃσι λιλαιόμενος πονέεσθαι</l>
<l n="120">οὔτε παλαισμοσύνῃ πολυτειρέϊ· τοῦ γὰρ ὕπερθε </l>
<l n="121">γυῖα καὶ ἅψεα πάντα λυγρὸν κατεδάμνατο γῆρας·</l>
<l n="122">ἀλλά οἱ ἐν στέρνοισιν ἔτʼ ἔμπεδος ἔπλετο θυμὸς</l>
<l n="123">καὶ νόος, οὐδέ τις ἄλλος ἐριδμαίνεσκεν Ἀχαιῶν</l>
<l n="124">κείνῳ, ὅτʼ εἰν ἀγορῇ ἐπέων πέρι δῆρις ἐτέχθη·</l>
<l n="125">τῷ καὶ Λαέρταο κλυτὸς πάϊς εἵνεκα μύθων </l>
<l n="126">εἰν ἀγορῇ ὑπόεικε, καὶ ὃς βασιλεύτατος ἦεν</l>
<l n="127">πάντων Ἀργείων μέγʼ ἐϋμμελίης Ἀγαμέμνων.</l>
<l n="128">τοὔνεκʼ ἐνὶ μέσσοισιν ἐΰφρονα Νηρηίνην</l>
<l n="129">ὕμνεεν, ὡς Πάσῃσι μετέπρεπεν εἰναλίῃσιν</l>
<l n="130">εἵνεκʼ ἐϋφροσύνης τε καὶ εἴδεος· ἡ δʼ ἀΐουσα </l>
<l n="131">τέρπεθʼ· ὁ δʼ ἱμερόεντα γάμον Πηλῆος ἔνισπε,</l>
<l n="132">τόν ῥά οἱ ἀθάνατοι μάκαρες συνετεκτήναντο</l>
<l n="133">Πηλίου ἀμφὶ κάρηνα, καὶ ἄμβροτον ὡς ἐπάσαντο</l>
<l n="134">δαῖτα παρʼ εἰλαπίνῃσιν, ὅτʼ εἴδατα θεῖα φέρουσαι</l>
<l n="135">χερσὶν ὑπʼ ἀμβροσίῃσι θεαὶ παρενήνεον Ὧραι </l>
<l n="136">χρυσείοις κανέοισι, Θέμις δʼ ἄρα καγχαλόωσα</l>
<l n="137">ἀργυρέας ἐτίταινεν ἐπισπέρχουσα τραπέζας,</l>
<l n="138">πῦρ δʼ Ἥφαιστος ἔκαιεν ἀκήρατον, ἀμφὶ δὲ Νύμφαι</l>
<l n="139">ἀμβροσίην ἐκέραιον ἐνί χρυσέοισι κυπέλλοις,</l>
<l n="140">αἱ δʼ ἄρʼ ἐς ὀρχηθμὸν Χάριτες τράπεν ἱμερόεντα, </l>
<l n="141">Μοῦσαι δʼ ἐς μολπήν, ἐπετέρπετο δʼ οὔρεα πάντα</l>
<pb id="p.180"/>
<l n="142">καὶ ποταμοὶ καὶ θῆρες, ἰαίνετο δʼ ἄφθιτος αἰθὴρ</l>
<l n="143">ἄντρα τε Χείρωνος περικαλλέα καὶ θεοὶ αὐτοί.</l>
<l n="144">καὶ τὰ μὲν ἂρ Νηλῆος ἐῢς πάϊς Ἀργείοισι</l>
<l n="145">πάντα μάλʼ ἱεμένοις κατελέξατο· τοὶ δʼ ἀΐοντες </l>
<l n="146">τέρπονθʼ· ὃς δʼ Ἀχιλῆος ἀμύμονος ἄφθιτα ἔργα</l>
<l n="147">μέλπε μέσῳ ἐν ἀγῶνι· πολὺς δʼ ἀμφίαχε λαὸς</l>
<l n="148">ἀσπασίως. ὁ δʼ ἄρʼ ἔνθεν ἑλὼν ἐρικυδέα φῶτα</l>
<l n="149">ἐκπάγλως κύδαινεν ἀρηραμένοις ἐπέεσσι,</l>
<l n="150">δώδεχʼ ὅπως διέπερσε κατὰ πλόον ἄστεα φωτῶν, </l>
<l n="151">ἕνδεκα δʼ αὖ κατὰ γαῖαν ἀπείριτον, ὡς δʼ ἐδάϊξε</l>
<l n="152">Τήλεφον, ἠδὲ βίην ἐρικυδέος Ἠετίωνος</l>
<l n="153">Θήβης ἐν δαπέδοισι, καὶ ὡς Κύκνον ἔκτανε δουρὶ</l>
<l n="154">υἷα Ποσειδάωνος ἰδʼ ἀντίθεον Πολύδωρον</l>
<l n="155">καὶ Τρώιλον θηητὸν ἀμύμονά τʼ Ἀστεροπαῖον, </l>
<l n="156">αἵματι δʼ ὡς ἐρύθηνεν ἄδην ποταμοῖο ῥέεθρα</l>
<l n="157">Ξάνθου καὶ νεκύεσσιν ἀπειρεσίοισι κάλυψε</l>
<l n="158">πάντα ῥόον κελάδοντα, Λυκάονος ὁππότε θυμὸν</l>
<l n="159">νοσφίσατʼ ἐκ μελέων ποταμοῦ σχεδὸν ἠχήεντος,</l>
<l n="160">Ἕκτορά θʼ ὡς ἐδάμασσε, καὶ ὡς ἕλε Πενθεσίλειαν, </l>
<l n="161">ἠδὲ καὶ υἱέα δῖον ἐϋθρόνου Ἠριγενείης.</l>
<l n="162">καὶ τὰ μὲν Ἀργείοισιν ἐπισταμένοισι καὶ αὐτοῖς</l>
<l n="163">μέλπε, καὶ ὡς ἐτέτυκτο πελώριος, ὥς τέ οἱ οὔτις</l>
<l n="164">ἔσθενε δηριάασθαι ἐναντίον, οὔτʼ ἐν ἀέθλοις</l>
<l n="165">αἰζηῶν, ὅτε ποσσὶ νέοι περιδηριόωνται, </l>
<l n="166">οὐδὲ μὲν ἱππασίῃ, οὐδὲ σταδίῃ ἐνὶ χάρμῃ,</l>
<l n="167">κάλλεΐ θʼ ὡς Δαναούς μέγʼ ὑπείρεχεν, ὥς τέ οἱ ἀλκὴ</l>
<l n="168">ἔπλετʼ ἀπειρεσίη, ὁπότʼ Ἄρεος ἔσσυτο δῆρις.</l>
<l n="169">εὔχετο δʼ ἀθανάτοισι καὶ υἱέα τοῖον ἰδέσθαι</l>
<l n="170">κείνου ἀπὸ Σκύροιο πολυκλύστοιο μολόντα. </l>
<pb id="p.182"/>
<l n="171">Ἀργεῖοι δʼ ἄρα πᾶσιν ἐπευφήμησαν ἔπεσσιν</l>
<l n="172">αὐτή τʼ ἀργυρόπεζα Θέτις, καί οἱ πόρεν ἵππους</l>
<l n="173">ὠκύποδας, τούς πρόσθεν ἐϋμμελίῃ Ἀχιλῆι</l>
<l n="174">Τήλεφος ὤπασε δῶρον ἐπὶ προχοῇσι Καΐκου,</l>
<l n="175">εὖτέ ἑ μοχθίζοντα κακῷ περὶ ἕλκεϊ θυμὸν </l>
<l n="176">ἠκέσατʼ ἐγχείῃ, τῇ μιν βάλε δηριόωντα</l>
<l n="177">αὐτὸς ἔσω μηροῖο, διήλασε δʼ ὄβριμον αἰχμήν·</l>
<l n="178">καὶ τοὺς μέν Νέστωρ Νηλήιος οἶς ἑτάροισιν</l>
<l n="179">ὤπασεν· οἱ δʼ ἐς νῆας ἄγου μέγα κυδαίνοντες</l>
<l n="180">ἀντίθεον βασιλῆα. Θέτις δʼ ἐς μέσσον ἀγῶνα </l>
<l n="181">θῆκεν ἄρʼ ἀμφὶ δρόμοιο βόας δέκα· τῇσι δὲ πάσῃς</l>
<l n="182">καλαὶ πόρτιες ᾖσαν ὑπὸ μαζοῖσιν ἰοῦσαι·</l>
<l n="183">τάς ποτε Πηλείδαο θρασὺ σθένος ἀκαμάτοιο</l>
<l n="184">ἤλασεν ἐξ Ἴδης μεγάλῳ ἐπὶ δουρὶ πεποιθώς.</l>
<l n="185">τῶν πέρι δοιοὶ ἀνέσταν ἐελδόμενοι μέγα νίκης· </l>
<l n="186">Τεῦκρος μὲν πρῶτος Τελαμώνιος, ἄν δὲ καὶ Αἴας,</l>
<l n="187">Αἴας, ὅς τε Λοκροῖσι μετέπρεπεν ἰοβόλοισιν.</l>
<l n="188">ἀμφὶ δʼ ἄρα ζώσαντο θοῶς περὶ μήδεα χερσὶ</l>
<l n="189">φάρεα, πάντα δʼ ἔνερθεν, ἅπερ θέμις, ἐκρύψαντο</l>
<l n="190">αἰδόμενοι Πηλῆος ἐϋσθενέος παράκοιτιν </l>
<l n="191">ἄλλας τʼ εἰναλίας Νηρηίδας, ὅσσαι ἅμʼ αὐτῇ</l>
<l n="192">ἤλυθον Ἀργείων κρατεροὺς ἐσιδέσθαι ἀέθλους.</l>
<l n="193">τοῖσι δὲ σημαίνεσκε δρόμου τέλος ὠκυτάτοιο</l>
<l n="194">Ἀτρείδης, ὅς πᾶσι μετʼ Ἀργείοισιν ἄνασσε.</l>
<l n="195">τοὺς δʼ Ἔρις ὀτρύνεσκεν ἐπήρατος· οἱ δʼ ἀπὸ νύσσης </l>
<l n="196">καρπαλίμως οἴμησαν ἐοικότες ἰρήκεσσι·</l>
<l n="197">τῶν δὲ καὶ ἀμφήριστος ἔην δρόμος· οἱ δʼ ἑκάτερθεν</l>
<l n="198">Ἀργεῖοι λεύσσοντες ἐπίαχον ἄλλυδις ἄλλος.</l>
<l n="199">ἀλλʼ ὅτε τέρματʼ ἔμελλον ἱκανέμεναι μεμαῶτες,</l>
<l n="200">δὴ τότε που Τεύκροιο μένος καὶ γυῖα πέδησαν </l>
<l n="201">ἀθάνατοι· τὸν γάρ ῥα θεὸς βάλεν ἠέ τις ἄτη</l>
<l n="202">ὄζον ἐς ἀλγινόεντα βαθυρρίζοιο μυρίκης·</l>
<pb id="p.184"/>
<l n="203">τῷ δʼ ἄρʼ ἐνιχριμφθεὶς χαμάδις πέσε· τοῦ δʼ ἀλεγεινῶς</l>
<l n="204">ἄκρον ἀνεγνάμφθη λαιοῦ ποδός, αἱ δʼ ὑπανέσταν</l>
<l n="205">οἰδαλέαι ἑκάτερθε περὶ φλέβες. οἱ δʼ ἰάχησαν </l>
<l n="206">Ἀργεῖοι κατʼ ἀγῶνα· παρήιξεν δέ μιν Αἴας</l>
<l n="207">γηθόσυνος· λαοὶ δὲ συνέδραμον, οἵ οἱ ἕποντο,</l>
<l n="208">Λοκροί· αἶψα δὲ χάρμα περὶ φρένας ἤλυθε πάντων·</l>
<l n="209">ἐκ δʼ ἔλασαν κατὰ νῆας ἀγοῦ βόας, ὄφρα νέμωνται.</l>
<l n="210">Τεῦκρον δʼ ἐσσυμένως ἕταρο; περιποιπνύοντες </l>
<l n="211">ἦγου ἐπισκάζοντα· θοῶς δέ οἱ ἰητῆρες</l>
<l n="212">ἐκ ποδὸς αἷμʼ ἀφέλοντο, θέσαν δʼ ἐφύπερθε μοτάων</l>
<l n="213">εἴρἰ ἄδην δεύσαντες ἀλείφασιν· ἀμφὶ δὲ μίτρην</l>
<l n="214">δήσαντʼ ἐνδυκέως· ὀλοὰς δʼ ἐκέδασσαν ἀνίας.</l>
<l n="215">ἄλλω δʼ αὖθʼ ἑτέρωθι παλαισμοσύνης ὑπερόπλου </l>
<l n="216">καρπαλίμως μνώοντο δύω κρατερόφρονε φῶτε,</l>
<l n="217">Τυδέος ἱπποδάμοιο πάϊς καὶ ὑπέρβιος Αἴας,</l>
<l n="218">οἵ ῥʼ ἴσαν ἐς μέσσον· θάμβος δʼ ἔχεν ἀθρήσαντας</l>
<l n="219">Ἀργείους· ἄμφω γὰρ ἔσαν μακάρεσσαν ὁμοῖοι.</l>
<l n="220">σὺν δʼ ἔβαλον θήρεσσιν ἐοικότες, οἵ τʼ ἐν ὄρεσσιν </l>
<l n="221">ἀμφʼ ἐλάφοιο μάχονται ἐδητύος ἰσχανόωντες,</l>
<l n="222">ἶσον δʼ ἀμφοτέροισι πέλει σθένος, οὐδέ τις αὐτῶν</l>
<l n="223">λείπεται οὐδʼ ἠβαιὸν ἀταρτηρῶν μάλʼ ἐόντων·</l>
<l n="224">ὥς οἵ γʼ ἶσον ἔχον κρατερὸν μένος. ὀψὲ δʼ ἄρʼ Αἴας</l>
<l n="225">Τυδείδην συνέμαρψεν ὑπὸ στιβαρῇσι χέρεσσιν </l>
<l n="226">ἆξαι ἐπειγόμενος. ὁ δʼ ἄρʼ ἰδρείῃ τε καὶ ἀλκῇ</l>
<l n="227">πλευρὸν ὑποκλίνας Τελαμώνιον ὄβριμον υἷα</l>
<l n="228">ἐσσυμένως ἀνάειρεν ὑπὸ μυῶνος ἐρείσας</l>
<l n="229">ὦμον, καὶ ποδὶ μηρὸν ὑποπλίξας ἑτέρωσε</l>
<l n="230">κάββαλεν ὄβριμον ἄνδρα κατὰ χθονός· ἀμφὶ δʼ ἄρʼ αὐτῷ</l>
<l n="231">ἕζετο· τοὶ δʼ ὁμάδησαν. ὁ δʼ ἀσχαλόων ἐνὶ θυμῷ</l>
<l n="232">Αἴας ὀβριμόθυμος ἀνίστατο δεύτερον αὖθις</l>
<pb id="p.186"/>
<l n="233">ὁρμαίνων ἐς δῆριν ἀμείλιχον· αἶψα δὲ χερσὶ</l>
<l n="234">σμερδαλέῃσι κόνιν κατεχεύατο, καὶ μέγα θύων</l>
<l n="235">Τυδείδην ἐς μέσσον ἀΰτεεν· ὅς δέ μιν οὔτι </l>
<l n="236">ταρβήσας οἴμησε καταντίον· ἀμφὶ δὲ πολλὴ</l>
<l n="237">ποσσὶν ὕπʼ ἀμφοτέρων κόνις ὤρνυτο· τοὶ δʼ ἑκάτερθε</l>
<l n="238">ταῦροι ὅπως συνόρουσαν ἀταρβέες, οἵ τʼ ἐν ὄρεσσι</l>
<l n="239">θαρσαλέου μένεος πειρώμενοι εἰς ἕν ἵκωνται</l>
<l n="240">ποσσὶ κονιόμενοι, περὶ δὲ βρομέουσι κολῶναι </l>
<l n="241">βρυχῇ ὕπʼ ἀμφοτέρων, τοὶ δʼ ἄσχετα μαιμώωντες</l>
<l n="242">κράατα συμφορέουσιν ἀτειρέα καὶ μέγα κάρτος</l>
<l n="243">δηρόν ἐπʼ ἀλλήλοισι πονεύμενοι, ἐκ δὲ μόγοιο</l>
<l n="244">λάβρον ἀνασθμαίνοντες ἀμείλιχα δηριόωνται,</l>
<l n="245">πουλὺς δʼ ἐκ στομάτων χαμάδις καταχεύεται ἀφρός· </l>
<l n="246">ὥς οἵ γε στιβαρῇσιν ἄδην πονέοντο χέρεσσιν.</l>
<l n="247">ἀμφοτέρων δʼ ἄρα νῶτα καὶ αὐχένες ἀλκήεντες</l>
<l n="248">χερσὶ περικτυπέοντο τετριγότες, εὖτʼ ἐν ὄρεσσι</l>
<l n="249">δένδρἐ ἐπʼ ἀλλήλοισι βαλόντʼ ἐριθηλέας ὄζους.</l>
<l n="250">πολλάκι δʼ Αἴαντος μέγαλου στιβαροὺς ὑπὸ μηροὺς </l>
<l n="251">κάββαλε Τυδείδης κρατερὰς χέρας, ἀλλά μιν οὔτι</l>
<l n="252">ἄψ ὦσαι δύνατο στιβαροῖς ποσὶν ἐμβεβαῶτα·</l>
<l n="253">τὸν δʼ Αἴας καθυπερθεν ἐπεσσύμενος ποτὶ γαῖαν</l>
<l n="254">ἐξ ὤμων ἐτίνασσε κατὰ χθονὸς οὖδας ἐρείδων·</l>
<l n="255">ἄλλοτε δʼ ἀλλοίως ὑπὸ χείρεσι δηριόωντο. </l>
<l n="256">λαοὶ δʼ ἔνθα καὶ ἔνθα μέγʼ ἴαχον εἰσορόωντες,</l>
<l n="257">οἱ μὲν Τυδείδην ἐρικυδέα θαρσύνοντες,</l>
<l n="258">οἱ δὲ βίην Αἴαντος· ὁ δʼ ἄλκιμον ἄνδρα τινάξας</l>
<l n="259">ἐξ ὤμων ἑκάτερθε, βαλὼν δʼ ὑπὸ νηδύα χεῖρας</l>
<l n="260">ἐσσυμένως ἐφέηκε κατὰ χθονὸς ἠΰτε πέτρην </l>
<l n="261">ἀλκῇ ὑπὸ σθεναρῇ· μέγα δʼ ἴαχε Τρώιον οὖδας</l>
<l n="262">Τυδείδαο πεσόντος· ἐπηΰτησε δὲ λαός.</l>
<l n="263">ἀλλὰ καὶ ὥς ἀνόρουσεν ἐελδόμενος πονέετθαι</l>
<pb id="p.188"/>
<l n="264">τὸ τρίτον ἀμφʼ Αἴαντα πελώριον· ἀλλʼ ἄρα Νέστωρ</l>
<l n="265">ἔστη ἐνὶ μέσσοισι καὶ ἀμφοτέροισι μετηύδα· </l>
<l n="266">‘ἴσχεσθʼ, ἀγλαὰ τέκνα, παλαισμοσύνης ὑπερόπλου·</l>
<l n="267">ἴδμεν γὰρ δὴ πάντες, ὅσον προφερέστεροί ἐστε</l>
<l n="268">Ἀργείων μεγάλοιο καταφθιμένου Ἀχιλῆος.’</l>
<l n="269">ὥς φάτο· τοὶ δʼ ἴσχοντο πονεύμενοι· ἐκ δὲ μετώπων</l>
<l n="270">χερσὶν ἄδην μόρξαντο κατεσσύμενόν περ ἱδρῶτα· </l>
<l n="271">κύσσαν δʼ ἀλλήλους, φιλότητι δὲ δῆριν ἔθεντο.</l>
<l n="272">τοῖς δʼ ἄρα ληιάδας πίσυρας πόρε πότνα θεάων</l>
<l n="273">δῖα Θέτις· τὰς δʼ αὐτοὶ ἐθηήσαντο ἰδόντες</l>
<l n="274">ἥρωες κρατεροὶ καὶ ἀταρβέες, οὕνεκα πασέων</l>
<l n="275">ληιάδων προφέρεσκον ἐϋφροσύνῃ τε καὶ ἔργοις </l>
<l n="276">νόσφιν ἐϋπλοκάμου Βρισηίδος, ἅς ποτʼ Ἀχιλλεὺς</l>
<l n="277">ληίσατʼ ἐκ Λέσβοιο, νόον δʼ ἐπετέρπετο τῇσι·</l>
<l n="278">καί ῥʼ ἡ μὲν δόρποιο πέλεν ταμίη καὶ ἐδωδῆς,</l>
<l n="279">ἡ δʼ ἄρα δαινυμένοισι παροινοχόει μέθυ λαρόν,</l>
<l n="280">ἄλλη δʼ αὖ μετὰ δόρπον ὕδωρ ἐπέχευε χέρεσσιν </l>
<l n="281">ἡ δʼ ἑτέρη ἀπὸ δαιτὸς ἀεὶ φορέεσκε τράπεζας.</l>
<l n="282">τὰς δʼ ἄρα Τυδείδαο μένος καὶ ὑπέρβιος Αἴας</l>
<l n="283">δασσάμενοι προέηκαν ἐϋπρώρους ἐπὶ νῆας.</l>
<l n="284">ἀμφὶ δὲ πυγμαχίης πρῶτον σθένος Ἰδομενῆος</l>
<l n="285">ὤρνυτʼ, ἐπεί οἱ θυμὸς ἴδρις πέλε παντὸς ἀέθλου. </l>
<l n="286">τῷ δʼ οὔτις κατέναντα κίεν· μάλα γάρ μιν ἅπαντες</l>
<l n="287">αἰδόμενοι ὑπόειξαν, ἐπεί ῥα γεραίτερος ἦεν.</l>
<l n="288">τῷ δʼ ἄρʼ ἐνὶ μέσσοισι Θέτις πόρεν ἅρμα καὶ ἵππους</l>
<l n="289">ὠκύποδας, τοὺς πρόσθε βίη μεγάλου Πατρόκλοιο</l>
<l n="290">ἤλασεν ἐκ Τρώων Σαρπηδόνα δῖον ὀλέσσας· </l>
<l n="291">καὶ τοὺς μὲν θεράποντι πόρεν ποτὶ νῆας ἄγεσθαι</l>
<l n="292">Ἰδομενεύς· αὐτὸς δὲ κλυτῷ ἐν ἀγῶνι μένεσκε.</l>
<l n="293">Φοῖνιξ δʼ Ἀργείοισιν ἐϋσθενέεσσι μετηύδα·</l>
<pb id="p.190"/>
<l n="294">‘νῦν μέν ἄρʼ Ἰδομενῆι θεοὶ δόσαν ἐσθλὸν ἄεθλον</l>
<l n="295">αὕτως, οὔτι καμόντι βίῃ καὶ χερσὶ καὶ ὤμοις, </l>
<l n="296">ἀλλʼ ἄρʼ ἀναιμωτὶ προγενέστερον ἄνδρα τίοντες·</l>
<l n="297">ἀλλʼ ἄλλον, νέοι ἄνδρες, ἐπεντύνεσθαι ἄεθλον</l>
<l n="298">χεῖρας ἐπʼ ἀλλήλοισι δαήμονας ἰθύνοντες</l>
<l n="299">πυγμαχίης, καὶ θυμὸν ἰήνατε Πηλείωνος.’</l>
<l n="300">ὣς φάτο· τοὶ δʼ ἀΐοντες ἐπέδρακον ἀλλήλοισιν· </l>
<l n="301">ἦκα δὲ πάντες ἔμιμνον ἀναινόμενοι τὸν ἄεθλον,</l>
<l n="302">εἰ μή σφεας ἐνένιπεν ἀγαυοῦ Νηλέος υἱός·</l>
<l n="303">‘ὦ φίλοι, οὔτι ἔοικε δαήμονος ἄνδρας ἀϋτῆς</l>
<l n="304">πυγμαχίην ἀλέασθαι ἐπήρατον, ἥ τε νέοισι</l>
<l n="305">τερπωλὴ πέλεται, καμάτῳ δʼ ἐπὶ κῦδος ἀγινεῖ. </l>
<l n="306">ὣς εἴθʼ ἐν γυίοισιν ἐμοῖς ἔτι κάρτος ἔκειτο,</l>
<l n="307">οἶον ὅτʼ ἀντίθεον Πελίην κατεθάπτομεν ἡμεῖς,</l>
<l n="308">αὐτὸς ἐγὼ καὶ Ἄκαστος, ἀνεψιοὶ εἰς ἕν ἰόντες,</l>
<l n="309">ὁππότʼ ἄρʼ ἀμφήριστος ἐγώ Πολυδεύκεϊ δίῳ</l>
<l n="310">πυγμαχίῃ γενόμην, ἔλαβον δέ οἱ ἶσον ἄεθλον· </l>
<l n="311">ἐν δὲ παλαισμοσύνῃ με καὶ ὁ κρατερώτατος ἄλλων</l>
<l n="312">Ἀγκαῖος θάμβησε καὶ ἔτρεσεν, οὐδέ μοι ἔτλη</l>
<l n="313">ἀντίον ἐλθέμεναι νίκης ὕπερ, οὕνεκʼ ἄρʼ αὐτὸν</l>
<l n="314">ἤδη που τὸ πάροιθε παρʼ ἀγχεμάχοισιν Ἐπειοῖς</l>
<l n="315">νίκησʼ ἠῢν ἐόντα, πεσὼν δʼ ἐκονίσατο νῶτα </l>
<l n="316">σῆμα πάρα φθιμένου Ἀμαρυγκέος, ἀμφὶ δʼ ἄρʼ αὐτῷ</l>
<l n="317">πολλοὶ θηήσαντο βίην καὶ κάρτος ἐμεῖο·</l>
<l n="318">τῷ νύ μοι οὐκέτι κεῖνος ἐναντίου ἤρατο χεῖρας</l>
<l n="319">καὶ κρατερός περ ἐών, ἔλαβον δʼ ἀκόνιτος ἄεθλον·</l>
<l n="320">νῦν δέ με γῆρας ἔπεισι καὶ ἄλγεα· τοὔνεκʼ ἄνωγα </l>
<l n="321">ὑμέας, οἶσιν ἔοικεν, ἀέθλια χερσὶν ἀρέσθαι·</l>
<l n="322">κῦδος γὰρ νέῳ ἀνδρὶ φέρειν ἀπʼ ἀγῶνος ἄεθλον.’</l>
<l n="323">ὣς φαμένοιο γέροντος ἀνίστατο θαρσαλέος φώς,</l>
<l n="324">υἱὸς ὑπερθύμοιο καὶ ἀντιθέου Πανοπῆος,</l>
<pb id="p.192"/>
<l n="325">ὅς τε καὶ ἵππον ἔτευξε κακὸν Πριάμοιο πόληι </l>
<l n="326">ὕστερον· ἀλλʼ οὔ οἵ τις ἐτόλμα ἐγγὺς ἱκέσθαι</l>
<l n="327">εἵνεκα πυγμαχίης· πολέμου δʼ οὐ πάγχυ δαήμων</l>
<l n="328">ἔπλετο λευγαλέου, ὁπότʼ Ἄρεος ἔσσυτο δῆρις.</l>
<l n="329">καί κεν ἀνιδρωτὶ περικαλλέα δῖος Ἐπειὸς</l>
<l n="330">ἤμελλεν τότʼ ἄεθλα φέρειν ποτὶ νῆας Ἀχαιῶν, </l>
<l n="331">εἰ μή οἱ σχεδὸν ἦλθεν ἀγαυοῦ Θησέος υἱὸς</l>
<l n="332">αἰχμητὴς Ἀκάμας μέγʼ ἐνὶ φρεσὶ κάρτος ἀέξων,</l>
<l n="333">ἀζαλέους ἱμάντας ἔχων περὶ χερσὶ θοῇσι,</l>
<l n="334">τούς οἱ ἐπισταμένως Εὐηνορίδης Ἀγέλαος</l>
<l n="335">ἀμφέβαλεν παλάμῃσιν ἐποτρύνων βασιλῆα. </l>
<l n="336">ὡς δʼ αὕτως ἕταροι Πανοπηιάδαο ἄνακτος</l>
<l n="337">θαρσύνεσκον Ἐπειόν· ὁ δʼ ἐν μέσσοισι λέων ὣς</l>
<l n="338">εἱστήκει περὶ χερσὶν ἔχων βοὸς ἶφι δαμέντος</l>
<l n="339">ῥινοὺς ἀζαλέας. μέγα δʼ ἴαχον ἔνθα καὶ ἔνθα</l>
<l n="340">λαοὶ ἐποτρύνοντες ἐϋσθενέων μένος ἀνδρῶν </l>
<l n="341">μῖξαι ἐν αἵματι χεῖρας ἀτειρέας· οἱ δὲ καὶ αὐτοὶ</l>
<l n="342">ἔσταν μαιμώωντες ἐνὶ ξυνοχῇσιν ἀγῶνος,</l>
<l n="343">ἄμφω χεῖρας ἑὰς πειρώμενοι, εἴπερ ἔασιν</l>
<l n="344">ὡς πρὶν <note n="1" place="unspecified" anchored="yes">Zimmermann, from P; for w(/s pot' of v.</note> ἐϋτρόχαλοι, μηδʼ ἐκ πολέμου βαρύθοιεν.</l>
<l n="345">αἶψα δʼ ἄρʼ ἀλλήλοισι καταντία χεῖρας ἄειραν </l>
<l n="346">ταρφέα παπταίνοντες, ἐπʼ ἀκροτάτοις δὲ πόδεσσι</l>
<l n="347">βαίνοντες κατὰ βοιὸν ἀεὶ γόνυ γουνὸς ἄμειβον</l>
<l n="348">ἀλλήλων ἐπὶ δηρὸν ἀλευόμενοι μέγα κάρτος.</l>
<l n="349">σὺν δʼ ἔβαλον νεφέλῃσιν ἐοικότες αἰψηρῇσιν,</l>
<l n="350">αἳ τʼ ἀνέμων ῥιπῇσιν ἐπʼ ἀλλήλῃσι θοροῦσαι </l>
<l n="351">ἀστεροπὴν προϊᾶσι, μέγας δʼ ὀροθύνεται αἰθὴρ</l>
<l n="352">θηγομένων νεφέων, βαρὺ δὲ κτυπέουσιν ἄελλαι·</l>
<l n="353">ὣς τῶν ἀζαλέῃσι περικτυπέοντο γένεια</l>
<l n="354">ῥινοῖς· αἷμα δὲ πουλὺ κατέρρεεν, ἐκ δὲ μετώπων</l>
<pb id="p.194"/>
<l n="355">ἱδρὼς αἱματόεις θαλερὰς ἐρύθαινε παρειάς. </l>
<l n="356">οἱ δʼ ἄμοτον πονέοντο μεμαότες· οὐδʼ ἄρʼ Ἐπειὸς</l>
<l n="357">λῆγεν, ἐπέσσυτο δʼ αἰὲν ἑῷ μέγα κάρτεϊ θύων.</l>
<l n="358">τὸν δʼ ἄρα Θησέος υἱὸς ἐϋφρονέων ἐν ἀέθλῳ</l>
<l n="359">πολλάκις ἐς κενεὸν κρατερὰς χέρας ἰθύνεσθαι</l>
<l n="360">θῆκε, καὶ ἰδρείῃσι διατμήξας ἑκάτερθε </l>
<l n="361">χεῖρας ἐς ὀφρύα τύψεν ἐπάλμενος, ἄχρις ἱκέσθαι</l>
<l n="362">ὀστέον· ἐκ δέ οἱ αἷμα κατέρρεεν ὀφθαλμοῖο.</l>
<l n="363">ἀλλὰ καὶ ὣς Ἀκάμαντα βαρείῃ χειρὶ τυχήσας</l>
<l n="364">τύψε κατὰ κροτάφοιο, χαμαὶ δέ οἱ ἤλασε γυῖα·</l>
<l n="365">αὐτὰρ ὅ γʼ αἶψʼ ἀνόρουσε καὶ ἔνθορε φωτὶ κραταιῷ, </l>
<l n="366">πλῆξε δέ οἱ κεφαλήν· ὁ δʼ ἄρʼ ἔμπαλιν ἀΐσσοντος</l>
<l n="367">βαιὸν ὑποκλίνας σκαιῇ χερὶ τύψε μέτωπον,</l>
<l n="368">ἄλλῃ δʼ ἤλασε ῥῖνας ἐπάλμενος· ὃς δὲ καὶ αὐτὸς</l>
<l n="369">μήτι παντοίῃ χέρας ὤρεγε· τοὺς δʼ ἄρʼ Ἀχαιοὶ</l>
<l n="370">ἀλλήλων ἀπέρυξαν ἐελδομένους πονέεσθαι </l>
<l n="371">νίκης ἀμφʼ ἐρατῆς. τῶν δʼ ἐσσυμένως θεράποντες</l>
<l n="372">ῥινοὺς αἱματόεντας ἄφαρ σθεναρῶν ἀπὸ χειρῶν</l>
<l n="373">λῦσαν· τοὶ δʼ ἄρα τυτθὸν ἀπέπνευσαν καμάτοιο</l>
<l n="374">μορξάμενοι σπόγγοισι πολυτρήτοισι μέτωπα.</l>
<l n="375">τοὺς δʼ ἕταροί τε φίλοι τε παρηγορέοντες ἄγεσκον </l>
<l n="376">ἄντικρυς ἀλλήλων, ὥς κεν χόλου ἀλγινόεντος</l>
<l n="377">ἐσσυμένως λελάθωνται ἀρεσσάμενοι φιλότητι.</l>
<l n="378">ἀλλʼ οἱ μὲν πεπίθοντο παραιφασίῃσιν ἑταίρων·</l>
<l n="379">ἀνδράσι γὰρ πινυτοῖσι πέλει νόος ἤπιος αἰεί·</l>
<l n="380">κύσσαν δʼ ἀλλήλους, ἔριδος δʼ ἐπελήθετο θυμὸς </l>
<l n="381">λευγαλέης. τοῖς δʼ αἶψα Θέτις κυανοκρήδεμνος</l>
<l n="382">ἀργυρέους κρητῆρας ἐελδομένοισιν ὄπασσε</l>
<l n="383">δοιώ, τοὺς Εὔνηος Ἰήσονος ὄβριμος υἱὸς</l>
<l n="384">ὦνον ὑπὲρ κρατεροῖο Λυκάονος ἐγγυάλιξεν</l>
<l n="385">ἀντιθέῳ Ἀχιλῆι περικλύστῳ ἐνὶ Λήμνῳ· </l>
<l n="386">τοὺς Ἥφαιστος ἔτευξεν ἀριπρεπέϊ Διονύσῳ</l>
<pb id="p.196"/>
<l n="387">δῶρον, ὅτʼ εἰς Οὔλυμπον ἀνήγαγε δῖαν ἄκοιτιν</l>
<l n="388">Μίνωος κούρην ἐρικυδέα, τήν ποτε Θησεὺς</l>
<l n="389">κάλλιπεν οὐκ ἐθέλων γε περικλύστῳ ἐνὶ Δίῃ.</l>
<l n="390">τοὺς δʼ ἠΰς Διόνυσος ἑῷ πόρεν υἱέϊ δῶρον </l>
<l n="391">νέκταρος ἐμπλήσας, ὁ δʼ ἄρʼ ὤπασεν Ὑψιπυλείῃ</l>
<l n="392">πολλοῖς σὺν κτεάτεσσι Θόας, ἡ δʼ υἱέϊ δίῳ</l>
<l n="393">κάλλιπεν, ὃς δʼ Ἀχιλῆι Λυκάονος εἵνεκα δῶκε.</l>
<l n="394">τῶν δʼ ἕτερον μὲν ἕλεσκεν ἀγαυοῦ Θησέος υἱός,</l>
<l n="395">ἄλλον δʼ ἠῢς Ἐπειὸς ἑὰς ἐπὶ νῆας ἴαλλε </l>
<l n="396">γηθόσυνος. τῶν δʼ ἀμφιδεδρυμμένα τύμματα πάντα</l>
<l n="397">ἠκέσατʼ ἐνδυκέως Ποδαλείριος, οὕνεκʼ ἄρʼ αὐτὸς</l>
<l n="398">πρῶτα μὲν ἐκμύζησεν, ἔπειτα δὲ χερσὶν ἑῇσι</l>
<l n="399">ῥάψεν ἐπισταμένως, καθύπερθε δὲ φάρμακʼ ἔθηκε</l>
<l n="400">κεῖνα, τά οἱ τὸ πάροιθε πατὴρ ἑὸς ἐγγυάλιξε· </l>
<l n="401">τοῖσι δʼ ἄρʼ ἐσσυμένως καὶ ἀναλθέα τύμματα φωτῶν</l>
<l n="402">αὐτῆμαρ μορόεντος ὑπὲκ κακοῦ ἰαίνονται·</l>
<l n="403">τῶν δʼ ἄφαρ ἀμφὶ πρόσωπα καὶ εὐκομόωντα κάρηνα</l>
<l n="404">τύμματʼ ἀπαλθαίνοντο, κατηπιόωντο δʼ ἀνῖαι.</l>
<l n="405">ἀμφὶ δὲ τοξοσύνης Τεῦκρος καὶ Ὀϊλέος υἱὸς </l>
<l n="406">ἕστασαν, οἳ καὶ πρόσθε δρόμου πέρι πειρήσαντο.</l>
<l n="407">τῶν δ ἄρα τηλόσε θῆκεν ἐϋμμελίης Ἀγαμέμνων</l>
<l n="408">ἱππόκομον τρυφάλειαν, ἔφη δέ τε· ‘πολλὸν ἀμείνων</l>
<l n="409">ἔσσεται, ὂς κέρσειεν ἄπο τρίχας ὀξέϊ χαλκῷ.’</l>
<l n="410">Αἴας δʼ αὐτίκα πρῶτος ἑὸν προέηκε βέλεμνον, </l>
<l n="411">πλῆξε δʼ ἄρα τρυφάλειαν, ἐπηΰτησε δὲ χαλκὸς</l>
<l n="412">ὀξύτατον. Τεῦκρος δὲ μέγʼ ἐγκονέων ἐνὶ θυμῷ,</l>
<l n="413">δεύτερος ἧκεν ὀϊστόν, ἄφαρ δʼ ἀπέκερσεν ἐθείρας</l>
<l n="414">ὀξὺ βέλος· λαοὶ δὲ μέγʼ ἴαχον ἀθρήσαντες,</l>
<l n="415">καί μιν κυδαίνεσκον ἀπείριτον, οὕνεκʼ ἄρʼ αὐτὸν </l>
<l n="416">πληγὴ ἔτʼ ἀλγύνεσκε θοοῦ ποδός, ἀλλά μιν οὔτι</l>
<l n="417">βλάψεν ὑπαὶ παλάμῃσι θοὸν βέλος ἰθύνοντα.</l>
<pb id="p.198"/>
<l n="418">καί οἱ τευχεα καλὰ πόρεν Πηλῆος ἄκοιτις</l>
<l n="419">ἀντιθέου Τρωίλοιο, τὸν ἠιθέων μέγʼ ἄριστον</l>
<l n="420">Τροίῃ ἐν ἠγαθέῃ Ἑκάβη τέκετʼ, οὐδʼ ἀπόνητο </l>
<l n="421">ἀγλαΐης· δὴ γάρ μιν ἀταρτηροῦ Ἀχιλῆος</l>
<l n="422">ἔγχος ὁμοῦ καὶ κάτος ἀπήμερσαν βιότοιο·</l>
<l n="423">ὡς δʼ ὁπόθʼ ἑρσήεντα καὶ εὐθαλέοντʼ ἀνὰ κῆπον</l>
<l n="424">ὑδρηλῆς καπέτοιο μάλʼ ἀγχόθι τηλεθἅ??ʼντα</l>
<l n="425">ἢ στάχυν ἢ μήκωνα, πάρος καρποῖο τυχῆσαι, </l>
<l n="426">κέρσῃ τις δρεπάνῳ νεοθηγέϊ, μηδʼ ἄρʼ ἐάσῃ</l>
<l n="427">ἐς τέλος ἡδὺ μολεῖν μηδʼ ἐς σπόρον ἄλλον ἱκέσθαι,</l>
<l n="428">ἀμήσας κενεόν τε καὶ ἄσπορον ἐσσομένοισι <note n="1" place="unspecified" anchored="yes">Zimmermann, from P; for ai)qome/noisi, sith lacuna, of Koechly.</note>
</l>
<l n="429">μέλλονθʼ ἑρσήεντος ὑπʼ εἴαρος ἀλδαίνεσθαι·</l>
<l n="430">ὣς υἱὸν Πριάμοιο θεοῖς ἐναλίγκιον εἶδος </l>
<l n="431">Πηλείδης κατέπεφνεν, ἔτʼ ἄχνοον, εἰσέτι νύμφης</l>
<l n="432">νηίδα, νηπιάχοισιν ὁμῶς ἔτι κουρίζοντα·</l>
<l n="433">ἀλλά μιν ἐς πόλεμον φθισίμβροτον ἤγαγε Μοῖρα</l>
<l n="434">ἥβης ἀρχόμενον πολυγηθέος, ὁππότε φῶτες</l>
<l n="435">θαρσαλέοι τελέθουσιν, ὅτʼ οὐκέτι δεύεται ἦτορ. </l>
<l n="436">αὐτίκα δʼ αὖτε σόλον περιμήκεά τε βριαρόν τε</l>
<l n="437">πολλοὶ πειρήσαντο θοῆς ἀπὸ χειρὸς ἰῆλαι·</l>
<l n="438">τὸν δʼ οὔτις βαλέειν δύνατο στιβαρὸν μάλʼ ἐόντα</l>
<l n="439">Ἀργείων· οἶος δʼ ἔβαλεν μενεδήιος Αἴας</l>
<l n="440">χειρὸς ἀπὸ κρατερῆς, ὡς εἰ δρυὸς ἀγρονόμοιο </l>
<l n="441">ὄζον ἀπαυανθέντα θέρευς εὐθαλπέος ὥρῃ,</l>
<l n="442">ὁππότε λήια πάντα κατὰ χθονὸς αὐαίνηται.</l>
<l n="443">θάμβησαν δʼ ἄρα πάντες, ὅσον χερὸς ἐξεποτήθη</l>
<l n="444">χαλκός, ὂν ἀνέρε χερσὶ δύω μογέοντες ἄειραν·</l>
<l n="445">τόν ῥα μὲν Ἀνταίοιο βίη ῥίπτασκε πάροιθε </l>
<l n="446">ῥηιδίως ἀπὸ χειρὸς ἑῆς πειρώμενος ἀλκῆς,</l>
<l n="447">πρὶν κρατερῇσι χέρεσσι δαμήμεναι Ἡρακλῆος·</l>
<pb id="p.200"/>
<l n="448">Ἡρακλέης δέ μιν ἠῢς ἑλὼν σὺν ληίδι πολλῇ</l>
<l n="449">ἀκαμάτης ἔχε χειρὸς ἀέθλιον, ἀλλά μιν ἐσθλῷ</l>
<l n="450">ὕστερον Αἰακίδῃ δῶρον πόρεν, ὁππότʼ ἄρʼ αὐτῷ </l>
<l n="451">Ἰλίου εὐπύργοιο συνέπραθε κύδιμον ἄστυ,</l>
<l n="452">κεῖνος δʼ υἱέϊ δῶκεν, ὁ δ ὠκυπόροις ἐνὶ νηυσὶν</l>
<l n="453">ἐς Τροίην μιν ἔνεικεν, ἵνα σφετέροιο τοκῆος</l>
<l n="454">μνωόμενος Τρώεσσιν ἐϋσθενέεσσι μάχηται</l>
<l n="455">προφρονέως, εἴη δὲ πόνος πειρωμένῳ ἀλκῆς· </l>
<l n="456">τόν ῥʼ Αἴας μάλα πολλὸν ἀπὸ στιβαρῆς βάλε χειρός.</l>
<l n="457">καὶ τότε οἱ Νηρηὶς ἀγακλυτὰ τεύχεα δῶκε</l>
<l n="458">Μέμνονος ἀντιθέοιο, τὰ καὶ μέγα θηήσαντο</l>
<l n="459">Ἀργεῖοι· λίην γὰρ ἔσαν περιμήκεα πάντα·</l>
<l n="460">καὶ τά γε καγχαλόων ὑπεδέξατο κύδιμος ἀνήρ· </l>
<l n="461">οἴῳ γὰρ κείνῳ γε περὶ βριαροῖσι μέλεσσιν</l>
<l n="462">ἥρμοσεν ἀπλήτοιο κατὰ χροὸς ἀμφιτεθέντα·</l>
<l n="463">αὐτὸς δʼ αὖτʼ ἀνάειρε μέγαν σόλον, ὄφρα οἱ εἴη</l>
<l n="464">τερπωλὴ μένος ἠῢ λιλαιομένῳ πονέεσθαι.</l>
<l n="465">οἱ δʼ ἄρα δηριόωντες ἐφʼ ἅλματι πολλοὶ ἀνέσταν. </l>
<l n="466">τῶν δʼ ἄρʼ ὑπέρθορε πολλὸν ἐϋμμελίης Ἀγαπήνωρ</l>
<l n="467">σήματα· τοὶ δʼ ὁμάδησαν ἑπʼ ἀνέρι μακρὰ θορόντι·</l>
<l n="468">καί οἱ τεύχεα καλὰ πόρεν μεγάλοιο Κύκνοιο</l>
<l n="469">δῖα Θέτις· τὸν γάρ ῥα φόνῳ ἔπι Πρωτεσιλάου</l>
<l n="470">πολλῶν θυμὸν ἑλόντα κατέκτανε Πηλέος υἱὸς </l>
<l n="471">πρῶτον ἀριστήων· Τρῶας δʼ ἄχος ἀμφεκάλυψεν.</l>
<l n="472">αἰγανέῃ δʼ ἄρα πολλὸν ὑπέρβαλε δῃριόωντας</l>
<l n="473">Εὐρύαλος· λαοὶ δὲ μέγʼ ἴαχον· οὐ γὰρ ἔφαντο</l>
<l n="474">κεῖνον ὑπερβαλέειν οὐδὲ πτερόεντι βελέμνῳ.</l>
<l n="475">τοὔνεκά οἱ φιάλην πολυχανδέα δῶκε φέρεσθαι </l>
<l n="476">μήτηρ Αἰακίδαο δαΐφρονος, ἥν ποτʼ Ἀχιλλεὺς</l>
<l n="477">ἀργυρέην κτεάτισσε βαλὼν ὑπὸ δουρὶ Μύνητα,</l>
<l n="478">ὁππότε Λυρνησσοῖο διέπραθεν ὄλβιον <note n="1" place="unspecified" anchored="yes">Zimmermann, from P, for *trw/ion of v.</note> ἄστυ.</l>
<pb id="p.202"/>
<l n="479">Αἴας δʼ ὀβριμόθυμος ἐελδόμενος πονέεσθαι</l>
<l n="480">χερσὶν ὁμῶς καὶ ποσσὶν ἀνιστάμενος καλέεσκεν </l>
<l n="481">ἐς μέσον ἡρώων τὸν ὑπέρτατον. οἱ δʼ ὁρόωντες</l>
<l n="482">θάμβεον ὄβριμον ἄνδρα καὶ ἄλκιμον· οὐδέ τις ἔτλη</l>
<l n="483">ἄντα μολεῖν· πάντων γὰρ ὑπέκλασε δεῖμʼ ἀλεγεινὸν</l>
<l n="484">ἠνορέην, φοβέοντο δʼ ἀνὰ φρένα, μή τινα χερσὶ</l>
<l n="485">τύψας ἀκαμάτῃσιν ὑπὸ πληγῇσι πρόσωπον </l>
<l n="486">συγχέῃ ἐσσυμένως, μέγα δʼ ἀνέρι πῆμα γένηται.</l>
<l n="487">ὀψὲ δὲ πάντες ἔνευσαν ἐπʼ Εὐρυάλῳ μενεχάρμῃ</l>
<l n="488">ἴδμονα πυγμαχίης εὖ εἰδότες· ὃς δʼ ἐνὶ μέσσοις</l>
<l n="489">τοῖον ἔπος προέηκεν ὑποτρομέων θρασὺν ἄνδρα·</l>
<l n="490">‘ ὦ φίλοι, ἄλλον μέν τινʼ Ἀχαιῶν, ὅν κʼ ἐθέλητε, </l>
<l n="491">τλήσομαι ἀντιόωντα, μέγαν δʼ Αἴαντα τέθηπα·</l>
<l n="492">πολλὸν γὰρ προβέβηκε· διαρραίσει δέ μοι ἦτορ,</l>
<l n="493">ἤν μιν ἐπιβρίσαντα λάβῃ χόλος· οὐ γὰρ ὀΐω</l>
<l n="494">ἀνδρὸς ἀπʼ ἀκαμάτοιο σόος ποτὶ νῆας ἱκέσθαι.’</l>
<l n="495">ὣς φαμένοιο γέλασσαν· ὁ δʼ ἐν φρεσὶ πάμπαν ἰάνθη </l>
<l n="496">Αἴας ὀβριμόθυμος· ἄειρε δὲ δοιὰ τάλαντα</l>
<l n="497">ἀργύρου αἰγλήεντος, ἅ οἱ Θέτις εἵνεκʼ ἀέθλου</l>
<l n="498">δῶκεν ἄτερ καμάτοιο· φίλου δʼ ἐμνήσατο παιδὸς</l>
<l n="499">Αἴαντʼ εἰσορόωσα· γόος δέ οἱ ἔμπεσε θυμῷ.</l>
<l n="500">οἱ δʼ αὖθʼ ἱππασίῃ μεμελημένον ἦτορ ἔχοντες </l>
<l n="501">ἐσσυμένως ἀνόρουσαν ἐποτρύνοντος ἀέθλου·</l>
<l n="502">πρῶτος μὲν Μενέλαος ἰδʼ Εὐρύπυλος θρασυχάρμης</l>
<l n="503">Εὔμηλος δὲ Θόας τε καὶ ἰσόθεος Πολυποίτης.</l>
<l n="504">ἵπποις δʼ ἀμφὶ λέπαδνα βάλον καὶ ὑφʼ ἅρματʼ ἔρυσσαν</l>
<l n="505">πάντες ἐπειγόμενοι πολυγηθέος εἵνεκα νίκης· </l>
<l n="506">αἶψα δʼ ἄρʼ εἰς ἓν ἅμα ξύνισαν δίφροις βεβαῶτες</l>
<l n="507">χῶρον ἀνʼ ἠμαθόεντʼ· ἐπὶ νύσσης δʼ ἔσταν ἕκαστοι·</l>
<pb id="p.204"/>
<l n="508">καρπαλίμως δʼ εὔληρα λάβον κρατερῇς παλάμῃσιν.</l>
<l n="509">ἵπποι δʼ ἐγχριμφθέντες ἐν ἅρμασι ποιπνύεσκον</l>
<l n="510">ὅππως τις προάλοιτο, πόδας δʼ ὑπεκίνυον αὕτως, </l>
<l n="511">οὔατα δʼ ὠρθώσαντο καὶ ἄμπυκας ἀφρῷ ἔδευσαν.</l>
<l n="512">οἱ δʼ ἄφαρ ἐγκονέοντες ἐλαφροπόδων μένος ἵππων</l>
<l n="513">μάστιον· οἱ δὲ θοῇσιν ἐοικότες Ἁρπυίῃσι</l>
<l n="514">καρπαλίμως ζεύγλῃσι μέγʼ ἔκθορον ἀσχαλόωντες,</l>
<l n="515">ἅρματα δʼ ὦκα φέρεσκον ἀπὸ χθονὸς ἀΐσσοντα· </l>
<l n="516">οὐδʼ ἁρματροχιὰς ἰδέειν ἦν οὐδὲ ποδοῖιν</l>
<l n="517">ἐν χθονὶ σήματα, τόσσον ὑπεξέφερον δρόμον ἵπποι.</l>
<l n="518">πουλὺς δʼ αἰθέρʼ ἵκανε κονίσαλος ἐκ πεδίοιο,</l>
<l n="519">καπνῷ ἢ ὀμίχλῃ ἐναλίγκιος, ἥν τʼ ἐν ὄρεσσιν</l>
<l n="520">ἀμφιχέῃ πρώνεσσι Νότου μένος ἤ Ζεφύροιο </l>
<l n="521">χείματος ἐγρομένου, ὁπότʼ οὔρεα δεύεται ὄμβρῳ.</l>
<l n="522">ἵπποι δʼ Εὐμήλοιο μέγʼ ἔκθορον, οἱ δʼ ἐφέποντο</l>
<l n="523">ἀντιθέοιο Θόαντος· ἐπʼ ἄλλῳ δʼ ἄλλος ἀΰτει</l>
<l n="524">ἅρματι· τοὶ δʼ ἐφέροντο διʼ εὐρυχόρου πεδίοιο <note n="1" place="unspecified" anchored="yes">There is a long hiatus here: the lost verses contained an account of accidents to Thoas and Eurypylus, and the text resumes in the middle of a speech (by Nestor?) in praise of the horses of Menelaus.</note>
</l>
<l n="525">‘<gap/>
</l>
<l n="526">Ἤλιδος ἐκ δίης, ἐπεὶ ἦ μέγα ἔργον ἔρεξε </l>
<l n="527">παρφθάμενος θοὸν ἅρμα κακόφρονος Οἰνομάοιο,</l>
<l n="528">ὅς ῥα τότʼ ἠιθέοισιν ἀνηλέα τεῦχεν ὄλεθρον</l>
<l n="529">κούρης ἀμφὶ γάμοιο περίφρονος Ἱπποδαμείης·</l>
<l n="530">ἀλλʼ οὐ μὰν κεῖνός γε καὶ ἱππασίῃσι μεμηλὼς </l>
<l n="531">ἵππους ὠκύποδας τοίους ἔχεν, ἀλλʼ ἄρα πολλὸν</l>
<l n="532">ποσσὶν ἀφαυροτέρους· οἱ γάρ ῥʼ εἴδοντʼ ἀνέμοισιν.’</l>
<l n="533">ἦ μέγα κυδαίνων ἵππων μένος ἠδὲ καὶ αὐτὸν</l>
<pb id="p.206"/>
<l n="534">Ἀτρείδην· ὁ γὰρ ἧσι περὶ φρεσὶ γήθεε θυμῷ.</l>
<l n="535">τοὺς δὲ μέγʼ ἀσθμαίνοντας ἄφαρ θεράποντες ἔλυσαν </l>
<l n="536">ζεύγλης· οἱ δὲ καὶ αὐτοὶ ἀελλόποδας λύον ἵππους</l>
<l n="537">πάντες, ὅσοις ἐν ἀγῶνι δρόμου πέρι δῆρις ἐτύχθη.</l>
<l n="538">ἀντίθεον δὲ Θόαντα καὶ Εὐρύπυλον μενεχάρμην</l>
<l n="539">ἠκέσατʼ ἐσσυμένως Ποδαλείριος ἕλκεα πάντα,</l>
<l n="540">ὅσσα περιδρύφθησαν ἀπὲκ δίφροιο πεσόντες. </l>
<l n="541">Ἀτρείδης δʼ ἀλίαστον ἐγήθεεν εἵνεκα νίκης·</l>
<l n="542">καί οἱ ἐϋπλόκαμος Θέτις ὤπασε καλὸν ἄλεισον</l>
<l n="543">χρύσεον, ἀντιθέοιο μέγα κτέαρ Ἠετίωνος,</l>
<l n="544">πρὶν Θήβης κλυτὸν ἄστυ διαπραθέειν Ἀχιλῆα.</l>
<l n="545">ἄλλοι δʼ αὖθʼ ἑτέρωθι μονάμπυκας ἔντυον ἵππους </l>
<l n="546">ἐς δρόμον ἰθύνοντες, ἕλοντο δὲ χερσὶ βοείας</l>
<l n="547">μάστιγας, καὶ πάντες ἀναΐξαντες ἐφʼ ἵππων</l>
<l n="548">ἕζονθʼ· οἱ δὲ χαλινὰ γενειάσιν ἀφρίζοντες</l>
<l n="549">δάπτον, καὶ ποσὶ γαῖαν ἐπέκτυπον ἐγκονέοντες</l>
<l n="550">ἐκθορέειν. τοῖς δʼ αἶψα τάθη δρόμος· οἱ δʼ ἀπὸ νύσσης </l>
<l n="551">καρπαλίμως οἴμησαν ἐριδμαίνειν μεμαῶτες,</l>
<l n="552">εἴκελοι ἢ Βορέαο μέγα πνείοντος ἀέλλαις</l>
<l n="553">ἠὲ Νότου κελάδοντος, ὅτʼ εὐρέα πόντον ὀρίνει</l>
<l n="554">λαίλαπι καὶ ῥιπῇσι, Θυτήριον εὖτʼ ἀλεγεινὸν</l>
<l n="555">ἀντέλλῃ ναύτῃσι φέρον πολύδακρυν ὀϊζύν· </l>
<l n="556">ὥς οἵ γʼ ἐσσεύοντο κόνιν ποσὶ καρπαλίμοισιν</l>
<l n="557">ἐν πεδίῳ κλονέοντες ἀπείριτον· οἱ δʼ ἐλατῆρες</l>
<l n="558">ἵπποις οἷσιν ἕκαστος ἐκέκλετο, τῇ μὲν ἱμάσθλην</l>
<l n="559">ταρφέα πεπληγώς, ἑτέρῃ δʼ ἐνὶ χειρὶ τινάσσων</l>
<l n="560">νωλεμὲς ἀμφὶ γένυσσι μέγα κτυπέοντα χαλινόν. </l>
<l n="561">ἵπποι δʼ ἐρρώοντο· βοὴ δʼ ἀνὰ λαὸν ὀρώρει</l>
<l n="562">ἄσπετος· οἱ δʼ ἐπέτοντο διὰ πλατέος πεδίοιο.</l>
<l n="563">καί νύ κεν ἐσσυμένως ἐξ Ἄργεος αἰόλος ἴππος</l>
<l n="564">νίκησεν μάλα πολλὸν ἐφεζομένου Σθενέλοιο,</l>
<l n="565">εἰ μὴ ἄρʼ ἐξήρπαξε δρόμου, πεδίον δʼ ἀφίκανε </l>
<pb id="p.208"/>
<l n="566">πολλάκις· οὐδέ μιν ἐσθλὸς ἐὼν Καπανήιος υἱὸς</l>
<l n="567">κάμψαι ἐπέσθενε χερσίν, ἐπεί ῥʼ ἔτι νῆις ἀέθλων</l>
<l n="568">ἵππος ἔην· γενεῇ γε μὲν οὐ κακός, ἀλλὰ θοοῖο</l>
<l n="569">θεσπέσιον γένος ἔσκεν Ἀρίονος, ὃν τέκεν ἵππων</l>
<l n="570">Ἅρπυια Ζεφύρῳ πολυηχέϊ φέρτατον ἄλλων </l>
<l n="571">πολλόν, ἐπεὶ ταχέεσσιν ἐριδμαίνεσκε πόδεσσι</l>
<l n="572">πατρὸς ἑοῖο θοῇσι καταιγίσι, καί μιν Ἄδρηστος</l>
<l n="573">ἐκ μακάρων ἔχε δῶρον, ὅθεν γένος ἔπλετο κείνου·</l>
<l n="574">καί μιν Τυδέος υἱὸς ἑῷ πόρε δῶρον ἑταίρῳ</l>
<l n="575">Τροίῃ ἐνὶ ξαθέῃ· ὁ δέ οἱ μέγα ποσσὶ πεποιθὼς </l>
<l n="576">ὠκὺν ἐόντʼ ἐς ἀγῶνα καὶ εἰς ἔριν ἤγαγεν ἵππων</l>
<l n="577">αὐτὸς ἐνὶ πρώτοισιν ὀϊόμενος μέγα κῦδος</l>
<l n="578">ἱππασίης ἀνελέσθαι· ὁ δʼ οὔτι οἱ ἦτορ ἴηνεν</l>
<l n="579">ἀμφʼ Ἀχιλῆος ἄεθλα πονεύμενος· ἦ γὰρ ἔμιμνε <note n="1" place="unspecified" anchored="yes">Zimmermann, for e)/mellen i(ka/nein of MSS.</note>
</l>
<l n="580">δεύτερος, Ἀτρείδης δὲ παρήλασεν ὠκὺν ἐόντα </l>
<l n="581">ἰδρείῃ. λαοὶ δʼ Ἀγαμέμνονα κυδαίνεσκον,</l>
<l n="582">ἵππον τε Σθενελοῖο θρασύφρονος ἠδὲ καὶ αὐτόν,</l>
<l n="583">οὕνεκα δεύτερος ἦλθε, καὶ εἰ μάλα πολλάκι νύσσης</l>
<l n="584">ἐξέθορεν, μεγάλῳ περὶ κάρτεϊ οἷς ποσὶ θύων.</l>
<l n="585">καὶ τότʼ ἄρʼ Ἀτρείδῃ Θέτις ὤπασε καγχαλόωντι </l>
<l n="586">ἀργύρεον θώρηκα θεηγενέος Πολυδώρου·</l>
<l n="587">δῶκε δʼ ἄρα Σθενέλῳ βριαρὴν κόρυν Ἀστεροπαίου</l>
<l n="588">χαλκείην καὶ δοῦρε δύω καὶ ἀτειρέα μίτρην.</l>
<l n="589">ἄλλοις δʼ ἱππήεσσι καὶ ὁππόσοι ἤματι κείνῳ</l>
<l n="590">ἦλθον ἀεθλεύσοντες Ἀχιλλῆος ποτὶ τύμβον, </l>
<l n="591">δῶρα πόρεν πάντεσσιν. ἐπὶ σφίσι δʼ ἄχνυτο θυμὸν</l>
<l n="592">υἱὸς Λαέρταο δαΐφρονος, οὕνεκʼ ἄρʼ αὐτὸν</l>
<l n="593">ἀλκῆς ἱέμενον κρατερῶν ἀπέρυξεν ἀέθλων</l>
<l n="594">ἕλκος ἀνιηρόν, τό μιν οὔτασεν ὄβριμος Ἄλκων</l>
<l n="595">ἀμφὶ νέκυν κρατεροῖο πονεύμενον Αἰακίδαο. </l>
</div1>
<div1 type="book" n="5">
<pb id="p.210"/>
<l n="1">ἀλλʼ ὅτε δή ῥʼ ἄλλοι μὲν ἀπηνύσθησαν ἄεθλοι,</l>
<l n="2">δὴ τότʼ Ἀχιλλῆος μεγαλήτορος ἄμβροτα τεύχη</l>
<l n="3">θῆκεν ἐνὶ μέσσοισι θεὰ Θέτις· ἀμφὶ δὲ πάντη</l>
<l n="4">δαίδαλα μαρμαίρεσκεν, ὅσα σθένος Ἡφαίστοιο</l>
<l n="5">ἀμφὶ σάκος ποίησε θρασύφρονος Αἰακίδαο. </l>
<l n="6">πρῶτα μὲν εὖ ἤσκητο θεοκμήτῳ ἐπὶ ἔργῳ</l>
<l n="7">οὐρανὸς ἠδʼ αἰθήρ, γαίῃ δʼ ἅμα κεῖτο θάλασσα·</l>
<l n="8">ἐν δʼ ἄνεμοι νεφέλαι τε σελήνη τʼ ἠέλιός τε</l>
<l n="9">κεκριμένʼ ἄλλυδις ἄλλα, τέτυκτο δὲ τείρεα πάντα,</l>
<l n="10">ὁππόσα δινήεντα κατʼ οὐρανὸν ἀμφιφέρονται. </l>
<l n="11">τῷ δʼ ἄρʼ ὁμῶς ὑπένερθεν ἀπειρέσιος κέχυτʼ ἀήρ·</l>
<l n="12">ἐν τῷ δʼ ὄρνιθες τανυχειλέες ἀμφεποτῶντο·</l>
<l n="13">φαίης κε ζώοντας ἅμα πνοιῇσι φέρεσθαι.</l>
<l n="14">Τηθὺς δʼ ἀμφετέτυκτο καὶ Ὠκεανοῦ βαθὺ χεῦμα·</l>
<l n="15">τῶν δʼ ἄφαρ ἐξεχέοντο ῥοαὶ ποταμῶν κελαδεινῶν </l>
<l n="16">κυκλόθεν ἄλλυδις ἄλλη ἑλισσομένων διὰ γαίης.</l>
<l n="17">ἀμφὶ δʼ ἄρʼ εὖ ἤσκηντο κατʼ οὔρεα μακρὰ λέοντες</l>
<l n="18">σμερδαλέοι καὶ θῶες ἀναιδέες· ἐν δʼ ἀλεγειναὶ</l>
<l n="19">ἄρκτοι πορδάλιές τε, σύες θʼ ἅμα τῇσι πέλοντο</l>
<l n="20">ὄβριμοι ἀλγινόεντας ὑπὸ βλοσυρῇσι γένυσσι </l>
<l n="21">θήγοντες καναχηδὸν ἐΰ κτυπέοντας ὀδόντας·</l>
<l n="22">ἐν δʼ ἀγρόται μετόπισθε κυνῶν μένος ἰθύνοντες,</l>
<pb id="p.212"/>
<l n="23">ἄλλοι δʼ αὖ λάεσσι καὶ αἰγανέῃσι θοῇσι</l>
<l n="24">βάλλοντες πονέοντο καταντίον, ὡς ἐτεόν περ.</l>
<l n="25">ἐν δʼ ἄρα καὶ πόλεμοι φθισήνορες, ἐν δὲ κυδοιμοὶ </l>
<l n="26">ἀργαλέοι ἐνέκειντο· περικτείνοντο δὲ λαοὶ</l>
<l n="27">μίγδʼ ἅμʼ ἑοῖς ἵπποισι· πέδον δʼ ἅπαν αἵματι πολλῷ</l>
<l n="28">δευομένῳ ἤικτο κατʼ ἀσπίδος ἀκαμάτοιο.</l>
<l n="29">ἐν δὲ Φόβος καὶ Δεῖμος ἔσαν στονόεσσά τʼ Ἐνυὼ</l>
<l n="30">αἵματι λευγαλέῳ πεπαλαγμένη ἅψεα πάντα, </l>
<l n="31">ἐν δ Ἔρις οὐλομένη καὶ Ἐριννύες ὀβριμόθυμοι,</l>
<l n="32">ἡ μὲν ἐποτρύνουσα ποτὶ κλόνον ἄσχετον ἄνδρας</l>
<l n="33">ἐλθέμεν, αἱ δʼ ὀλοοῖο πυρὸς πνείουσαι ἀϋτμήν.</l>
<l n="34">ἀμφὶ δὲ Κῆρες ἔθυνον ἀμείλιχοι, ἐν δʼ ἄρα τῇσι</l>
<l n="35">φοίτα λευγαλέου Θανάτου μένος· ἀμφὶ δʼ ἄρʼ αὐτῷ </l>
<l n="36">ὑσμῖναι ἐνέκειντο δυσηχέες, ὧν περὶ πάντη</l>
<l n="37">ἐκ μελέων εἰς οὖδας ἀπέρρεεν αἷμα καὶ ίδρώς.</l>
<l n="38">ἐν δʼ ἄρα Γοργόνες ἔσκον ἀναιδέες· ἀμφὶ δʼ ἄρα σφι</l>
<l n="39">σμερδαλέοι πεπόνηντο περὶ πλοχμοῖσι δράκοντες</l>
<l n="40">αἰνὸν λιχμώωντες· ἀπειρέσιον δʼ ἄρα θαῦμα </l>
<l n="41">δαίδαλα κεῖνα πέλοντο μέγʼ ἀνδράσι δεῖμα φέροντα</l>
<l n="42">οὕνεκʼ ἔσαν ζωοῖσιν ἐοικότα κινυμενοισι.</l>
<l n="43">καὶ τὰ μὲν ἄρ πολέμοιο τεράατα πάντα τέτυκτο.</l>
<l n="44">εἰρήνης δʼ ἀπάνευθεν ἔσαν περικαλλέος ἔργα·</l>
<l n="45">ἀμφὶ δὲ μυρία φῦλα πολυτλήτων ἀνθρώπων </l>
<l n="46">ἄστεα καλὰ νέμοντο· δίκη δʼ ἐπέδερκετο <note n="1" place="unspecified" anchored="yes">Zimmermann, ex P; e)pii/keto of v.</note> πάντα·</l>
<l n="47">ἄλλοι δʼ ἄλλʼ ἐπὶ ἔργα χέρας φέρον· ἀμφὶ δʼ ἀλωαὶ</l>
<l n="48">καρποῖς ἐβρίθοντο· μέλαινα δὲ γαῖα τεθήλει.</l>
<l n="49">Αἰπύτατον δʼ ἐτέτυκτο θεοκμήτῳ ἐπὶ ἔργῳ</l>
<l n="50">καὶ τρηχὺ ζαθέης Ἀρετῆς ὄρος· ἐν δὲ καὶ αὐτὴ </l>
<pb id="p.214"/>
<l n="51">εἱστήκει φοίνικος ἐπεμβεβαυῖα κατʼ ἄκρης</l>
<l n="52">ὑψηλή, ψαύουσα πρὸς οὐρανόν· ἀμφὶ δὲ πάντη</l>
<l n="53">ἀτραπιτοὶ θαμέεσσι διειργόμεναι σκοπέλοισιν</l>
<l n="54">ἀνθρώπων ἀπέρυκον ἐῢν πάτον, οὕνεκα πολλοὶ</l>
<l n="55">εἰσοπίσω χάζοντο τεθηπότες αἰπὰ κέλευθα, </l>
<l n="56">παῦροι δʼ ἱερὸν οἶμον ἀνήιον ἱδρώοντες.</l>
<l n="57">ἐν δʼ ἔσαν ἀμητῆρες ἀνὰ πλατὺν ὄγμον ἰόντες</l>
<l n="58">σπεύδοντες δρεπάνῃσι νεήκεσι, τῶν δʼ ὑπὸ χερσὶ</l>
<l n="58a">ἤνυτο λήιον αὖον· ἐφεσπόμενοι δʼ ἔσαν ἄλλοι <note n="1" place="unspecified" anchored="yes">*werse inserted by Zimmermann, ex P.</note>
</l>
<l n="59">πολλοὶ ἀμαλλοδετῆρες· ἀέξετο δʼ ἐς μέγα ἔργον.</l>
<l n="60">ἐν δὲ βόες ζεύγλῃσιν ὑπʼ αὐχένας αἰὲν ἔχοντες, </l>
<l n="61">οἱ μὲν ἀπήνας εἷλκον ἐϋσταχύεσσιν ἀμάλλαις</l>
<l n="62">βριθομένας, οἱ δʼ αὖθις, ἀροτρεύεσκον ἀρούρας·</l>
<l n="63">τῶν δὲ πέδον μετόπισθε μελαίνετο, τοὶ δʼ ἐφέποντο</l>
<l n="64">αἰζηοὶ μετὰ τοῖσι βοοσσόα κέντρα φέροντες</l>
<l n="65">χερσὶν ἀμοιβαδίῃς· ἀνεφαίνετο δʼ ἄσπετον ἔργον. </l>
<l n="66">ἐν δʼ αὐλοὶ κιθάραι τε παρʼ εἰλαπίνῃσι πέλοντο·</l>
<l n="67">ἐν δὲ νέων παρὰ ποσσὶ χοροὶ ἵσταντο γυναικῶν· <note n="2" place="unspecified" anchored="yes">Zimmermann's order of sords.</note>
</l>
<l n="68">αἱ δʼ ἄρʼ ἔσαν ζωῇσιν ἀλίγκια ποιπνύουσαι.</l>
<l n="69">ἄγχι δʼ ἄρʼ ὀρχηθμοῦ τε καὶ εὐφροσύνης ἐρατεινῆς</l>
<l n="70">ἀφρὸν ἔτʼ ἀμφὶ κόμῃσιν ἔχουσʼ ἀνεδύετο πόντου </l>
<l n="71">Κύπρις ἐϋστέφανος, τὴν δʼ Ἵμερος ἀμφεποτᾶτο</l>
<l n="72">μειδιόων ἐρατεινὰ σύν ἠϋκόμοις Χαρίτεσσιν.</l>
<l n="73">ἐν δʼ ἄρʼ ἔσαν Νηρῆος ὑπερθύμοιο θύγατρες</l>
<l n="74">ἐξ ἁλὸς εὐρυπόροιο κασιγνήτην ἀνάγουσαι</l>
<l n="75">ἐς γάμον Αἰακίδαο δαΐφρονος· ἀμφὶ δὲ πάντες </l>
<l n="76">ἀθάνατοι δαίνυντο μακρὴν ἀνὰ Πηλίου ἄκρην·</l>
<l n="77">ἀμφὶ δʼ ἄρʼ ὕδρηλοί τε καὶ εὐθαλέες λειμῶνες</l>
<l n="78">ἔσκον ἀπειρεσίοισι κεκασμένοι ἄνθεσι ποίης,</l>
<l n="79">ἄλσεά τε κρῆναί τε διειδέες ὕδατι καλῷ</l>
<l n="80">νῆες δὲ στονόεσσαι ὑπὲρ πόντοιο φέροντο, </l>
<pb id="p.216"/>
<l n="81">αἱ μὲν ἄρʼ ἐσσύμεναι ἐπικάρσιαι, αἱ δὲ κατʼ ἰθὺ</l>
<l n="82">νισσόμεναι· περὶ δέ σφιν ἀέξετο κῦμʼ ἀλεγεινὸν</l>
<l n="83">ὀρνύμενον· ναῦται δὲ τεθηπότες ἄλλοθεν ἄλλος</l>
<l n="84">ἐσσυμένας φοβέοντο καταιγίδας, ὡς ἐτεόν περ,</l>
<l n="85">λαίφεα λεύκʼ ἐρύοντες, ἵνʼ ἐκ θανάτοιο φύγς2σιν· </l>
<l n="86">οἱ δʼ ἕζοντʼ ἐπʼ ἐρετμὰ πονεύμενοι· ἀμφὶ δὲ νηυσὶ</l>
<l n="87">πυκνὸν ἐρεσσομένῃσι μέλας λευκαίνετο πόντος.</l>
<l n="88">τοῖς δʼ ἔπι κυδιόων μετὰ κήτεσιν εἰναλίοισιν</l>
<l n="89">ἤσκητʼ Ἐννοσίγαιος· ἀελλόποδες δέ μιν ἵπποι</l>
<l n="90">ὡς ἐτεὸν σπεύδοντες ὑπὲρ πόντοιο φέρεσκον </l>
<l n="91">χρυσείῃ μάστιγι πεπληγότες· ἀμφὶ δὲ κῦμα</l>
<l n="92">στόρνυτʼ ἐπεσσυμένων, ὁμαλὴ δʼ ἄρα πρόσθε γαλήνη</l>
<l n="93">ἔπλετο· τοὶ δʼ ἑκάτερθεν ἀολλέες ἀμφὶς ἄνακτα</l>
<l n="94">ἀγρόμενοι δελφῖνες ἀπειρέσιον κεχάροντο</l>
<l n="95">σαίνοντες βασιλῆα, κατʼ ἠερόεν δʼ ἁλὸς οἶδμα </l>
<l n="96">νηχομένοις εἴδοντο καὶ ἀργύρεοί περ ἐόντες.</l>
<l n="97">ἄλλα δὲ μυρία κεῖτο κατʼ ἀσπίδα τεχνήεντα</l>
<l n="98">χερσὶν ὑπʼ ἀθανάτῃς πυκινόφρονος Ἡφαίστοιο·</l>
<l n="99">πάντα δʼ ἄρʼ ἐστεφάνωτο βαθὺς ῥόος Ὠκεανοῖο,</l>
<l n="100">οὕνεκʼ ἔην ἔκτοσθε κατʼ ἄντυγος, ᾗ ἔνι πᾶσα </l>
<l n="101">ἀσπὶς ἐνεστήρικτο, δέδεντο δὲ δαίδαλα πάντα.</l>
<l n="102">τῇ δʼ ἄρα παρκατέκειτο κόρυς μέγα βεβριθυῖα·</l>
<l n="103">Ζεὺς δέ οἱ ἀμφετέτυκτο μέγʼ ἀσχαλόωντι ἐοικώς,</l>
<l n="104">οὐρανῷ ἐμβεβαώς· περὶ δʼ ἀθάνατοι πονέοντο</l>
<l n="105">Τιτήνων ἐριδαινομένων Διὶ συμμεμαῶτες· </l>
<l n="106">τοὺς δʼ ἤδη κρατερὸν πῦρ ἄμφεχεν· ἐκ δὲ κεραυνοὶ</l>
<l n="107">ἄλληκτοι νιφάδεσσιν ἐοικότες ἐξεχέοντο</l>
<l n="108">οὐρανόθεν· Ζηνὸς γὰρ ἀάσπετον ὤρνυτο κάρτος·</l>
<l n="109">οἱ δʼ ἄρʼ ἔτʼ αἰθομένοισιν ἐοικότες ἀμπνείεσκον.</l>
<l n="110">ἀμφὶ δὲ θώρηκος γύαλον παρεκέκλιτο καλὸν </l>
<l n="111">ἄρρηκτον βριαρόν τε, τὸ χάνδανε Πηλείωνα.</l>
<l n="112">κνημῖδες δʼ ἤσκηντο πελώριαι· ἀμφὶ δʼ ἐλαφραὶ</l>
<l n="113">μούνῳ ἔσαν Ἀχιλῆι μάλα στιβαραί περ ἐοῦσαι.</l>
<pb id="p.218"/>
<l n="114">ἀγχόθι δʼ ἄσχετον ἆορ ἄδην περιμαρμαίρεσκε</l>
<l n="115">χρυσείῳ τελαμῶνι κεκασμένον ἀργυρέῳ τε </l>
<l n="116">κουλεῷ ᾧ ἔπι κώπη ἀρηραμένη ἐλέφαντος</l>
<l n="117">θεσπεσίοις τεύχεσσι μετέπρεπε παμφανόωσα.</l>
<l n="118">τοῖς δὲ παρεκτετάνυστο κατὰ χθονὸς ὄβριμον ἔγχος,</l>
<l n="119">Πηλιὰς ὑψικόμῃσιν ἐειδομένη ἐλάτῃσι</l>
<l n="120">λύθρου ἔτι πνείουσα καὶ αἵματος Ἑκτορέοιο. </l>
<l n="121">καὶ τότʼ ἐν Ἀργείοισι Θέτις κυανοκρήδεμνος</l>
<l n="122">θεσπέσιον φάτο μῦθον ἀκηχεμένη Ἀχιλῆος·</l>
<l n="123">‘νῦν μὲν δὴ κατʼ ἀγῶνος ἀέθλια πάντα τελέσθη,</l>
<l n="124">ὅσσʼ ἐπὶ παιδὶ θανόντι μέγʼ ἀχνυμένη κατέθηκα·</l>
<l n="125">ἀλλʼ ἴτω ὅς τʼ ἐσάωσε νέκυν καὶ ἄριστος Ἀχαιῶν, </l>
<l n="126">καί νύ κέ οἱ θηητὰ καὶ ἄμβροτα τεύχἐ ἕσασθαι</l>
<l n="127">δώσω, ἅ καὶ μακάρεσσι μέγʼ εὔαδεν ἀθανάτοισιν.’</l>
<l n="128">ὥς φάτο· τοὶ δʼ ἀνόρουσαν ἐριδμαίνοντʼ ἐπέεσσιν</l>
<l n="129">υἱὸς Λαέρταο καὶ ἀντιθέου Τελαμῶνος</l>
<l n="130">Αἴας, ὅς μέγα πάντας ὑπείρεχεν ἐν Δαναοῖσιν, </l>
<l n="131">ἀστὴρ ὡς ἀρίδηλος ἀνʼ οὐρανὸν αἰγλήεντα</l>
<l n="132">ἕσπερος, ὅς μέγα πᾶσι μετʼ ἀστράσι παμφαίνησι·</l>
<l n="133">τῷ εἰκὼς τεύχεσσι παρίστατο Πηλείδαο·</l>
<l n="134">ᾔτεε δʼ Ἰδομενῆα κριτὴν καὶ Νηλέος υἷα</l>
<l n="135">ἠδʼ ἄρα μητιόεντʼ Ἀγαμέμνονα· τοὺς γὰρ ἐώλπει </l>
<l n="136">ἴδμεναι ἀτρεκέως ἐρικυδέος ἔργα μόθοιο·</l>
<l n="137">ὥς δʼ αὕτως Ὀδυσεὺς κείνοις ἐπὶ πάγχυ πεποίθει·</l>
<l n="138">οἱ γὰρ ἔσαν πινυτοὶ καὶ ἀμύμονες ἐν Δαναοῖσι.</l>
<l n="139">Νέστωρ δʼ Ἰδομενῆι καὶ Ἀτρέος υἱέϊ δίῳ</l>
<l n="140">ἄμφω ἐελδομένοισιν ἔπος φάτο νόσφιν ἀπʼ ἄλλων·</l>
<l n="141">‘ὦ φίλοι, ἦ μέγα πῆμα καὶ ἄσχετον ἤματι τῷδε</l>
<l n="142">ἡμῖν συμφορέουσιν ἀκηδέες Οὐρανίωνες</l>
<l n="143">Αἴαντος μεγάλοιο περιφραδέος τʼ Ὀδυσῆος</l>
<pb id="p.220"/>
<l n="144">ἐσσυμένων ἐπὶ δῆριν ἀάσχετον ἀργαλέην τε·</l>
<l n="145">τῶν γάρ ῥʼ ὁπποτέρῳ δώῃ θεὸς εὖχος ἀρέσθαι </l>
<l n="146">γηθήσει κατὰ θυμόν, ὁ δʼ αὖ μέγα πένθος ἀέξει</l>
<l n="147">πάντας ἀτεμβόμενος Δαναούς, περὶ δʼ ἔξοχα πάντων</l>
<l n="148">ἡμέας· οὐδʼ ἔτι κεῖνος ἐν ἡμῖν ὡς τὸ πάροιθε</l>
<l n="149">στήσεται ἐν πολέμῳ· μέγα δʼ ἔσσεται ἄλγος Ἀχαιοῖς,</l>
<l n="150">κείνων ὅντινα δεινὸς ἕλῃ χόλος, οὕνεκα πάντων </l>
<l n="151">ἡρώων προφέρουσιν, ὁ μὲν πολέμῳ, ὁ δὲ βουλῇ.</l>
<l n="152">ἀλλʼ ἄγʼ ἐμοὶ πείθεσθον, ἐπεί ῥα γεραίτερός εἰμι</l>
<l n="153">λίην, οὐκ ὀλίγον περ, ἔχω δʼ ἐπὶ γήραϊ πολλῷ</l>
<l n="154">καὶ νόον, οὕνεκεν ἐσθλὰ καὶ ἄλγεα πολλὰ μόγησα·</l>
<l n="155">αἰεὶ δʼ ἐν βουλῇσι γέρων πολύϊδρις ἀμείνων </l>
<l n="156">ὁπλοτέρου πέλει ἀνδρός, ἐπεὶ μάλα μυρία οἶδε·</l>
<l n="157">τοὔνεκα Τρωσὶν ἐφῶμεν ἐΰφροσι [ταῦτα] δικάσσαι</l>
<l n="158">ἀντιθέῳ τʼ Αἴαντι φιλοπτολέμῳ τʼ Ὀδυσῆι,</l>
<l n="158a">ὅντινα δήιοι ἄνδρες ὑποτρομέουσι μάλιστα, <note n="1" place="unspecified" anchored="yes">Transposed by Treu from lacuna after in. 524.</note>
</l>
<l n="159">ἠδʼ ὅτις ἐξεσάωσε νέκυν Πηληιάδαο</l>
<l n="160">ἐξ ὀλοοῦ πολέμοιο· δορύκτητοι γὰρ ἐν ἡμῖν </l>
<l n="161">πολλοὶ Τρῶες ἔασι νεοδμήτῳ ὑπʼ ἀνάγκῃ·</l>
<l n="162">οἵ ῥα δίκην ἰθεῖαν ἐπὶ σφίσι ποιήσονται.</l>
<l n="163">οὔτινι ἦρα φέροντες, ἐπεὶ μάλα πάντας Ἀχαιοὺς</l>
<l n="164">ἶσον ἀπεχθαίρουσι κακῆς μεμνημένοι ἄτης.’</l>
<l n="165">ὥς φάμενον προσέειπεν ἐϋμμελίης Ἀγαμέμνων· </l>
<l n="166">‘ὦ γέρον, ὡς οὔτις πινυτώτερος ἄλλος ἐν ἡμῖν</l>
<l n="167">σεῖο πέλει Δαναῶν οὔτʼ ἂρ νέος οὔτε παλαιός,</l>
<l n="168">ὅς φῂς Ἀργείοισιν ἀνηλεγέως χαλεπῆναι</l>
<l n="169">ἄνδρα τόν, ὅντινα τῶνδε θεοὶ μετόπισθε βάλωνται</l>
<l n="170">νίκης· οἱ γὰρ ἄριστοι ἐπὶ σφίσι δηριόωνται· </l>
<l n="171">καί ῥά μοι ἔνδοθεν ἦτορ ἐνὶ φρεσὶ ταῦτα μενοινᾷ,</l>
<l n="172">ὄφρα δορυκτήτοισι δικασπολίην ὀπάσωμεν·</l>
<pb id="p.222"/>
<l n="173">τοὺς καὶ ἀτεμβόμενός τις ὀλέθρια μήσεται ἔργα</l>
<l n="174">Τρωσὶν ἐϋπτολέμοισι, χόλον δʼ οὐκ ἄμμιν ὀπάσσει.’</l>
<l n="175">ὣς φάτο· τοὶ δʼ ἕνα θυμὸν ἐνὶ στέρνοισιν ἔχοντες </l>
<l n="176">ἀμφαδὸν ἠνήναντο δικασπολίην ἀλεγεινήν·</l>
<l n="177">τῶν δʼ ἄρʼ ἀναινομένων Τρώων ἐρικυδέες υἷες</l>
<l n="178">ἕζοντʼ ἐν μέσσοισι δορύκτητοί περ ἐόντες,</l>
<l n="179">ὄφρα θέμιν καὶ νεῖκος ἀρήιον ἰθύνωσιν.</l>
<l n="180">Αἴας δʼ ἐν μέσσοισι μέγʼ ἀσχαλόων φάτο μῦθον· </l>
<l n="181">‘ὦ Ὀδυσεῦ φρένας αἰνέ, τί τοι νόον ἤπαφε δαίμων</l>
<l n="182">ἶσον ἐμοὶ φρονέειν περὶ κάρτεος ἀκαμάτοιο;</l>
<l n="183">ἦ φῂς αἰνὸν ὅμιλον ἐρυκακέειν Ἀχιλῆος</l>
<l n="184">βλημένου ἐν κονίῃσιν, ὅτʼ ἀμφί ἑ Τρῶες ἔβησαν,</l>
<l n="185">ὁππότʼ ἐγὼ κείνοισι φόνον στονόεντʼ ἐφέηκα </l>
<l n="186">σεῖο καταπτώσσοντος; ἐπεί νύ σε γείνατο μήτηρ</l>
<l n="187">δείλαιον καὶ ἄναλκιν, ἀφαυρότερόν περ ἐμεῖο,</l>
<l n="188">ὅσσον τίς τε κύων μεγαλοβρύχοιο λέοντος·</l>
<l n="189">οὐ γάρ τοι στέρνοισι πέλει μενεδήιον ἦτορ,</l>
<l n="190">ἀλλὰ σοὶ ἀμφιμέμηλε δόλος <note n="1" place="unspecified" anchored="yes">Zimmermann, ex P.</note> καὶ ἀτάσθαλα ἔργα. </l>
<l n="191">ἠὲ τόδʼ ἐξελάθου, ὅτʼ ἐς Ἰλίου ἱερὸν ἄστυ</l>
<l n="192">ἐλθέμεναι ἀλέεινες ἅμʼ ἀγρομένοισιν Ἀχαιοῖς,</l>
<l n="193">καί σε καταπτώσσοντα καὶ οὐκ ἐθέλοντʼ ἐφέπεσθαι</l>
<l n="194">ἤγαγον Ἀτρεῖδαι; ὡς μὴ ὤφειλες ἱκέσθαι·</l>
<l n="195">σῇς γὰρ ὑπʼ ἐννεσίῃσι κλυτὸν Ποιάντιον υἷα </l>
<l n="196">Λήμνῳ ἐν ἠγαθέῃ λίπομεν μεγάλα στενάχοντα·</l>
<l n="197">οὐκ οἴῳ δʼ ἄρα τῷ γε λυγρὴν ἐπεμήσαο λώβην,</l>
<l n="198">ἀλλὰ καὶ ἀντιθέῳ Παλαμήδεϊ θῆκας ὄλεθρον,</l>
<l n="199">ὃς σέο φέρτερος ἔσκε βίῃ καὶ ἐΰφρονι βουλῇ.</l>
<l n="200">νῦν δʼ ἤδη καὶ ἐμεῖο καταντίον ἐλθέμεν ἔτλης, </l>
<pb id="p.224"/>
<l n="201">οὔτʼ εὐεργεσίης μεμνημένος, οὔτε τι θυμῷ</l>
<l n="202">ἁζόμενος σέο πολλὸν ὑπέρτερον, ὅς σʼ ἐνὶ χάρμῃ</l>
<l n="203">ἐξεσάωσα πάροιθεν ὑποτρομέοντα κυδοιμὸν</l>
<l n="204">δυσμενέων, ὅτε σʼ ἄλλοι ἀνὰ μόθον οἰωθέντα</l>
<l n="205">κάλλιπον ἐν δηίων ὁμάδῳ φεύγοντα καὶ αὐτόν· </l>
<l n="206">ὡς ὄφελον καὶ ἐμεῖο θρασὺ σθένος ἐν δαῒ κείνῃ</l>
<l n="207">αὐτὸς Ζεὺς ἐφόβησεν ἀπʼ αἰθέρος, ὄφρα σε Τρῶες</l>
<l n="208">ἀμφιτόμοις ξιφέεσσι διαμελεϊστὶ κέδασσαν</l>
<l n="209">δαῖτα κυσὶ σφετέροισι, καὶ οὐκ ἂν ἐμεῖο μενοίνας</l>
<l n="210">ἐλθέμεναι κατέναντα δολοφροσύνῃσι πεποιθώς. </l>
<l n="211">σχέτλιε, τίπτε βίῃ πολὺ φέρτατος ἔμμεναι ἄλλων</l>
<l n="212">εὐχόμενος μέσσοισιν ἔχεις νέας, οὐδέ τι θυμῷ</l>
<l n="213">ἔτλης ὥσπερ ἔγωγε θοὰς ἔκτοσθεν ἐρύσσαι</l>
<l n="214">νῆας; ἐπεί νύ σε τάρβος ἐπήιεν. οὐδὲ μὲν αἰνὸν</l>
<l n="215">πῦρ νηῶν ἀπάλαλκες· ἐγὼ δʼ ὑπʼ ἀταρβέϊ θυμῷ </l>
<l n="216">ἔστην καὶ πυρὸς ἄντα καὶ Ἕκτορος, ὅς μοι ὕπεικε</l>
<l n="217">πάντη ἐν ὑσμίνῃ· σὺ δέ μιν περιδείδιες αἰεί.</l>
<l n="218">ὡς ὄφελον τόδε νῶιν ἐνὶ πτολέμῳ τις ἄεθλον</l>
<l n="219">θῆκεν, ὅτʼ ἀμφʼ Ἀχιλῆι δεδουπότι δῆρις ὀρώρει,</l>
<l n="220">ὄφρʼ ἐκ δυσμενέων με καὶ ἀργαλέοιο κυδοιμοῦ </l>
<l n="221">ἔδρακες ἔντεα καλὰ ποτὶ κλισίας φορέοντα</l>
<l n="222">αὐτῷ ὁμῶς Ἀχιλῆι δαΐφρονι· νῦν δʼ ἄρα μύθων</l>
<l n="223">ἰδρείῃ πίσυνος μεγάλων ἐπιμαίεαι ἔργων·</l>
<l n="224">οὐ γάρ τοι σθένος ἐστὶν ἐν ἔντεσιν ἀκαμάτοισι</l>
<l n="225">δύμεναι Αἰακίδαο δαΐφρονος, οὐδὲ μέγʼ ἔγχος </l>
<l n="226">νωμῆσαι παλάμῃσιν· ἐμοὶ δʼ ἄρα πάντα τέτυκται</l>
<l n="227">ἄρμενα, καί μοι ἔοικε φορήμεναι ἀγλαὰ τεύχη</l>
<l n="228">οὔτι καταισχύνοντι θεοῦ περικαλλέα δῶρα.</l>
<l n="229">ἀλλὰ τί ἢ μύθοισιν ἐριδμαίνοντε κακοῖσιν</l>
<pb id="p.226"/>
<l n="230">ἕσταμεν ἀμφʼ Ἀχιλῆος ἀμύμονος ἀγλαὰ τεύχη; </l>
<l n="230a">
<add>ἀλλʼ ἄγε χαλκείῃς πειρήσομεν ἐγχείῃσιν</add>
</l>
<l n="231">ὅστις φέρτερός ἐστιν ἐνὶ φθισήνορι χάρμῃ</l>
<l n="232">ἀλκῆς γὰρ τόδʼ ἄεθλον ἀρήιον, οὐκ ἀλεγεινῶν</l>
<l n="233">θῆκεν ἐνὶ μέσσοισιν ἐπέων Θέτις ἀργυρόπεζα·</l>
<l n="234">μύθων δʼ εἰν ἀγορῇ χρειὼ πέλει ἀνθρώποισιν·</l>
<l n="235">οἶδα γὰρ ὡς σέο πολλὸν ἀγαυότερος καὶ ἀρείων </l>
<l n="236">εἰμί· γένος δέ μοί ἐστιν, ὅθεν μεγάλῳ Ἀχιλῆι.’</l>
<l n="237">ὣς φάτο· τὸν δʼ ἀλεγεινὰ παραβλήδην ἐνένιπεν</l>
<l n="238">υἱὸς Λαέρταο πολύτροπα μήδεα νωμῶν·</l>
<l n="239">‘Αἶαν ἀμετροεπές, τί νύ μοι τόσα μὰψ ἀγορεύεις;</l>
<l n="240">οὐτιδανόν τέ μʼ ἔφησθα καὶ ἀργαλέον καὶ ἄναλκιν </l>
<l n="241">ἔμμεναι, ὃς σέο πολλὸν ὑπέρτερος εὔχομαι εἶναι</l>
<l n="242">μήδεσι καὶ μύθοισι, τά τʼ ἀνδράσι κάρτος ἀέξει·</l>
<l n="243">καὶ γάρ τʼ ἠλίβατον πέτρην ἄρρηκτον ἐοῦσαν</l>
<l n="244">μήτι ὑποτμήγουσιν ἐν οὔρεσι λατόμοι ἄνδρες</l>
<l n="245">ῥηιδίως, μήτι δὲ μέγαν βαρυηχέα πόντον </l>
<l n="246">ναῦται ὑπεκπερόωσιν, ὅτʼ ἄσπετα κυμαίνηται·</l>
<l n="247">τέχνῃσιν δʼ ἀγρόται κρατεροὺς δαμόωσι λέοντας</l>
<l n="248">πορδάλιάς τε σύας τε καὶ ἄλλων ἔθνεα θηρῶν·</l>
<l n="249">ταῦροι δʼ ὀβριμόθυμοι ὑπὸ ζεύγλαις δαμόωνται</l>
<l n="250">ἀνθρώπων ἰότητι· νόῳ δέ τε πάντα τελεῖται. </l>
<l n="251">αἰεὶ δʼ ἀφραδέος πέλει ἀνέρος ἀμφὶ πόνοισι</l>
<l n="252">πᾶσι καὶ ἐν βουλῇσιν ἀνὴρ πολύϊδρις ἀμείνων·</l>
<l n="253">τοὔνεκʼ ἐϋφρονέοντα θρασὺς πάϊς Οἰνείδαο</l>
<l n="254">λέξατό μʼ ἐκ πάντων ἐπιτάρροθον, ὄφρʼ ἀφίκωμαι</l>
<l n="255">ἐς φύλακας· μέγα δʼ ἔργον ὁμῶς ἐτελέσσαμεν ἄμφω· </l>
<l n="256">καὶ δʼ αὐτὸν Πηλῆος ἐϋσθενέος κλυτὸν υἷα</l>
<l n="257">ἤγαγον Ἀτρείδῃσιν ἐπίρροθον· ἢν δὲ καὶ ἄλλου</l>
<l n="258">ἥρωος χρειώ τις ἐν Ἀργείοισι πέληται,</l>
<l n="259">οὐδʼ ὅγε χερσὶ τεῇσιν ἐλεύσεται, οὐδὲ μὲν ἄλλων</l>
<l n="260">Ἀργείων βουλῇσιν, ἐγὼ δέ ἑ μοῦνος Ἀχαιῶν </l>
<l n="261">ἄξω μειλιχίοισι παραυδήσας ἐπέεσσι</l>
<pb id="p.228"/>
<l n="262">δῆριν ἐς αἰζηῶν· μέγα γὰρ κράτος ἀνδράσι μῦθος</l>
<l n="263">γίνετʼ ἐϋφροσύνῃ μεμελημένος· ἠνορέη δὲ</l>
<l n="264">ἄπρηκτος τελέθει μέγεθός τʼ εἰς οὐδὲν ἀέξει</l>
<l n="265">ἀνέρος, εἰ μή οἱ πινυτὴ ἐπὶ μῆτις ἕπηται. </l>
<l n="266">αὐτὰρ ἐμοὶ καὶ κάρτος ὁμῶς καὶ μῆτιν ὄπασσαν</l>
<l n="267">ἀθάνατοι· τεῦξαν δὲ μέγʼ Ἀργείοισιν ὄνειαρ.</l>
<l n="268">οὐδὲ μὲν ὡς σώ μʼ ἔφησθα πάρος φεύγοντα σάωσας</l>
<l n="269">δηίου ἐξ ἐνοπῆς· οὐ γὰρ φύγον, ἀλλʼ ἅμα πάντας</l>
<l n="270">Τρῶας ἐπεσσυμένους μένον ἔμπεδον· οἱ δʼ ἐπέχυντο </l>
<l n="271">ἀλκῇ μαιμώωντες· ἐγὼ δʼ ὑπὸ κάρτεϊ χειρῶν</l>
<l n="272">πολλῶν θυμὸν ἔλυσα· σὺ δʼ οὐκ ἄρʼ ἐτήτυμα βάζεις·</l>
<l n="273">οὐ γὰρ ἔμοιγʼ ἐπάμυνας ἀνὰ μόθον ἀλλὰ σοὶ αὐτῷ</l>
<l n="274">ἔστης ἦρα φέρων, μή τίς νύ σε δουρὶ δαμάσσῃ</l>
<l n="275">φεύγοντʼ ἐκ πολέμοιο. νέας δʼ ἐς μέσσον ἔρυσσα </l>
<l n="276">οὔτι περιτρομέων δηίων μένος, ἀλλʼ ἵνα μῆχος</l>
<l n="277">αἰὲν ἅμʼ Ἀτρείδῃσιν ὑπὲρ πολέμοιο φέρωμαι·</l>
<l n="278">καὶ σὺ μὲν ἔκτοσθε στήσας νέας· αὐτὰρ ἔγωγε</l>
<l n="279">αὐτὸν ἀεικίσσας πληγῇς ὑπὸ λευγαλέῃσιν</l>
<l n="280">ἐς Τρώων πτολίεθρον ἐσήλυθον, ὄφρα πύθωμαι, </l>
<l n="281">ὁππόσα μητιόωνται ὑπὲρ πολέμου ἀλεγεινοῦ.</l>
<l n="282">οὐδὲ μὲν Ἕκτορος ἔγχος ἐδείδιον, ἀλλὰ καὶ αὐτὸς</l>
<l n="283">ἐν πρώτοις ἀνόρουσα μαχέσσασθαι μενεαίνων</l>
<l n="284">κείνῳ, ὅτʼ ἠνορέῃ πίσυνος προκαλέσσατο πάντας.</l>
<l n="285">νῦν δέ σευ ἀμφʼ Ἀχιλῆι πολὺ πλέονας κτάνον ἄνδρας </l>
<l n="286">δυσμενέων, ἐσάωσα δʼ ὁμῶς τεύχεσσι θανόντα.</l>
<l n="287">οὐδέ μὲν ἐγχείην τρομέω σέθεν, ἀλλά με λυγρὸν</l>
<l n="288">ἕλκος ἔτʼ ἀμφʼ ὀδύνῃς περινίσσεται εἵνεκα τευχέων</l>
<l n="289">τῶνδʼ ὑπερουτηθέντα δαϊκταμένου τʼ Ἀχιλῆος·</l>
<l n="290">καὶ δʼ ἐμοὶ ὡς Ἀχιλῆι πέλει Διὸς ἔξοχον αἷμα.’ </l>
<l n="291">ὣς ἄρʼ ἔφη· τὸν δʼ αὖθις ἀμείβετο καρτερὸς Αἴας·</l>
<pb id="p.230"/>
<l n="292">‘ὦ Ὀδυσεῦ δολομῆτα καὶ ἀργαλεώτατε πάντων,</l>
<l n="293">οὔ νύ σʼ ἐκεῖσʼ ἐνόησα πονεύμενον, οὐδέ τις ἄλλος</l>
<l n="294">Ἀργείων, ὅτε Τρῶες Ἀχιλλέα δῃωθέντα</l>
<l n="295">ἑλκέμεναι μενέαινον· ἐγὼ δ ὑπὸ δουρὶ καὶ ἀλκῇ </l>
<l n="296">τῶν μὲν γούνατʼ ἔλυσα κατὰ μόθον, οὓς δʼ ἐφόβησα</l>
<l n="297">αἰὲν ἐπεσσύμενος· τοὶ δʼ ἀργαλέως φοβέοντο</l>
<l n="298">χήνεσιν ἢ γεράνοισιν ἐοικότες, οἷς ἐπορούσῃ</l>
<l n="299">αἰετὸς ἠιόεν πεδίον κάτα βοσκομένοισιν·</l>
<l n="300">ὣς Τρῶες πτώσσοντες ἐμὸν δόρυ καὶ θοὸν ἆορ </l>
<l n="301">Ἴλιον ἐς κατέδυσαν ἀλευάμενοι μέγα πῆμα.</l>
<l n="302">σοὶ δὲ καὶ εἰ τότε κάρτος ἐπήλυθεν, οὔτι μευ ἄγχι</l>
<l n="303">μάρναο δυσμενέεσσιν, ἑκὰς δέ που ἦσθα καὶ αὐτὸς</l>
<l n="304">ἀμφʼ ἄλλῃσι φάλαγξι πονεύμενος, οὐ περὶ νεκρῷ</l>
<l n="305">ἀντιθέου Ἀχιλῆος, ὅπου μάλα δῆρις ὀρώρει.’ </l>
<l n="306">ὣς φάτο· τὸν δʼ Ὀδυσῆος ἀμείβετο κερδαλέον κῆρ·</l>
<l n="307">‘Αἶαν, ἐγὼν οὐ σεῖο κακώτερος ἔλπομαι εἶναι</l>
<l n="308">οὐ νόον οὐδὲ βίην, εἰ καὶ μάλα φαίδιμος ἐσσί·</l>
<l n="309">ἀλλὰ νόῳ μὲν ἔγωγε πολὺ προφερέ1στερός εἰμι</l>
<l n="310">σεῖο μετʼ Ἀργείοισι, βίῃ δέ τοι ἀμφήριστος </l>
<l n="311">ἢ καὶ ἀγαυότερος· τὸ δέ που καὶ Τρῶες ἴσασιν,</l>
<l n="312">οἵ με μέγα τρομέουσι καὶ ἢν ἀπάτερθεν ἴδωνται.</l>
<l n="313">καὶ δʼ αὐτὸς σάφα οἶδας ἐμὸν μένος ἠδὲ καὶ ἄλλοι</l>
<l n="314">ἀμφὶ παλαισμοσύνῃ πολυτειρέϊ πολλὰ μογήσας,</l>
<l n="315">ὁππότε δὴ περὶ σῆμα δαϊκταμένου Πατρόκλοιο </l>
<l n="316">Πηλείδης ἐρίθυμος ἀγακλυτὰ θῆκεν ἄεθλα.’</l>
<l n="317">ὣς φάτο Λαέρταο κλυτὸς πάϊς ἀντιθέοιο.</l>
<l n="318">καὶ τότε Τρώιοι υἷες ἔριν δικάσαντʼ ἀλεγεινὴν</l>
<l n="319">αἰζηῶν· νίκην δὲ καὶ ἄμβροτα τεύχεα δῶκαν</l>
<l n="320">πάντες ὁμοφρονέοντες ἐϋπτολέμῳ Ὀδυσῆι· </l>
<l n="321">τοῦ δʼ ἄμοτον γήθησε νόος· στονάχησε δὲ λαός.</l>
<l n="322">παχνώθη δʼ Αἴαντος ἐῢ σθένος· αἶψα δʼ ἄρʼ αὐτῷ</l>
<pb id="p.232"/>
<l n="323">ἄτη ἀνιηρὴ περικάππεσε· πὰν δέ οἱ εἴσω</l>
<l n="324">ἔζεσε φοίνιον αἷμα· χολὴ δʼ ὑπερέβλυσεν αἰνή·</l>
<l n="325">ἥπατι δʼ ἔγκατʼ ἔμικτο· περὶ κραδίην δʼ ἀλεγεινὸν </l>
<l n="326">ἷξεν ἄχος, καὶ δριμὺ διʼ ἐγκεφάλοιο θεμέθλων</l>
<l n="327">ἐσσύμενον μήνιγγας ἄδην ἀμφήλυθεν ἄλγος,</l>
<l n="328">σὺν δʼ ἔχεεν νόον ἀνδρός· ἐπὶ χθονὶ δʼ ὄμματα πήξας</l>
<l n="329">ἔστη ἀκινήτῳ ἐναλίγκιος· ἀμφὶ δʼ ἑταῖροι</l>
<l n="330">ἀχνύμενοί μιν ἄγεσκον ἐϋπρώρους ἐπὶ νῆας </l>
<l n="331">πολλὰ παρηγορέοντες· ὁ δʼ ὑστατίην ποσὶν οἶμον</l>
<l n="332">ἤιεν οὐκ ἐθέλων· σχεδόθεν δέ οἱ ἕσπετο Μοῖρα.</l>
<l n="333">ἀλλʼ ὅτε δὴ κατὰ νῆας ἔβαν καὶ ἀπείρονα πόντον,</l>
<l n="334">Ἀργεῖοι δόρποιο μεμαότες ἠδὲ καὶ ὕπνου,</l>
<l n="335">καὶ τότʼ ἔσω μεγάλοιο Θέτις κατεδύσατο πόντου· </l>
<l n="336">σὺν δέ οἱ ἄλλαι ἴσαν Νηρηίδες· ἀμφὶ δʼ ἄρα σφι</l>
<l n="337">νήχετο κήτεα πολλά, τά, τά τε τρέφει ἁλμυρὸν οἶδμα.</l>
<l n="338">αἱ δὲ μέγα σκύζοντο Προμηθέϊ μητιόεντι</l>
<l n="339">μνώμεναι, ὡς κείνοιο θεοπροπίῃσι Κρονίων</l>
<l n="340">δῶκε Θέτιν Πηλῆι καὶ καὶ οὐκ ἐθέλουσαν ἄγεσθαι. </l>
<l n="341">Κυμοθόη δʼ ἐν τῇσι μέγʼ ἀσχαλόωσʼ ἀγόρευεν·</l>
<l n="342">‘ὤ πόποι, ὡς ὅ γε λυγρὸς ἐπάξια πήμαθʼ ὑπέτλη</l>
<l n="343">δεσμῷ ἐν ἀρρήκτῳ, ὅτε οἱ μέγας αἰετὸς ἧπαρ</l>
<l n="344">κεῖρεν ἀεξόμενον κατὰ νηδύος ἔνδοθι δύνων.’</l>
<l n="345">ὣς φάτο Κυμοθόη κυανοπ λοκάμοις ἁλίῃσιν. </l>
<l n="346">ἠέλιος δʼ ἀπόρουσεν, ἐπεσκιόωντο δʼ ἀλωαὶ</l>
<l n="347">νυκτὸς ἐπεσσυμένης, ἐπεκίδνατο δʼ οὐρανὸν ἄστρα.</l>
<l n="348">Ἀργεῖοι δʼ ἐπὶ νηυσὶ τανυπρώροισιν ἴαυον</l>
<l n="349">ὕπνῳ ὑπʼ ἀμβροσίῳ δεδμημένοι ἠδὲ καὶ οἴνῳ</l>
<l n="350">ἡδέϊ, τὸν Κρήτηθε παρʼ Ἰδομενῆος ἀγαυοῦ </l>
<l n="351">ναῦται ὑπὲρ πόντοιο πολυκλύστοιο φέρεσκον.</l>
<l n="352">Αἴας δʼ Ἀργείοισι χολούμενος οὔτʼ ἄρα δόρπου</l>
<l n="353">μνήσατʼ ἐνὶ κλισίῃ μελιηδέος, οὔτε μιν ὕπνος</l>
<pb id="p.234"/>
<l n="354">ἄμφεχεν, ἀλλʼ ὅ γʼ ἑοῖσιν ἐν ἔντεσι δύσατο θύων·</l>
<l n="355">εἵλετο δὲ ξίφος ὀξύ, καὶ ἄσπετα πορφύρεσκεν, </l>
<l n="356">ἢ ὅ γʼ ἐνιπρήσῃ νῆας καὶ πάντας ὀλέσσῃ</l>
<l n="357">Ἀργείους, ἢ μοῦνον ὑπὸ ξίφεϊ στονόεντι</l>
<l n="358">δῃώσῃ μελεϊστὶ θοῶς δολόεντʼ Ὀδυσῆα.</l>
<l n="359">καὶ τὰ μὲν ὥς ὥρμαινε, τὰ δὴ τάχα πάντʼ ἐτέλεσσεν,</l>
<l n="360">εἰ μή οἱ Τριτωνὶς ἀάσχετον ἔμβαλε λύσσαν· </l>
<l n="361">κήδετο γὰρ φρεσὶν ᾗσι πολυτλήτου Ὀδυσῆος</l>
<l n="362">ἱρῶν μνωομένη, τά οἱ ἔμπεδα κεῖνος ἔρεξε·</l>
<l n="363">τοὔνεκα δὴ μεγάλοιο μένος Τελαμωνιάδαο</l>
<l n="364">τρέψεν ἀπʼ Ἀργείων. ὁ δʼ ἄρʼ ἤιε λαίλαπι ἶσος</l>
<l n="365">σμερδαλέῃ στυγερῇσι καταιγίσι βεβριθυίῃ, </l>
<l n="366">ἥ τε φέρει ναύτῃσι τέρας κρυεροῖο φόβοιο,</l>
<l n="367">Πληιὰς εὖτʼ ἀκάμαντος ἐς ὠκεανοῖο ῥέεθρα</l>
<l n="368">δύεθʼ ὑποπτώσσουσα περικλυτὸν Ὠρίωνα,</l>
<l n="369">ἠέρα συγκλονέουσα, μέμηνε δὲ χείματι πόντος·</l>
<l n="370">τῇ εἰκὼς οἴμησεν, ὅπῃ μιν γυῖα φέρεσκον. </l>
<l n="371">πάντη δʼ ἀμφιθέεσκεν ἀναιδέϊ θηρὶ ἐοικώς,</l>
<l n="372">ὅς τε βαθυσκοπέλοιο διέσσυται ἄγκεα βήσσης</l>
<l n="373">ἀφριόων γενύεσσι καὶ ἄλγεα πολλὰ μενοινῶν</l>
<l n="374">ἢ κυσὶν ἢ ἀγρόταις, οἵ οἱ τέκνα δῃώσωνται</l>
<l n="375">ἄντρων ἐξερύσαντες, ὁ δʼ ἀμφὶ γένυσσι βεβρυχώς, </l>
<l n="376">εἴ που ἔτʼ ἐν ξυλόχοισιν ἴδοι θυμήρεα τέκνα·</l>
<l n="377">τῷ δʼ εἴ τις κύρσειε μεμηνότα θυμὸν ἔχοντι,</l>
<l n="378">αὐτοῦ οἱ βιότοιο λυγρὸν περιτέλλεται ἦμαρ·</l>
<l n="379">ὥς ὅ γʼ ἀμείλιχα θῦνε, μέλαν δέ οἱ ἔζεεν ἦτορ,</l>
<l n="380">εὖτε λέβης ἀλίαστον ἐπʼ ἐσχάρῃ Ἡφαίστοιο </l>
<l n="381">ῥοιβδηδὸν μαίνηται ὑπαὶ πυρὸς αἰθομένοιο,</l>
<l n="382">γάστρην ἀμφὶς ἅπασαν ὅτε ξύλα πολλὰ θέρηται,</l>
<l n="383">ἐννεσίῃς δρηστῆρος ἐπειγομένου ἐνὶ θυμῷ,</l>
<l n="384">εὐτραφέος σιάλοιο περὶ τρίχας ὥς κεν ἀμέρσῃ·</l>
<pb id="p.236"/>
<l n="385">ὣς τοῦ ὑπὸ στέρνοισι πελώριος ἔζεε θυμός. </l>
<l n="386">μαίνετο δʼ ἠΰτε πόντος ἀπείριτος ἠὲ θύελλα</l>
<l n="387">ἤ πυρὸς ἀκαμάτοιο θοὸν μένος, εὖτʼ ἀλίαστον</l>
<l n="388">μαίνηται κατʼ ὄρεσφι βίη μεγάλου ἀνέμοιο,</l>
<l n="389">πίπτῃ δʼ αἰθομένη πυρὶ πάντοθεν ἄσπετος ὕλη·</l>
<l n="390">ὣς Αἴας ὀδύνῃσι πεπαρμένος ὄβριμον ἦτορ </l>
<l n="391">μαίνετο λευγαλέως· ἄπλετος δέ οἱ ἔρρεεν ἀφρὸς</l>
<l n="392">ἐκ στόματος, βρυχὴ γναθμοῖσιν ὀρώρει·</l>
<l n="393">τεύχεα δʼ ἀμφʼ ὤμοισιν ἐπέβραχε, τοὶ δʼ ὁρόωντες</l>
<l n="394">πάντες ὁμῶς ἑνὸς ἀνδρὸς ὑποτρομέεσκον ὁμοκλήν.</l>
<l n="395">καὶ τότʼ ἀπʼ Ὠκεανοῖο κίε χρυσήνιος Ἠώς· </l>
<l n="396">Υπνος δʼ οὐρανὸν εὐρὺν ἀνήιεν εἴκελος αὔρῃ,</l>
<l n="397">Ἥρῃ δὲ ξύμβλητο νέον πρὸς Ὄλυμπον ἰούσῃ</l>
<l n="398">Τηθύος ἐξ ἱερῆς, ὅθι που προτέρῃ μόλεν ἠοῖ·</l>
<l n="399">ἡ δέ ἑ κύσσεν ἑλοῦσʼ ὅτι οἱ πέλε γαμβρὸς ἀμύμων,</l>
<l n="400">ἐξ οὗ οἱ Κρονίωνα κατεύνασεν ἐν λεχέεσσιν </l>
<l n="401">Ἴδης ἀμφὶ κάρηνα χολούμενον Ἀργείοισιν·</l>
<l n="402">αἶψα δʼ ἄρʼ ἡ μὲν ἔβη Ζηνὸς δόμον, ὅς δʼ ἐπὶ λέκτρα</l>
<l n="403">Πασιθέης οἴμησεν· ἀνέγρετο δʼ ἔθνεα φωτῶν.</l>
<l n="404">Αἴας δʼ ἀκαμάτῳ ἐναλίγκιος Ὠρίωνι</l>
<l n="405">φοίτα ἐνὶ στέρνοισιν ἔχων ὀλοόφρονα λύσσαν· </l>
<l n="406">ἐν δʼ ἔθορεν μήλοισι, λέων ὥς ὀβριμόθυμος</l>
<l n="407">λιμῷ ὑπʼ ἀργαλέῳ δεδμημένος ἄγριον ἦτορ·</l>
<l n="408">καὶ τὰ μὲν ἐν κονίῃσιν ἐπασσύτερʼ ἄλλοθεν ἄλλα</l>
<l n="409">κάββαλεν, ἠΰτε φύλλα μένος κρατεροῦ Βορέαο</l>
<l n="410">χεύῃ, ὅτʼ ἀνομένου θέρεος μετὰ χεῖμα τράπηται· </l>
<l n="411">ὥς Αἴας μήλοισι μέγʼ ἀσχαλόων ἐνόρουσεν</l>
<l n="412">ἐλπόμενος Δαναοῖσι κακὰς ἐπὶ κῆρας ἰάλλειν.</l>
<l n="413">καὶ τότε δὴ Μενέλαος ἀδελφεῷ ἄγχι παραστὰς</l>
<l n="414">κρύβδʼ ἄλλων Δαναῶν τοῖον ποτὶ μῦθον ἔειπε·</l>
<pb id="p.238"/>
<l n="415">‘σήμερον ἦ τάχα πᾶσιν ὀλέθριον ἔσσεται ἦμαρ </l>
<l n="416">Αἴαντος μεγάλοιο περὶ φρεσὶ μαινομένοιο,</l>
<l n="417">ὅς τάχα νῆας ἐνιπρήσει, κτανέει δὲ καὶ ἡμέας</l>
<l n="418">πάντας ἐνὶ κλισίῃσι κοτεσσάμενος περὶ τευχέων.</l>
<l n="419">ὡς ὄφελον μὴ τῶνδε Θέτις πέρι δῆριν ἔθηκε,</l>
<l n="420">μηδʼ ἄρα Λαέρταο πάϊς μέγʼ ἀμείνονι φωτὶ </l>
<l n="421">ἔτλη δηριάασθαι ἐναντίον ἄφρονι θυμῷ.</l>
<l n="422">νῦν δὲ μέγʼ ἀασάμεσθα, κακὸς δέ τις ἤπαφε δαίμων·</l>
<l n="423">ἕρκος γὰρ πολέμοιο δεδουπότος Αἰακίδαο</l>
<l n="424">μοῦνον ἔτʼ ἦν Αἴαντος ἐΰ σθένος· ἀλλʼ ἄρα καὶ τὸν</l>
<l n="425">ἡμῖν ἐξολέσουσι θεοὶ κακὰ νῶιν ἄγοντες, </l>
<l n="426">ὥς κεν πάντες ἄϊστον ἀναπλήσωμεν ὄλεθρον.’</l>
<l n="427">ὥς;φάμενον προσέειπεν ἐϋμμελίης Ἀγαμέμνων·</l>
<l n="428">‘μὴ νῦν, ὦ Μενέλαε, μέγʼ ἀχνύμενος περὶ θυμῷ</l>
<l n="429">σκύζεο μητιόεντι Κεφαλλήνων βασιλῆι·</l>
<l n="430">οὐ γὰρ ὅ γʼ αἴτιός ἐστιν, ἐπεὶ μάλα πολλάκις ἡμῖν </l>
<l n="431">γίνεται ἐσθλὸν ὄνειαρ, ἄχος δʼ ἄρα δυσμενέεσσιν.’</l>
<l n="432">ὣς οἱ μὲν Δαναῶν ἀκαχήμενοι ἠγορόωντο.</l>
<l n="433">μηλονόμοι δʼ ἀπάνευθε παρὰ Ξάνθοιο ῥεέθροις</l>
<l n="434">πτῶσσον ὑπὸ μυρίκῃσιν ἀλευάμενοι βαρὺ πῆμα·</l>
<l n="435">ὡς δʼ ὅταν αἰετὸν ὠκὺν ὑποπτώσσωσι λαγωοὶ </l>
<l n="436">θάμνοις ἐν λασίοισιν, ὁ δʼ ἐγγύθεν ὀξὺ κεκληγὼς</l>
<l n="437">πωτᾶτʼ ἔνθα καὶ ἔνθα τανυσσάμενος πτερύγεσσιν·</l>
<l n="438">ὣς οἵ γʼ ἄλλοθεν ἄλλος ὑπέτρεσαν ὄβριμον ἄνδρα.</l>
<l n="439">ὀψὲ δʼ ὄ γʼ ἀρνειοῖο κατακταμένου σχεδὸν ἔστη,</l>
<l n="440">καί ῥʼ ὀλοὸν γελάσας τοῖον ποτὶ μῦθον ἔειπε· </l>
<l n="441">‘κεῖσό νυν ἐν κονίῃσι, κυνῶν βόσις ἠδʼ οἰωνῶν·</l>
<l n="442">οὐ γάρ σʼ οὐδʼ Ἀχιλῆος ἐρύσσατο κύδιμα τεύχη,</l>
<l n="443">ὧν ἕνεκ̔ ἀφραδέων μέγʼ ἀμείνονι δηριάασκες·</l>
<l n="444">κεῖσο, κύον· δὲ γὰρ οὔτι γοήσεται ἀμφιπεσοῦσα</l>
<pb id="p.240"/>
<l n="445">κουριδίη μετὰ παιδὸς ἀάσχετον ἀσχαλόωσα, </l>
<l n="446">οὐ τοκέες· τοῖς οὔτι μετέσσεαι ἐλδομένοισι</l>
<l n="447">γήραος ἐσθλὸν ὄνειαρ, ἐπεί νύ σε τήλʼ ἀπὸ πάτρης</l>
<l n="448">οἰωνοί τε κύνες τε δεδουπότα δαρδάψουσιν.’</l>
<l n="449">ὣς ἄρʼ ἔφη δολόεντα μετὰ κταμένοις Ὀδυσῆα</l>
<l n="450">κεῖσθαι ἰϊόμενος μεμορυγμένον αἵματι πολλῷ· </l>
<l n="451">καὶ τότε οἱ Τριτωνὶς ἀπὸ φρενὸς ἠδὲ καὶ ὄσσων</l>
<l n="452">ἐσκέδασεν Μανίην βλοσυρὴν πνείουσαν ὄλεθρον·</l>
<l n="453">ἡ δὲ θοῶς ἵκανε ποτὶ Στυγὸς αἰπὰ ῥέεθρα,</l>
<l n="454">ῇχι θοαὶ ναὶ ναίουσιν Ἐριννύες, αἵ τε βροτοῖσιν</l>
<l n="455">αἰὲν ὑπερφιάλοισι κακὰς ἐφιᾶσιν ἀνίας. </l>
<l n="456">Αἴας δʼ, ὡς ἴδε μῆλα κατὰ χθονὸς ἀσπαίροντα,</l>
<l n="457">θάμβεεν ἐν φρεσὶ πάμπαν· ὀΐσατο γὰρ δόλον εἶναι</l>
<l n="458">ἐκ μακάρων· πάντεσσι δʼ ὑπεκλάσθη μελέεσσι</l>
<l n="459">βλήμενος ἄλγεσι θυμὸν ἀπήιον· οὐδʼ ἄρα πρόσσω</l>
<l n="460">ἔσθενεν ἀσχαλόων ἐπιβήμεναι οὔτʼ ἄρʼ ὀπίσσω, </l>
<l n="461">ἀλλʼ ἔστη σκοπιῇ ἐναλίγκιος, ἥ τʼ ἐν ὄρεσσι</l>
<l n="462">πασάων μάλα πολλὸν ὑπερτάτη ἐρρίζωται.</l>
<l n="463">ἀλλʼ ὅτε οἱ πάλι θυμὸς ἐνὶ στήθεσσιν ἀγέρθη,</l>
<l n="464">λυγρὸν ἀνεστονάχησεν, ἔπος δʼ ὀλοφύρετο τοῖον·</l>
<l n="465">‘ὤ μοι ἐγώ, τί νυ τόσσον ἀπέχθομαι ἀθανάτοισιν;</l>
<l n="466">οἵ με φρένας βλάψαντο, κακὴν δʼ ἐπὶ λύσσαν ἔθεντο,</l>
<l n="467">μῆλα κατακτεῖναι, τά μοι οὐκ ἔσαν αἴτια θυμοῦ.</l>
<l n="468">ὡς ὄφελον τίσασθαι Ὀδυσσέος ἀργαλέον κῆρ</l>
<l n="469">χερσὶν ἐμῇς, ἐπεὶ ἦ με κακῇ περικάββαλεν ἄτῃ</l>
<l n="470">λυγρὸς ἐὼν μάλα πάγχυ· πάθοι γε μὲν ἄλγεα θυμῷ, </l>
<l n="471">ὁππόσα μητιόωνται Ἐριννύες ἀνθρώποισιν</l>
<l n="472">ἀργαλέοις· δοῖεν δὲ καὶ ἄλλοις Ἀργείοισιν</l>
<l n="473">ὑσμίνας ὀλοὰς καὶ πένθεα δακρυόεντα,</l>
<l n="474">αὐτῷ τʼ Ἀτρείδῃ Ἀγαμέμνονι· μηδʼ ὅ γʼ ἀπήμων</l>
<l n="475">ἔλθοι ἑὸν ποτὶ δῶμα λιλαιόμενός περ ἱκέσθαι. </l>
<pb id="p.242"/>
<l n="476">ἀλλὰ τί μοι στυγεροῖσι μετέμμεναι ἐσθλὸν ἐόντα;</l>
<l n="477">ἐρρέτω Ἀργείων ὀλοὸς στρατός· ἐρρέτω αἰὼν</l>
<l n="478">ἄσχετος· οὐ γὰρ ἔτʼ ἐσθλὸς ἔχει γέρας, ἀλλὰ χερείων</l>
<l n="479">τιμήεις τε πέλει καὶ φίλτερος· ἦ γὰρ Ὀδυσσεὺς</l>
<l n="480">τίετʼ ἐν Ἀργείοισιν, ἐμεῦ δʼ ἐπὶ πάγχυ λάθοντο </l>
<l n="481">ἔργων θʼ, ὁππόσʼ ἔρεξα καὶ ἔτλην εἵνεκα λαῶν.’</l>
<l n="482">ὣς εἰπὼν πάϊς ἐσθλὸς ἐϋσθενέος Τελαμῶνος</l>
<l n="483">Ἑκτόρεον ξίφος ὦσε διʼ αὐχένος· ἐκ δέ οἱ αἷμα</l>
<l n="484">ἐσσύμενον κελάρυζεν. ὁ δʼ ἐν κονίῃσι τανύσθη</l>
<l n="485">Τυφὼν ὥς, τὸν Ζηνὸς ἐνεπρήσαντο κεραυνοί· </l>
<l n="486">ἀμφὶ δὲ γαῖα μέλαινα μέγα στονάχησε πεσόντος.</l>
<l n="487">καὶ τότε δὴ Δαναοὶ κίον ἀθρόοι, ὡς ἐσίδοντο</l>
<l n="488">κείμενον ἐν κονίῃσι· πάρος δέ οἱ οὔτις ἵκανεν</l>
<l n="489">ἐγγύς, ἐπεὶ μάλα πάντας ἔχεν δέος εἰσορόωντας.</l>
<l n="490">αἶψα δʼ ἄρα κταμένῳ περικάππεσον· ἀμφὶ δὲ κρᾶτα </l>
<l n="491">πρηνέες ἐκχύμενοι κόνιν ἄσπετον ἀμφεχέοντο,</l>
<l n="492">καί σφιν ὀδυρομένων γόος αἰθέρα δῖον ἵκανεν·</l>
<l n="493">ὡς δʼ ὅταν εἰροπόκων ὀΐων ἄπο νήπια τέκνα</l>
<l n="494">ἀνέρες ἐξελάσωσιν, ἵνα σφίσι δαῖτα κάμωνται,</l>
<l n="495">αἱ δὲ μέγα σκαίρουσι διηνεκέως μεμακυῖαι </l>
<l n="496">μητέρες ἐκ τεκέων σηκούς πέρι χηρωθέντας·</l>
<l n="497">ὥς οἵ γʼ ἀμφʼ Αἴαντα μέγα στένον ἤματι κείνῳ</l>
<l n="498">πανσυδίῃ· μέγα δέ σφιν ἐπέβραχε δάσκιος Ἴδη</l>
<l n="499">καὶ πεδίον καὶ νῆες ἀπειρεσίη τε θάλασσα.</l>
<l n="500">Τεῦκρος δʼ ἀμφʼ αὐτῷ μάλα μήδετο κῆρας ἐπισπεῖν </l>
<l n="501">ἀργαλέας· τὸν δʼ ἄλλοι ἀπὸ ξίφεος μεγάλοιο</l>
<l n="502">εἶργον. ὁ δʼ ἀσχαλόων περικάππεσε τεθνειῶτι</l>
<l n="503">δάκρυα πολλὰ χέων ἀδινώτερα νηπιάχοιο,</l>
<l n="504">ὅς τε παρʼ ἐσχαρεῶνι τέφρην περιειμένος ὤμοις</l>
<l n="505">κάκ κεφαλῆς μάλα πάμπαν ὀδύρεται ὀρφανὸν ἦμαρ </l>
<pb id="p.244"/>
<l n="506">μητρὸς ἀποφθιμένης, ἥ μιν τρέφε νήιδα πατρός·</l>
<l n="507">ὣς ὅ γε κωκύεσκε κασιγνήτοιο δαμέντος</l>
<l n="508">ἑρπύζων περὶ νεκρόν, ἔπος δʼ ὀλοφύρετο τοῖον·</l>
<l n="509">‘Αἶαν καρτερόθυμε, τί ἤ νύ τοι ἐβλάβετʼ <note n="1" place="unspecified" anchored="yes">Zimmermann, for e)/blaben of v.</note> ἦτορ</l>
<l n="510">οἷ αὐτῷ στονόεντα φόνον καὶ πῆμα βαλέσθαι; </l>
<l n="511">ἦ ἵνα Τρώιοι υἷες ὀϊζύος ἀμπνεύσωσιν,</l>
<l n="512">Ἀργείους δʼ ὀλέσωσι σέθεν κταμένοιο κιόντες;</l>
<l n="513">οὐ γὰρ τοῖσδʼ ἔτι θάρσος ὅσον πάρος ὀλλυμένοισιν</l>
<l n="514">ἔσσεται ἐν πολέμῳ· σὺ γὰρ ἔπλεο πήματος ἄλκαρ·</l>
<l n="515">οὐδʼ ἔτʼ ἐμοὶ νόστοιο τέλος σέο δεῦρο θανόντος </l>
<l n="516">ἁνδάνει, ἀλλὰ καὶ αὐτὸς ἐέλδομαι ἐνθάδʼ ὀλέσθαι,</l>
<l n="517">ὄφρα με σὺν σοὶ γαῖα φερέσβιος ἀμφικαλύπτῃ·</l>
<l n="518">οὐ γάρ μοι τοκέων τόσσον μέλει, εἴ που ἔτʼ εἰσίν,</l>
<l n="519">εἴ που ἔτʼ ἀμφινέμονται ἔτι ζωοὶ Σαλαμῖνα,</l>
<l n="520">ὅσσον σεῖο θανόντος, ἐπεὶ σύ μοι ἔπλεο κῦδος.’ </l>
<l n="521">ἦ ῥα μέγα στενάχων· ἐπὶ δʼ ἔστενε δῖα Τέκμησσα</l>
<l n="522">Αἴαντος παράκοιτις ἀμύμονος, ἥνπερ ἐοῦσαν</l>
<l n="523">ληιδίην σφετέρην ἄλοχον θέτο, καί μιν ἄνασσαν</l>
<l n="524">πάντων ἔμμεν ἔτευξεν, ὅσων ἀνὰ δῶμα γυναῖκες</l>
<l n="525">ἐδνωταὶ μεδέουσι παρʼ ἀνδράσι κουριδίοισιν· </l>
<l n="526">ἡ δέ οἱ ἀκαμάτῃσιν ὑπʼ ἀγκοίνῃσι δαμεῖσα</l>
<l n="527">Εὐρυσάκην τέκεθʼ υἱὸν ἐοικότα πάντα τοκῆι·</l>
<l n="528">ἀλλʼ ὁ μὲν οὖν ἔτι τυτθὸς ἐνὶ λεχέεσσι λέλειπτο·</l>
<l n="529">ἡ δὲ μέγα στενάχουσα φίλῳ περικάππεσε νεκρῷ</l>
<l n="530">ἐντυπὰς ἐν κονίῃσι καλὸν δέμας αἰσχύνουσα· </l>
<l n="531">καί ῥʼ ὀλοφυδνὸν ἄϋσε μέγʼ ἀχνυμένη κέαρ ἔνδον·</l>
<l n="532">‘ὤ μοι ἐγὼ δύστηνος, ἐπεὶ θάνες, οὔτι δαϊχθεὶς</l>
<l n="533">δυς1 μενέων παλάμῃσιν ἀνὰ μόθον, ἀλλὰ σοὶ αὐτῷ·</l>
<l n="534">τῷ μοι πένθος ἄλαστον ἐποίχεται· οὐ γὰρ ἐώλπειν</l>
<l n="535">σεῖο καταφθιμένοιο πολύστονον ἦμαρ ἰδέσθαι </l>
<pb id="p.246"/>
<l n="536">ἐν Τροίῃ· τὰ δὲ πάντα κακαὶ διὰ Κῆρες ἔχευαν·</l>
<l n="537">ὥς μʼ ὄφελον τὸ πάροιθε περὶ τραφερὴ χάνε γαῖα,</l>
<l n="538">πρὶν σέο πότμον ἰδέσθαι ἀμείλιχον· οὐ γὰρ ἔμοιγε</l>
<l n="539">ἄλλο χερειότερόν ποτʼ ἐσήλυθεν ἐς φρένα πῆμα,</l>
<l n="540">οὐδʼ ὅτε με πρώτιστον ἐμῆς ἀποτηλόθι πάτρης </l>
<l n="541">καὶ τοκέων εἴρυσσας ἅμʼ ἄλλῃς ληιάδεσσι</l>
<l n="542">πόλλʼ ὀλοφυρομένην, ἐπεὶ ἦ νύ με τὸ πρὶν ἄνασσαν</l>
<l n="543">αἰδοίην περ ἐοῦσαν ἐπήιε δούλιον ἦμαρ·</l>
<l n="544">ἀλλά μοι οὔτε πάτρης θυμηδέος οὔτε τοκήων</l>
<l n="545">μέμβλεται οἰχομένων, ὁπόσον σέο δῃωθέντος, </l>
<l n="546">οὕνεκά μοι δειλῇ θυμήρεα πάντα μενοίνας,</l>
<l n="547">καί ῥά μʼ ἔθηκας ἄκοιτιν ὁμόφρονα, καί ῥά μʼ ἔφησθα</l>
<l n="548">τεύξειν αὐτίκʼ ἄνασσαν ἐϋκτιμένης Σαλαμῖνος</l>
<l n="549">νοστήσας Τροίηθε· τὰ δʼ θεὸς ἄμμι τέλεσσεν·</l>
<l n="550">ἀλλὰ σὺ μέν μοι ἄϊστος ἀποίχεαι, οὐδέ νύ σοί περ </l>
<l n="551">μέμβλετʼ ἐμεῦ καὶ παιδός, ὅς οὐ πατρὶ τέρψεται ἦτορ,</l>
<l n="552">οὐ σέο κοιρανίης ἐπιβήσεται, ἀλλά μιν ἄλλοι</l>
<l n="553">δμῶα λυγρόν τεύξουσιν, ἐπεὶ πατρὸς οὐκέτʼ ἐόντος</l>
<l n="554">νηπίαχοι κομέονται ὑπʼ ἄνδρεσσιν μάλα πολλὸν</l>
<l n="555">χειροτέροις· ὀλοῇ γὰρ ὑπʼ ὀρφανίῃ βαρὺς αἰὼν </l>
<l n="556">παισὶ πέλει, καὶ πήματʼ ἐπʼ ἄλλοθεν ἄλλα χέονται·</l>
<l n="557">καὶ δέ με δειλαίην τάχα δούλιον ἵξεται ἦμαρ</l>
<l n="558">οἰχομένου σέο πρόσθεν, ὅ μοι θεὸς ὥς ἐτέτυξο.’</l>
<l n="559">ὥς φ;μένην προσέειπε φίλα φρονέων Ἀγαμέμνων·</l>
<l n="560">‘ὦ γύναι, οὔ νύ σέ τις δμωήν ποτε θήσεται ἄλλος </l>
<l n="561">Τεύκρου ἔτι ζώοντος ἀμύμονος ἠδʼ ἐμεῦ αὐτοῦ·</l>
<l n="562">ἀλλά σε τίσομεν αἰέν ἀπειρεσίοις γεράεσσι,</l>
<l n="563">τίσομεν ὥστε θεήν, καὶ σὸν τέκος, ὡς ἔτʼ ἐόντος</l>
<l n="564">ἀντιθέου Αἴαντος, ὅς ἔπλετο κάρτος Ἀχαιῶν.</l>
<l n="565">αἴθʼ ὄφελον μηδʼ ἄλγος Ἀχαιίδα θήκατο πάσῃ </l>
<pb id="p.248"/>
<l n="566">αὐτὸς ἐῇ ὑπὸ χειρὶ δαμείς· οὐ γάρ μιν ἀπείρων</l>
<l n="567">δυσμενέων σθένε λαός ὑπʼ Ἄρεϊ δῃώσασθαι.’</l>
<l n="568">ὣς ἔφατʼ ἀχνύμενος κέαρ ἔνδοθεν· ἀμφὶ δὲ λαοὶ</l>
<l n="569">οἰκτρὸν ἀνεστονάχησαν, ἐπίαχε δʼ Ἑλλήσποντος</l>
<l n="570">μυρομένων, ὀλοὴ δὲ περὶ σφίσι πέπτατʼ ἀνίη. </l>
<l n="571">καὶ δʼ αὐτόν λάβε πένθος Ὀδυσσέα μητιόεντα</l>
<l n="572">κείνου ἀποκταμένοιο, καὶ ἀχνύμενος κατὰ θυμὸν</l>
<l n="573">τοῖον ἔπος μετέειπεν ἀκηχεμένοισιν Ἀχαιοῖς·</l>
<l n="574">‘ὦ φίλοι, ὡς οὔπω τι κακώτερον ἄλλο χόλοιο</l>
<l n="575">γίνεται, ὅς τε βροτοῖσι κακὴν ἐπὶ δῆριν ἀέξει· </l>
<l n="576">ὃς καὶ νῦν Αἴαντα πελώριον ἐξορόθυνεν</l>
<l n="577">ἀμφʼ ἐμοὶ ἐν φρεσὶν ᾖσι χολούμενον· ὡς ὄφελόν μοι</l>
<l n="578">μή ποτε Τρώιοι υἷες Ἀχιλλέος εἵνεκα τευχέων</l>
<l n="579">νίκην ἀμφεβάλοντʼ ἐρικυδέα, τῆς πέρι θυμὸν</l>
<l n="580">ἀχνύμενος πάϊς ἐσθλὸς ἐϋσθενέος Τελαμῶνος </l>
<l n="581">ὤλετο χερσὶν ἑῇσι· χόλου δέ οἱ οὔτι ἔγωγε</l>
<l n="582">αἴτιος, ἀλλά τις Αἶσα πολύστονος, ἥ μιν ἐδάμνα·</l>
<l n="583">εἰ γάρ μοι κέαρ ἔνδον ἐνὶ στέρνοισιν ἐώλπει</l>
<l n="584">κεῖνον ἀλαστήσειν καθʼ ἑὸν νόον, οὔτʼ ἄν ἔγωγε</l>
<l n="585">ἦλθον ἐριδμαίνων νίκης ὕπερ, οὔτε τινʼ ἄλλον </l>
<l n="586">ἐν Δαναοῖσιν ἔασα μεμαότα δηριάασθαι,</l>
<l n="587">ἀλλὰ καὶ αὐτὸς ἔγωγε θεουδέα τεύχἐ ἀείρας</l>
<l n="588">προφρονέως ἄν ὄπασσα, καὶ εἴ τί περ ἄλλο μενοίνα.</l>
<l n="589">νῦν δέ μιν οὔτι ἔγωγε μέγʼ ἀχνύμενον χαλεπῆναι</l>
<l n="590">ὠισάμην μετόπισθεν, ἐπεί ῥά οἱ οὔτε γυναικὸς </l>
<l n="591">οὔτε περὶ πτόλιος μαχόμην οὔτʼ εὐρέος ὄλβου,</l>
<l n="592">ἀλλά μοι ἀμφʼ ἀρετῆς νεῖκος πέλεν, ἦς πέρι δῆρις</l>
<l n="593">τερπνὴ γίνεται αἰὲν ἐΰφροσιν ἀνθρώποισι·</l>
<l n="594">κεῖνος δʼ ἐσθλὸς ἐὼν στυγερῇ ὑπὸ δαίμονος Αἴσῃ</l>
<l n="595">ἤλιτεν· οὐ γὰρ ἔοικε μέγʼ ἀσχαλάαν ἐνὶ θυμῷ· </l>
<pb id="p.250"/>
<l n="596">ἀνδρὸς γὰρ πινυτοῖο καὶ ἄλγεα πόλλʼ ἐπιόντα</l>
<l n="597">τλῆναι ὑπὸ κραδίῃ στερεῇ φρενί, μηδʼ ἀκάχησθαι.’</l>
<l n="598">ὣς φάτο Λαέρταο κλυτὸς πάϊς ἀντιθέοιο.</l>
<l n="599">ἀλλʼ ὅτε δὴ κορέσαντο γόου καὶ πένθεος αἰνοῦ·</l>
<l n="600">δὴ τότε Νηλέος υἱὸς ἔτʼ ἀχνυμένοισιν ἔειπεν· </l>
<l n="601">‘ὦ φίλοι, ὡς ἄρα Κῆρες ἀνηλέα θυμὸν ἔχουσαι</l>
<l n="602">ἡμῖν αἶψʼ ἐβάλοντο λυγρῷ ἐπὶ πένθεϊ πένθος</l>
<l n="603">Αἴαντος φθιμένοιο πολυσθενέος τʼ Ἀχιλῆος</l>
<l n="604">ἄλλων τʼ Ἀργείων ἠδʼ υἱέος ἡμετέροιο</l>
<l n="605">Ἀντιλόχου. ἀλλʼ οὔτι θέμις κταμένους ἐνὶ χάρμῃ </l>
<l n="606">κλαίειν ἤματα πάντα καὶ ἀσχαλάαν ἐνὶ θυμῷ,</l>
<l n="607">ἀλλὰ γόου λήσασθαι ἀεικέος, οὕνεκʼ ἄμεινον</l>
<l n="608">ἕρδειν, ὅσσα βροτοῖσιν ἐπὶ φθιμένοισιν ἔοικε,</l>
<l n="609">πυρκαϊήν καὶ σῆμα, καὶ ὀστέα ταρχύσασθαι·</l>
<l n="610">νεκρὸς δʼ οὔτι γόοισιν ἀνέγρεται, οὐδέ τι οἶδε </l>
<l n="611">φράσσασθʼ, εὖτέ ἑ Κῆρες ἀμείλιχοι ἀμφιχάνωσιν.’</l>
<l n="612">ἦ ῥα παρηγορέων· περὶ δʼ ἀντίθεοι βασιλῆες</l>
<l n="613">ἀθρόοι αἶψʼ ἀγέροντο μέγʼ ἀχνύμενοι κέαρ ἔνδον,</l>
<l n="614">καί ἑ μέγαν περʼ ἐόντα θοῶς ποτὶ νῆας ἔνεικαν</l>
<l n="615">πολλοὶ ἀείραντες· κατὰ δὲ σπείροισι κάλυψαν </l>
<l n="616">αἷμʼ ἀποφαιδρύναντες, ὅ οἱ βριαροῖς μελέεσσι</l>
<l n="617">τερσόμενον περίκειτο καὶ ἔντεσι σὺν κονίῃσι·</l>
<l n="618">καὶ τότʼ ἀπʼ Ἰδαίων ὀρέων φέρον ἄσπετον ὕλην</l>
<l n="619">αἰζηοί, πάντη δὲ νέκυν πέρι νηήσαντο·</l>
<l n="620">πολλὰ δʼ ἄρʼ ἀμφʼ αὐτῷ θῆκαν ξύλα, πολλὰ δὲ μῆλα </l>
<l n="621">φάρεά τʼ εὐποίητα βοῶν τʼ ἐρικυδέα φῦλα</l>
<l n="622">ἠδὲ καὶ ὠκυτάτοισιν ἀγαλλομένους ποσὶν ἵππους</l>
<l n="623">χρυσόν τʼ αἰγλήεντα καὶ ἄσπετα τεύχεα φωτῶν,</l>
<l n="624">ὅσσα πάρος κταμένων ἀποαίνυτο φαίδιμος ἀνήρ,</l>
<l n="625">ἤλεκτρόν τʼ ἐπὶ τοῖσι διειδέα, τόν ῥά τέ φασιν </l>
<l n="626">ἔμμεναι Ἠελίοιο πανομφαίοιο θυγατρῶν</l>
<l n="627">δάκρυ, τὸ δὴ Φαέθοντος ὑπὲρ κταμένοιο χέαντο</l>
<l n="628">μυρόμεναι μεγάλοιο παρὰ ῥόον Ἠριδανοῖο,</l>
<pb id="p.252"/>
<l n="629">καὶ τὸ μὲν Ἠέλιος γέρας ἄφθιτον υίέϊ τεύχων</l>
<l n="630">ἤλεκτρον ποίησε μέγα κτέαρ ἀνθρώποισι, </l>
<l n="631">τόν ῥα τότʼ εὐρυπέδοιο πυρῆς καθύπερθε βάλοντο</l>
<l n="632">Ἀργεῖοι κλυτὸν ἄνδρα δεδουπότα κυδαίνοντες</l>
<l n="633">Αἴαντʼ· ἀμφὶ δέ οἱ μέγαλα στενάχοντες ἔθεντο</l>
<l n="634">τιμήεντʼ ἐλέφαντα καὶ ἄργυρον ἱμερόεντα</l>
<l n="635">ἠδὲ καὶ ἀμφιφορῆας ἀλείφατος ἄλλα τε πάντα, </l>
<l n="636">ὁππόσα κυδήεντα καὶ ἀγλαὸν ὄλβον ὀφέλλει.</l>
<l n="637">ἐν δʼ ἔβαλον κρατεροῖο πυρὸς μένος· ἦλθε δὲ πνοιὴ</l>
<l n="638">ἐξ ἁλός, ἣν προέηκε θεὰ Θέτις, ὄφρα θέρηται</l>
<l n="639">Αἴαντος μεγάλοιο βίη· ὁ δὲ νύκτα καὶ ἠῶ</l>
<l n="640">καίετο πὰρ νήεσσιν ἐπειγομένου ἀνέμοιο· </l>
<l n="641">οἷός που τὸ πάροιθε Διὸς στονόεντι κεραυνῷ</l>
<l n="642">Ἐγκέλαδος δέδμητο κατʼ ἀκαμάτοιο θαλάσσης</l>
<l n="643">Θρινακίης ὑπένερθεν, ὅλη δʼ ὑπετύφετο νῆσος·</l>
<l n="644">ἢ οἷος ζώοντα μέλη πυρὶ δῶκε θέρεσθαι</l>
<l n="645">Ἡρακλέης Νέσσοιο δολοφροσύνῃσι χαλεφθείς, </l>
<l n="646">ὁππότʼ ἔτλη μέγα ἔργον, ὅλη δʼ ἀμφέστενεν Οἴτη</l>
<l n="647">ζωοῦ καιομένοιο, μίγη δέ οἱ ἠέρι θυμὸς</l>
<l n="648">ἄνδρα λιπὼν ἀρίδηλον, ἐνεκρίνθη δὲ θεοῖσιν</l>
<l n="649">αὐτός, ἐπεί οἱ σῶμα πολύκμητον χάδε γαῖα·</l>
<l n="650">τοῖος ἄρʼ ἐν πυρὶ κεῖτο λελασμένος ἰωχμοῖο </l>
<l n="651">Αἴας σὺν τεύχεσσι· πολὺς δʼ ἐστείνετο λαὸς</l>
<l n="652">αἰγιαλοῖς· Τρῶες δʼ ἐγάνυντʼ, ἀκάχοντο δʼ Ἀχαιοι.</l>
<l n="653">ἀλλʼ ὅτε δὴ δέμας ἠῢ κατήνυσε πῦρ ἀΐδηλον,</l>
<l n="654">δὴ τότε πυρκαϊὴν οἴνῳ σβέσαν· ὀστέα δʼ αὐτοῦ</l>
<l n="655">χηλῷ ἐνὶ χρυσέῃ θῆκαν· περὶ δέ σφισι γαῖαν </l>
<l n="656">χεῦαν ἀπειρεσίην Ῥοιτηίδος οὐχ ἑκὰς ἀκτῆς.</l>
<pb id="p.254"/>
<l n="657">αὐτίκα δʼ ἐσκίδναντο πολυσκάρθμους ἐπὶ νῆας</l>
<l n="658">θυμὸν ἀκηχέμενοι· τὀν γὰρ τίον ἶσον Ἀχιλλεῖ.</l>
<l n="659">νὺξ δʼ ἐπόρουσε μέλαινα μετʼ ἀνέρας ὕπνον ἄγουσα·</l>
<l n="660">οἱ δʼ ἄρα δαῖτʼ ἐπάσαντο καὶ Ἠριγένειαν ἔμιμνον, </l>
<l n="661">βαιὸν ἀποβρίξαντες ἀραιοῖσι βλεφάροισιν·</l>
<l n="662">αἰνῶς γὰρ φοβέοντο κατὰ φρένα, μή σφισι Τρῶες</l>
<l n="663">νυκτὸς ἐπέλθωσιν Τελαμωνιάδαο θανόντος.</l>
</div1>
<div1 type="book" n="6">
<pb id="p.256"/>
<l n="1">Ἠὼς δʼ Ὠκεανοῖο ῥόον καὶ λέκτρα λιποῦσα</l>
<l n="2">Τιθωνοῦ προσέβη μέγαν οὐρανόν, ἀμφὶ δὲ πάντη</l>
<l n="3">κίδνατο παμφανόωσα· γέλασσε δὲ γαῖα καὶ αἰθήρ·</l>
<l n="4">τοὶ δʼ εἰς ἔργα τράποντο βροτοὶ ῥεῖα φθινύθοντες·</l>
<l n="5">ἄλλος δʼ ἀλλοίοισιν ἐπῴχετο· αὐτὰρ Ἀχαιοὶ </l>
<l n="6">εἰς ἀγορὴν ἐχέοντο καλεσσαμένου Μενελάου·</l>
<l n="7">καί ῥʼ ὅτε δὴ μάλα πάντες ἀνὰ στρατὸν ἠγερέθοντο,</l>
<l n="8">δὴ τότʼ ἐνὶ μέσσοισιν ἀγειρομένοισι μετηύδα·</l>
<l n="9">‘κέκλυτε μῦθον ἐμεῖο, θεηγενέες βασιλῆες,</l>
<l n="10">ὡς ἐρέω· μέγα γάρ μοι ἐνὶ φρεσὶ τείρεται ἦτορ </l>
<l n="11">λαῶν ὀλλυμένων, οἵ ῥʼ ἤλυθον εἵνεκʼ ἐμεῖο</l>
<l n="12">δῆριν ἐς ἀργαλέην, τοὺς οὐχ ὑποδέξεται οἶκος,</l>
<l n="13">οὐ τοκέες· πολέας γὰρ ὑπέκλασε δαίμονος Αἶσα.</l>
<l n="14">ὡς ὄφελον Θανάτοιο βαρὺ σθένος ἀτλήτοιο</l>
<l n="15">αὐτῷ ἐμοὶ ἐπόρουσε πρὶν ἐνθάδε λαὸν ἀγεῖραι· </l>
<l n="16">νῦν δέ μοι ἀλλήκτους ὀδύνας ἐνεθήκατο δαίμων,</l>
<l n="17">ὄφρʼ ὁρόω κακὰ πολλά· τίς ἂν φρεσὶ γηθήσειεν</l>
<l n="18">εἰσορόων ἐπὶ δηρὸν ἀμήχανα ἔργα μόθοιο;</l>
<l n="19">ἀλλʼ ἄγεθʼ ὅσσοι ἔτʼ εἰμὲν ἐπʼ ὠκυπόροισι νέεσσι</l>
<l n="20">καρπαλίμως φεύγωμεν ἑὴν ἐπὶ γαῖαν ἕκαστος, </l>
<l n="21">Αἴαντος φθιμένοιο πολυσθενέος τʼ Ἀχιλῆος,</l>
<l n="22">τῶν ἐγὼ οὐκ ὀΐω κταμένων ὑπαλύξαι ὄλεθρον</l>
<l n="23">ἡμέας, ἀλλʼ ὑπὸ Τρωσὶ δαμήμεναι ἀργαλέοισιν</l>
<pb id="p.258"/>
<l n="24">εἵνεκʼ ἐμεῦ Ἑλένης τε κυνώπιδος, ἧς νύ μοι οὔτι</l>
<l n="25">μέμβλεται ὡς ὑμέων, ὁπότε κταμένους ἐσίδωμαι </l>
<l n="26">ἐν πολέμῳ· κείνη δʼ ἀλαπαδνοτάτῳ σὺν ἀκοίτῃ</l>
<l n="27">ἐρρέτω· ἐκ γάρ οἱ πινυτὰς φρένας εἵλετο δαίμων</l>
<l n="28">ἐκ κραδίης, ὅτʼ ἐμεῖο λίπεν δόμον ἠδὲ καὶ εὐνήν.</l>
<l n="29">ἀλλὰ τὰ μὲν κείνης Πριάμῳ καὶ Τρωσὶ μελήσει·</l>
<l n="30">ἡμεῖς δʼ αἶψα νεώμεθʼ, ἐπεὶ πολὺ λώιόν ἐστιν </l>
<l n="31">ἐκφυγέειν πολέμοιο δυσηχέος ἢ ἀπολέσθαι.’</l>
<l n="32">ὣς ἔφατʼ Ἀργείων πειρώμενος· ἄλλα δέ οἱ κῆρ</l>
<l n="33">ἐν κραδίῃ πόρφυρε περὶ ζηλήμονι θυμῷ,</l>
<l n="34">Τρῶας ὅπως ὀλέσῃ καὶ τείχεα μακρὰ πόληος</l>
<l n="35">ῥήξῃ ἐκ θεμέθλων, μάλα δʼ αἵματος ἄσῃ Ἄρηα </l>
<l n="36">δίου Ἀλεξάνδροιο μετὰ φθιμένοισι πεσόντος·</l>
<l n="37">οὐ γάρ τι ζήλοιο πέλει στυγερώτερον ἄλλο.</l>
<l n="38">καὶ τὰ μὲν ὣς ὥρμαινεν, ἑῇ δʼ ἐπιίζανεν ἕδρῃ.</l>
<l n="39">καὶ τότε Τυδείδης ἐγχέσπαλος ὦρτʼ ἐνὶ μέσσοις,</l>
<l n="40">καί ῥα θοῶς νείκεσσεν ἀρηίφιλον Μενέλαον· </l>
<l n="41">‘ἆ δείλʼ Ἀτρέος υἱέ, τί ἤ νύ σε δεῖμα κιχάνει</l>
<l n="42">ἀργαλέον, καὶ τοῖα μετʼ Ἀργείοις ἀγορεύεις,</l>
<l n="43">ὡς πάϊς ἠὲ γυνή, τῶνπερ σθένος ἔστʼ ἀλαπαδνόν;</l>
<l n="44">ἀλλὰ σοὶ οὐ πείσονται Ἀχαιῶν φέρτατοι υἷες</l>
<l n="45">πρὶν Τροίης κρήδεμνα ποτὶ χθόνα πάντα βαλέσθαι· </l>
<l n="46">θάρσος γὰρ μερόπεσσι κλέος μέγα, φύζα δʼ ὄνειδος.</l>
<l n="47">εἰ δʼ ἄρα τις καὶ τῶνδʼ ἐπιπείσεται, ὡς ἐπιτέλλεις,</l>
<l n="48">αὐτίκα οἱ κεφαλὴν τεμέω ἰόεντι σιδήρῳ,</l>
<l n="49">ῥίψω δʼ οἰωνοῖσιν ἀερσιπέτῃσιν ἐδωδήν.</l>
<l n="50">ἀλλʼ ἄγεθʼ, οἷσι μέμηλεν ὀρινέμεναι μένἐ ἀνδρῶν, </l>
<l n="51">λαοὺς αὐτίκα πάντας ὀτρυνάντων κατὰ νῆας</l>
<l n="52">δούρατα θηγέμεναι, παρά τʼ ἀσπίδας ἄλλα τε πάντα</l>
<l n="53">εὖ θέσθαι, καὶ δεῖπνον ἄφαρ πάσσασθαι <note n="1" place="unspecified" anchored="yes">Zimmermann, for e)fopli/ssasqai (sith lacuna) of Koechly.</note> ἅπαντας</l>
<pb id="p.260"/>
<l n="54">ἀνέρας ἠδʼ ἵππους, οἵ τʼ ἐς πόλεμον μεμάασιν·</l>
<l n="55">ἐν πεδίῳ δʼ ὤκιστα διακρινέει μένος Ἄρης.’ </l>
<l n="56">ὣς φάτο Τυδείδης· κατὰ δʼ ἕζετο, ᾗχι πάρος περ·</l>
<l n="57">τοῖσι δὲ Θέστορος υἱὸς ἔπος ποτὶ τοῖον ἔειπεν</l>
<l n="58">ἀνστὰς ἐν μέσσοισιν, ὅπῃ θέμις ἔστʼ ἀγορεύειν·</l>
<l n="59">‘κέκλυτέ μευ, φίλα τέκνα μενεπτολέμων Ἀργείων·</l>
<l n="60">ἴστε γάρ, ὡς σάφα οἶδα θεοπροπίας ἀγορεύειν. </l>
<l n="61">ἤδη μὲν καὶ πρόσθʼ ἐφάμην δεκάτῳ λυκάβαντι</l>
<l n="62">πέρσειν Ἴλιον αἰπύ· τὸ δὴ νῦν ἐκτελέουσιν</l>
<l n="63">ἀθάνατοι· νίκη δὲ πέλει παρὰ ποσσὶν Ἀχαιῶν.</l>
<l n="64">ἀλλʼ ἄγε, Τυδέος υἷα μενεπτόλεμόν τʼ Ὀδυσῆα</l>
<l n="65">πέμψωμεν Σκῦρον δὲ θοῶς ἐν νηὶ μελαίνῃ, </l>
<l n="66">οἵ ῥα παραιπεπίθοντες Ἀχιλλέος ὄβριμον υἷα</l>
<l n="67">ἄξουσιν· μέγα δʼ ἄμμι φάος πάντεσσι πελάσσει.’</l>
<l n="68">ὣς φάτο Θέστορος υἱὸς ἐΰφρονος· ἀμφὶ δὲ λαοὶ</l>
<l n="69">γηθόσυνοι κελάδησαν, ἐπεί σφισιν ἦτορ ἐώλπει</l>
<l n="70">Κάλχαντος φάτιν ἔμμενʼ ἐτήτυμον, ὡς ἀγόρευε· </l>
<l n="71">καὶ τότε Λαέρταο πάϊς μετέειπεν Ἀχαιοῖς·</l>
<l n="72">‘ὦ φίλοι, οὐκέτʼ ἔοικε μεθʼ ὑμῖν πόλλʼ ἀγορεύειν</l>
<l n="73">σήμερον· ἐν γὰρ δὴ κάματος πέλει ἀχνυμένοισιν·</l>
<l n="74">οἶδα γὰρ ὡς λαοῖσι κεκμηκόσιν οὔτʼ ἀγορητὴς</l>
<l n="75">ἁνδάνει οὔτʼ ἄρʼ ἀοιδός, ὃν ἀθάνατοι φιλέουσι </l>
<l n="76">Πιερίδες· παύρων δʼ ἐπέων ἔρος ἔνθʼ ἀνθρώποις. <note n="1" place="unspecified" anchored="yes">Zimmermann, for e)/ros a)nqrw/poisi of MSS.</note>
</l>
<l n="77">νῦν δʼ, ὅπερ εὔαδε πᾶσι κατὰ στρατὸν Ἀργείοισι,</l>
<l n="78">Τυδείδαο μάλιστα συνεσπομένου τελέσαιμι·</l>
<l n="79">ἄμφω γάρ κεν ἰόντε φιλοπτολέμου Ἀχιλῆος</l>
<l n="80">ἄξομεν ὄβριμον υἷα παρακλίναντʼ ἐπεεσσιν, </l>
<l n="81">εἰ καί μιν μάλα πολλὰ κινυρομένη κατερύκει</l>
<l n="82">μήτηρ ἐν μεγάροισιν, ἐπεὶ κρατεροῖο τοκῆος</l>
<l n="83">ἔλπομʼ ἐμὸν κατὰ θυμὸν ἀρήιον ἔμμεναι υἷα.’</l>
<pb id="p.262"/>
<l n="84">ὣς φάμενον προσέειπε πύκα φρονέων Μενέλαος·</l>
<l n="85">‘ὦ Ὀδυσεῦ, μέγʼ ὄνειαρ ἐϋσθενέων Ἀργείων, </l>
<l n="86">ἤνπερ Ἀχιλλῆος μεγαλόφρονος ὄβριμος υἱὸς</l>
<l n="86a">σῇσι παραιφασίῃσι λιλαιομένοισιν ἀρωγὸς <note n="1" place="unspecified" anchored="yes">*werse inserted by Zimmermann ex *i).</note>
</l>
<l n="87">ἔλθοι ἀπὸ Σκύροιο πόροι δέ τις οὐρανιώνων</l>
<l n="88">νίκην εὐχομένοισι καὶ Ἑλλάδα γαῖαν ἱκῶμαι,</l>
<l n="89">δώσω οἱ παράκοιτιν ἐμὴν ἐρικυδέα κούρην</l>
<l n="90">Ἑρμιόνην, καὶ πολλὰ καὶ ὄλβια δῶρα σὺν αὐτῇ </l>
<l n="91">προφρονέως· οὐ γάρ μιν ὀΐομαι οὔτε γυναῖκα</l>
<l n="92">οὔτʼ ἄρα πενθερὸν ἐσθλὸν ὑπερφιάλως ὀνόσασθαι.’</l>
<l n="93">ὣς ἄρʼ ἔφη· Δαναοὶ δὲ συνευφήμησαν ἔπεσσι.</l>
<l n="94">καὶ τότε λῦτʼ ἀγορή· τοὶ δʼ ἐσκίδναντʼ ἐπὶ νῆας</l>
<l n="95">ἱέμενοι δείπνοιο, τὸ δὴ πέλει ἀνδράσιν ἀλκή· </l>
<l n="96">καί ῥʼ ὅτε δὴ παύσαντο κορεσσάμενοι μέγʼ ἐδωδῆς,</l>
<l n="97">δὴ τόθʼ ὁμῶς Ὀδυσῆι περίφρονι Τυδέος υἱὸς</l>
<l n="98">νῆα θοὴν εἴρυσσεν ἀπειρεσίης ἁλὸς εἴσω·</l>
<l n="99">καρπαλίμως δʼ ἤια καὶ ἄρμενα πάντα βάλοντο·</l>
<l n="100">ἐν δὲ καὶ αὐτοὶ ἔβαν· μετὰ δέ σφισιν εἴκοσι φῶτες </l>
<l n="101">ἴδμονες εἰρεσίης, ὁπότʼ ἀντίαι ὦσιν ἄελλαι,</l>
<l n="102">ἠδʼ ὁπότʼ εὐρέα πόντον ὑποστορέῃσι γαλήνη.</l>
<l n="103">καί ῥʼ ὅτε δὴ κληῖσιν ἐπʼ εὐτύκτοισι κάθισσαν,</l>
<l n="104">τύπτον ἁλὸς μέγα κῦμα· πολὺς δʼ ἀμφέζεεν ἀφρός·</l>
<l n="105">ὑγραὶ δʼ ἀμφʼ ἐλάτῃσι διεπρήσσοντο κέλευθοι </l>
<l n="106">νηὸς ἐπεσσυμένης· τοὶ δʼ ἱδρώοντες ἔρεσσον·</l>
<l n="107">ὡς δʼ ὅθʼ ὑπὸ ζεύγλῃσι βόες μέγα κεκμηῶτες</l>
<l n="108">δουρατέην ἐρύσωσι πρόσω μεμαῶτες ἀπήνην</l>
<l n="109">ἄχθεϊ τετριγυῖαν ὑπʼ ἄξονι δινήεντι</l>
<l n="110">τειρόμενοι, πουλὺς δὲ κατʼ αὐχένος ἠδὲ καὶ ὤμων </l>
<l n="111">ἱδρὼς ἀμφοτέροισι κατέσσυται ἄχρις ἐπʼ οὖδας·</l>
<l n="112">ὣς τῆμος μογέεσκον ὑπὸ στιβαρῇς ἐλάτῃσιν</l>
<l n="113">αἰζηοί· μάλα δʼ ὦκα διήνυον εὐρέα πόντον.</l>
<pb id="p.264"/>
<l n="114">τοὺς δʼ ἄλλοι μὲν Ἀχαιοὶ ἀποσκοπίαζον ἰόντας·</l>
<l n="115">θῆγον δʼ αἰνὰ βέλεμνα καὶ ἔγχεα, τοῖσι μάχοντο. </l>
<l n="116">Τρῶες δʼ ἄστεος ἐντὸς ἀταρβέες ἐντύνοντο</l>
<l n="117">ἐς πόλεμον μεμαῶτες ἰδʼ εὐχόμενοι μακάρεσσι</l>
<l n="118">λωφῆσαί τε φόνοιο καὶ ἀμπνεῦσαι καμάτοιο.</l>
<l n="119">τοῖσι δʼ ἐελδομένοισι θεοὶ μέγα πήματος ἄλκαρ</l>
<l n="120">ἤγαγον Εὐρύπυλον κρατεροῦ γένος Ἡρακλῆος· </l>
<l n="121">καί οἱ λαοὶ ἕποντο δαήμονες ἰωχμοῖο</l>
<l n="122">πολλοί, ὅσοι δολιχοῖο παρὰ προχοῇσι Καΐκου</l>
<l n="123">ναίεσκον κρατερῇσι πεποιθότες ἐγχείῃσιν.</l>
<l n="124">ἀμφὶ δέ οἱ κεχάροντο μέγα φρεσὶ Τρώιοι υἷες·</l>
<l n="125">ὡς δʼ ὁπόθʼ ἕρκεος ἐντὸς ἐεργμένοι ἀθρήσωσιν </l>
<l n="126">ἥμεροι ἀνέρα χῆνες, ὅτις σφίσιν εἴδατα βάλλῃ,</l>
<l n="126a">ἀμφὶ δέ μιν στομάτεσσι περισταδὸν ἰύζοντες <note n="1" place="unspecified" anchored="yes">*werse inserted by Zimmermann ex P.</note>
</l>
<l n="127">σαίνουσιν, τοῦ δʼ ἦτορ ἰαίνεται εἰσορόωντος·</l>
<l n="128">ὣς ἄρα Τρώιοι υἷες ἐγήθεον, εὖτʼ ἐσίδοντο</l>
<l n="129">ὄβριμον Εὐρύπυλον, τοῦ δʼ ἐν φρεσὶ θαρσαλέον κῆρ</l>
<l n="130">τέρπετʼ ἀγειρομένοισιν· ἀπὸ προθύρων δὲ γυναῖκες </l>
<l n="131">θάμβεον ἀνέρα δῖον· ὁ δʼ ἔξοχος ἔσσυτο λαῶν</l>
<l n="132">ἠΰτε τις θώεσσι λέων ἐν ὄρεσσι μετελθών.</l>
<l n="133">τὸν δὲ Πάρις δείδεκτο, τίεν δέ μιν Ἕκτορι ἶσον·</l>
<l n="134">τοῦ γὰρ ἀνεψιὸς ἔσκεν, ἰῆς τʼ ἐτέτυκτο γενέθλης·</l>
<l n="135">τὸν γὰρ δὴ τέκε δῖα κασιγνήτη Πριάμοιο </l>
<l n="136">Ἀστυόχη κρατερῇσιν ὑπʼ ἀγκοίνῃσι μιγεῖσα</l>
<l n="137">Τηλέφου, ὅν ῥα καὶ αὐτὸν ἀταρβέϊ Ἡρακλῆι</l>
<l n="138">λάθρῃ ἑοῖο τοκῆος ἐϋπλόκαμος τέκεν Αὔγη·</l>
<l n="139">καί μιν τυτθὸν ἐόντα καὶ ἰσχανόωντα γάλακτος</l>
<l n="140">θρέψε θοή ποτε κεμμάς, ἑῷ δʼ ἴσα φίλατο νεβρῷ </l>
<l n="141">μαζὸν ὑποσχομένη βουλῇ Διός· οὐ γὰρ ἐῴκει</l>
<l n="142">ἔκγονον Ἡρακλῆος ὀϊζυρῶς ἀπολέσθαι.</l>
<l n="143">τοῦ δʼ ἄρα κύδιμον υἷα Πάρις μάλα πρόφρονι θυμῷ</l>
<pb id="p.266"/>
<l n="144">ἦγεν ἑὸν ποτὶ δῶμα διʼ εὐρυχόροιο πόληος</l>
<l n="145">σῆμα πάρʼ Ἀσσαράκοιο καὶ Ἕκτορος αἰπὰ μέλαθρα</l>
<l n="146">νηόν τε ζάθεον Τριτωνίδος, ἔνθα οἱ ἄγχι</l>
<l n="147">δώματʼ ἔσαν καὶ βωμὸς ἀκήρατος Ἑρκείοιο·</l>
<l n="148">καί μιν ἀδελφειῶν πηῶν θʼ ὕπερ ἠδὲ τοκήων</l>
<l n="149">εἴρετο προφρονέως· ὁ δέ οἱ μάλα πάντʼ ἀγόρευεν·</l>
<l n="150">ἄμφω δʼ ὣς ὀάριζον ἅμʼ ἀλλήλοισι κιόντες. </l>
<l n="151">ἦλθον δʼ ἐς μέγα δῶμα καὶ ὄλβιον· ἔνθα δʼ ἄρʼ ἧστο</l>
<l n="152">ἀντιθέη Ἑλένη Χαρίτων ἐπιειμένη εἶδος·</l>
<l n="153">καί ῥά μιν ἀμφίπολοι πίσυρες περιποιπνύεσκον,</l>
<l n="154">ἄλλαι δʼ αὖτʼ ἀπάνευθεν ἔσαν κλειτοῦ θαλάμοιο</l>
<l n="155">ἔργα τιτυσκόμεναι, ὁπόσα δμωῇσιν ἔοικεν. </l>
<l n="156">Εὐρύπυλον δʼ Ἑλένη μέγʼ ἐθάμβεεν εἰσορόωσα,</l>
<l n="157">κεῖνος δʼ αὖθʼ Ἑλένην· μετὰ δʼ ἀλλήλους ἐπέεσσιν</l>
<l n="158">ἄμφω δεικανόωντο δόμῳ ἐνὶ κηώεντι·</l>
<l n="159">δμῶες δʼ αὖτε θρόνους δοιὼ θέσαν ἐγγὺς ἀνάσσης·</l>
<l n="160">αἶψα δʼ Ἀλέξανδρος κατʼ ἄρʼ ἕζετο, πὰρ δʼ ἄρα τῷ γε </l>
<l n="161">Εὐρύπυλος. λαοὶ δὲ πρὸ ἄστεος αὖλιν ἔθεντο,</l>
<l n="162">ᾗχι φυλακτῆρες Τρώων ἔσαν ὀβριμόθυμοι·</l>
<l n="163">αἶψα δὲ τεύχεα θῆκαν ἐπὶ χθόνα, πὰρ δὲ καὶ ἵππους</l>
<l n="164">στῆσαν ἔτι πνείοντας ὀϊζυροῖο μόγοιο·</l>
<l n="165">ἐν δὲ φάτνῃσι βάλοντο, τά τʼ ὠκέες ἵπποι ἔδουσι. </l>
<l n="166">καὶ τότε νὺξ ἐπόρουσε, μελαίνετο δʼ αἶα καὶ αἰθήρ·</l>
<l n="167">οἱ δʼ ἄρα δαῖτʼ ἐπάσαντο πρὸ τείχεος αἰπεινοῖο</l>
<l n="168">Κήτειοι Τρῶές τε· πολὺς δʼ ἐπὶ μῦθος ὀρώρει</l>
<l n="169">δαινυμένων· πάντῃ δὲ πυρὸς μένος αἰθαλόεντος</l>
<l n="170">δαίετο πὰρ κλισίῃσιν· ἐπίαχε δʼ ἠπύτα σύριγξ </l>
<l n="171">αὐλοί τε λιγυροῖσιν ἀρηράμενοι καλάμοισιν,</l>
<l n="172">ἀμφὶ δὲ φορμίγγων ἰαχὴ πέλεν ἱμερόεσσα.</l>
<pb id="p.268"/>
<l n="173">Ἀργεῖοι δʼ ἀπάνευθεν ἐθάμβεον εἰσορόωντες</l>
<l n="173a">
<add>ἐν πεδίῳ πυρὰ πολλὰ καὶ ἄσπετον</add> εἰσαΐοντες</l>
<l n="174">αὐλῶν φορμίγγων τʼ ἰαχὴν ἀνδρῶν καὶ ἵππων</l>
<l n="175">σύριγγός θʼ, ἣ δαιτὶ μεταπρέπει ἠδὲ νομεῦσι· </l>
<l n="176">τοὔνεκʼ ἄρʼ οἷσιν ἕκαστος ἐπὶ κλισίῃσι κέλευσε</l>
<l n="177">νῆας ἀμοιβαίῃσι φυλασσέμεν ἄχρις ἐς ἠῶ,</l>
<l n="178">μή σφεας Τρῶες ἀγαυοὶ ἐνιπρήσωσι κιόντες</l>
<l n="179">οἵ ῥα τότʼ αἰπεινοῖο πρὸ τείχεος εἰλαπίναζον.</l>
<l n="180">ὣς δʼ αὕτως κατὰ δώματʼ Ἀλεξάνδροιο δαΐφρων </l>
<l n="181">δαίνυτο Τηλεφίδης μετʼ ἀγακλειτῶν βασιλήων·</l>
<l n="182">πολλὰ δʼ ἄρα Πρίαμός τε καὶ ἄλλοι Τρώιοι υἷες</l>
<l n="183">ἑξείης ηὔχοντο μιγήμεναι Ἀργείοισιν</l>
<l n="184">αἴσῃ ἐν ἀργαλέῃ· ὁ δʼ ὑπέσχετο πάντα τελέσσειν.</l>
<l n="185">αὐτὰρ ἐπεὶ δόρπησαν, ἔβαν ποτὶ δώμαθʼ ἕκαστος· </l>
<l n="186">Εὐρύπυλος δʼ αὐτοῦ κατελέξατο βαιὸν ἄπωθεν</l>
<l n="187">ἐς τέγος εὐποίητον, ὅπῃ πάρος αὐτὸς ἴαυεν</l>
<l n="188">ἠῢς Ἀλέξανδρος μετʼ ἀγακλειτῆς ἀλόχοιο·</l>
<l n="189">κεῖνο γὰρ ἔκπαγλόν τε καὶ ἔξοχον ἔπλετο πάντων·</l>
<l n="190">ἔνθʼ ὅ γε λέξατʼ ἰών· τοὶ δʼ ἄλλοσε κοῖτον ἕλοντο </l>
<l n="191">μέχρις ἐπʼ Ἠριγένειαν ἐΰθρονον. αὐτὰρ ἅμʼ ἠοῖ</l>
<l n="192">Τηλεφίδης ἀνόρουσε καὶ ἐς στρατὸν εὐρὺν ἵκανε</l>
<l n="193">σύν τʼ ἄλλοις βασιλεῦσιν, ὅσοι κατὰ Ἴλιον ἦσαν·</l>
<l n="194">λαοὶ δʼ αὐτίκʼ ἔδυσαν ἐν ἔντεσι μαιμώωντες,</l>
<l n="195">πάντες ἐνὶ πρώτοισι λιλαιόμενοι πονέεσθαι· </l>
<l n="196">ὣς δὲ καὶ Εὐρύπυλος μεγάλοις περικάτθετο γυίοις</l>
<l n="197">τεύχεα μαρμαρέῃσιν ἐειδόμενα στεροπῇσι·</l>
<l n="198">καί οἱ δαίδαλα πολλὰ κατʼ ἀσπίδα δῖαν ἔκειτο,</l>
<l n="199">ὁππόσα πρόσθεν ἔρεξε θρασὺ σθένος Ἡρακλῆος.</l>
<l n="200">ἐν μὲν ἔσαν βλοσυρῇσι γενειάσι λιχμώωντες </l>
<l n="201">δοιὼ κινυμένοισιν ἐοικότες οἶμα δράκοντες</l>
<l n="202">σμερδαλέον μεμαῶτες· ὁ δέ σφεας ἄλλοθεν ἄλλον</l>
<l n="203">νηπίαχός περ ἐὼν ὑπεδάμνατο· καί οἱ ἀταρβὴς</l>
<l n="204">ἔσκε νόος καὶ θυμός, ἐπεὶ Διὶ κάρτος ἐῴκει</l>
<pb id="p.270"/>
<l n="205">ἐξ ἀρχῆς· οὐ γάρ τι θεῶν γένος οὐρανιώνων </l>
<l n="206">ἄπρηκτον τελέθει καὶ ἀμήχανον, ἀλλά οἱ ἀλκὴ</l>
<l n="207">ἕσπετʼ ἀπειρεσίη καὶ νηδύος ἔνδον ἐόντι.</l>
<l n="208">ἐν δὲ Νεμειαίοιο βίη ἐτέτυκτο λέοντος</l>
<l n="209">ὀβρίμου Ἡρακλῆος ὑπὸ στιβαρῇσι χέρεσσι</l>
<l n="210">τειρόμενος κρατερῶς· βλοσυρῇς δέ οἱ ἀμφὶ γένυσσιν </l>
<l n="211">αἱματόεις ἀφρὸς ἔσκεν· ἀποπνείοντι δʼ ἐῴκει.</l>
<l n="212">ἄγχι δέ οἱ πεπόνητο μένος πολυδειράδος ὕδρης</l>
<l n="213">αἰνὸν λιχμώωσα· καρήατα δʼ ἀλγινόεντα</l>
<l n="214">ἄλλα μὲν ἄρ δέδμητο κατὰ χθονός, ἄλλα δʼ ἄεξεν</l>
<l n="215">ἐξ ὀλίγων μάλα πολλά· πόνος δʼ ἔχεν Ἡρακλῆα </l>
<l n="216">θαρσαλέον τʼ Ἰόλαον, ἐπεὶ κρατερὰ φρονέοντε</l>
<l n="217">ἄμφω, ὁ μὲν τέμνεσκε καρήατα μαιμώωντα</l>
<l n="218">ἅρπῃ ὑπʼ ἀγκυλόδοντι θοῶς, ὁ δὲ καῖε σιδήρῳ</l>
<l n="219">αἰθομένῳ· κρατερὴ δὲ κατήνυτο θηρὸς ὁμοκλή.</l>
<l n="220">ἑξείης δʼ ἐτέτυκτο βίη συὸς ἀκαμάτοιο </l>
<l n="221">ἀφριόων γενύεσσι· φέρεν δέ μιν, ὡς, ἐτεόν περ,</l>
<l n="222">ζωὸν ἐς Εὐρυσθῆα μέγα σθένος Ἀλκείδαο.</l>
<l n="223">Κεμμὰς δʼ εὖ ἤσκητο θοὴ πόδας, ἥ τʼ ἀλεγεινῶν</l>
<l n="224">ἀμφὶ περικτιόνων μέγʼ ἐσίνετο πᾶσαν ἀλωήν·</l>
<l n="225">καὶ τὴν μὲν χρυσέοιο κεράατος ὄβριμος ἥρως </l>
<l n="226">ἄμφεχεν οὐλομένοιο πυρὸς πνείουσαν ἀϋτμήν.</l>
<l n="227">ἀμφὶ δʼ ἄρα στυγεραὶ Στυμφηλίδεσ̔ αἱ μὲν ὀϊστοῖς</l>
<l n="228">βλήμεναι ἐν κονίῃσιν ἀπέπνεον, αἱ δʼ ἔτι φύζης</l>
<l n="229">μνωόμεναι πολιοῖο διʼ ἠέρος ἐσσεύοντο·</l>
<l n="230">τῇσι δʼ ἔφʼ Ἡρακλέης κεχολωμένος ἄλλον ἐπʼ ἄλλῳ </l>
<l n="231">ἰὸν ἀεὶ προΐαλλε μάλα σπεύδοντι ἐοικώς.</l>
<l n="232">ἐν δὲ καὶ Αὐγείαο μέγας σταθμὸς ἀντιθέοιο</l>
<l n="233">τεχνήεις ἤσκητο κατʼ ἀκαμάτοιο βοείης·</l>
<l n="234">τῷ δʼ ἄρα θεσπεσίοιο βαθὺν ῥόον Ἀλφειοῖο</l>
<l n="235">ὄβριμος Ἡρακλέης ἐπαγίνεεν· ἀμφὶ δὲ Νύμφαι </l>
<pb id="p.272"/>
<l n="236">θάμβεον ἄσπετον ἔργον. ἀπόπροθι δʼ ἔπλετο ταῦρος</l>
<l n="237">πύρπνοος, ὅν ῥα καὶ αὐτὸν ἀμαιμάκετόν περ ἐόντα</l>
<l n="238">γνάμπτε βίῃ κρατεροῖο κεράατος· οἱ δέ οἱ ἄμφω</l>
<l n="239">ἀκάματοι μυῶνες ἐρειδομένοιο τέταντο·</l>
<l n="240">καί ῥʼ ὁ μέν ὡς μυκηθμὸν ἱεὶς πέλεν. ἄγχι δʼ ἄρʼ αὐτοῦ </l>
<l n="241">ἀμφὶ σάκος πεπόνητο θεῶν ἐπιειμένη εἶδος</l>
<l n="242">Ἱππολύτη· καὶ τὴν μὲν ὑπὸ κρατερῇσι χέρεσσι</l>
<l n="243">δαιδαλέου ζωστῆρος ἀμερσέμεναι μενεαίνων</l>
<l n="244">εἶλε κόμης ἵπποιο κατʼ ὠκέος· αἱ δʼ ἀπάτερθεν</l>
<l n="245">ἄλλαι ὑποτρομέεσκον Ἀμαζόνες. ἀμφὶ δὲ λυγραὶ </l>
<l n="246">Θρηικίην ἀνά γαῖαν ἔσαν Διομήδεος ἵπποι</l>
<l n="247">ἀνδροβόροι· καί τάς μέν ἐπὶ στυγερῇσι φάτνῃσιν</l>
<l n="248">αὐτῷ σύν βασιλῆι κακὰ φρονέοντι δάϊξεν.</l>
<l n="249">ἐν δὲ καὶ ἀκαμάτοιο δέμας πέλε Γηρυονῆος</l>
<l n="250">τεθναότος παρὰ βουσί· καρήατα δʼ ἐν κονίῃσιν </l>
<l n="251">αἱματόεντα κέχυντο βίῃ ῥοπάλοιο δαμέντα·</l>
<l n="252">πρόσθε δέ οἱ δέδμητο κύων ὀλοώτατος ἄλλων</l>
<l n="253">ὄρθρος, ἀνιηρῷ ἐναλίγκιος ὄβριμον ἀλκὴν</l>
<l n="254">Κερβέρῳ, ὅς ῥά οἱ ἔσκεν ἀδελφεός· ἀμφὶ δʼ ἔκειτο</l>
<l n="255">βουκόλος Εὐρυτίων μεμορυγμένος αἵματι πολλῷ. </l>
<l n="256">ἀμφὶ δέ χρύσεα μῆλα τετεύχατο μαρμαίροντα</l>
<l n="257">Ἑσπερίδων ἀνὰ πρέμνον ἀκήρατον· ἀμφὶ δʼ ἄρʼ αὐτῷ</l>
<l n="258">σμερδαλέος δέδμητο δράκων· ταὶ δʼ ἄλλοθεν ἄλλαι</l>
<l n="259">πτώσσουσαι θρασύν υἷα Διός μεγάλοιο φέβοντο.</l>
<l n="260">ἐν δʼ ἄρʼ ἔην μέγα δεῖμα καὶ ἀθανάτοισιν ἰδέσθαι </l>
<l n="261">Κέρβερος, ὅν ῥʼ ἀκάμαντι Τυφωέϊ γείνατʼ Ἔχιδνα</l>
<l n="262">ἄντρῳ ὑπʼ ὀκρυόεντι μελαίνης ἀγχόθι νυκτὸς</l>
<l n="262a">ἀργαλέης· ὁ δʼ ἄρʼ ἦεν ἀεικέλιόν τι πέλωρον <note n="1" place="unspecified" anchored="yes">*werse inserted by Zimmermann ex P.</note>
</l>
<pb id="p.274"/>
<l n="263">ἀμφʼ ὀλοῇσι πύλῃσι πολυκλαύτου Ἀΐδαο</l>
<l n="264">εἴργων νεκρὸν ὅμιλον ὑπʼ ἠερόεντι βερέθρῳ·</l>
<l n="265">ῥεῖα δέ μιν Διός υἱὸς ὑπὸ πληγῇσι δαμάσσας </l>
<l n="266">ἦγε καρηβαρέοντα παρὰ Στυγὸς αἰπὰ ῥέεθρα,</l>
<l n="267">ἕλκων οὐκ ἐθέλοντα βίῃ πρὸς ἀήθεα χῶρον</l>
<l n="268">θαρσαλέως. ἐτέτυκτο δʼ ἀπόπροθεν ἄγκεα μακρὰ</l>
<l n="269">Καυκάσου· ἀμφὶ δὲ δεσμὰ Προμηθέος ἄλλυδις ἄλλα</l>
<l n="270">αὐτῇς σὺν πέτρῃσιν ἀναρρήξας ἀραρυίαις </l>
<l n="271">λῦε μέγαν Τιτῆνα· λυγρὸς δέ οἱ ἀγχόθι κεῖτο</l>
<l n="272">αἰετὸς ἀλγινόεντι δέμας βεβλημένος ἰῷ.</l>
<l n="273">Κενταύρων δʼ ἐτέτυκτο πολυσθενέων μέγα κάρτος</l>
<l n="274">ἀμφὶ Φόλοιο μέλαθρον· ἔρις δʼ ὀρόθυνε καὶ οἶνος</l>
<l n="275">ἀντίον Ἡρακλῆι τεράατα κεῖνα μάχεσθαι· </l>
<l n="276">καὶ ῥʼ οἱ μὲν πεύκῃσι περὶ δμηθέντες ἔκειντο,</l>
<l n="277">τὰς ἔχον ἐν χείρεσσι μάχης ἄκος· οἱ δʼ ἔτι μακρῇς</l>
<l n="278">δηριόωντʼ ἐλάτῃσι μεμαότες, οὐδʼ ἀπέληγον</l>
<l n="279">ὑσμίνης· πάντων δὲ καρήατα δεύετο λύθρῳ</l>
<l n="280">θεινομένων ἀνὰ δῆριν ἀμείλιχον, ὡς ἐτεόν περ· </l>
<l n="281">οἴνῳ δʼ αἷμα μέμικτο, συνηλοίητο δὲ πάντα</l>
<l n="282">εἴδατα καὶ κρητῆρες ἐΰξεστοί τε τράπεζαι.</l>
<l n="283">Νέσσον δʼ αὖθʼ ἑτέρωθι παρὰ ῥόον Εὐηνοῖο</l>
<l n="284">κείνης ἐκπροφυγόντα μάχης ὑπεδάμνατʼ ὀϊστῷ</l>
<l n="285">ἀμφʼ ἐρατῆς αλόχοιο χολούμενος, ἐν δʼ ἐτέτυκτο </l>
<l n="286">ὀβρίμου Ἀνταίοιο μέγα σθένος, ὅν ῥα καὶ αὐτὸν</l>
<l n="287">ἀμφὶ παλαισμοσύνης ἄμοτον περιδηριόωντα</l>
<l n="288">ὑψοῦ ἀειράμενος κρατερῇς συνέαξε χέρεσσι.</l>
<l n="289">κεῖτο δʼ ἐπὶ προχοῇσιν ἐϋρρόου Ἑλλησπόντου</l>
<l n="290">ἀργαλέον μέγα κῆτος ἀμειλίκτοισιν ὀϊστοῖς </l>
<l n="291">βλήμενον· Ἡσιόνης δέ κακούς ἀπελύετο δεσμούς.</l>
<l n="292">ἄλλα δʼ ἄρʼ Ἀλκείδαο θρασύφρονος ἄσπετα ἔργα</l>
<l n="293">ἄμφεχεν Εὐρυπύλοιο διοτρεφέος σάκος εὐρύ.</l>
<pb id="p.276"/>
<l n="294">φαίνετο δʼ ἶσος Ἄρηι μετὰ στίας ἀΐσσοντι·</l>
<l n="295">Τρῶες δʼ ἀμφιέποντες ἐγήθεον, εὖτʼ ἐσίδοντο </l>
<l n="296">τεύχεά τʼ ἠδέ καί ἄνδρα θεῶν ἐπιειμένον εἶδος·</l>
<l n="297">τὸν δὲ Πάρις ποτὶ δῆριν ἐποτρύνων προσέειπε·</l>
<l n="298">‘χαίρω σεῖο κιόντος, ἐπεί νύ μοι. ἦτορ ἔολπεν</l>
<l n="299">Ἀργείους μάλα πάντας ὀϊζυρῶς ἀπολέσθαι</l>
<l n="300">αὐτῇς σὺν νήεσσιν, ἐπεὶ βροτὸν οὔποτε τοῖον </l>
<l n="301">ἔδρακον ἐν Τρώεσσιν ἐϋπτολέμοισί τʼ Ἀχαιοῖς.</l>
<l n="302">ἀλλὰ σύ, πρὸς μεγάλοιο καὶ ὀβρίμου Ἡρακλῆος,</l>
<l n="303">τῷ μέγεθός τε βίην τε καὶ ἀγλαὸν εἶδος ἔοικας,</l>
<l n="304">κείνου μνωόμενος φρονέων τʼ ἀντάξια ἔργα</l>
<l n="305">θαρσαλέως Τρώεσσι δαϊζομένοις ἐπάμυνον, </l>
<l n="306">ἤν πως ἀμπνεύσωμεν· ἐπεὶ σέγε μοῦνον όΐω</l>
<l n="307">ἄστεος ὀλλυμένοιο κακὰς ἀπό κῆρας ἀλέξαι.’</l>
<l n="308">ἦ μέγʼ ἐποτρύνων· ὁ δέ μιν προσεφώνεε μύθῳ·</l>
<l n="309">‘Πριαμίδη μεγάθυμε, δέμας μακάρεσσιν ἐοικώς,</l>
<l n="310">ταῦτα μὲν ἀθανάτων ἐνὶ γούνασιν ἐστήρικται, </l>
<l n="311">ὅς τε θάνῃ κατὰ δῆριν ὑπέρβιον ἠὲ σαωθῇ·</l>
<l n="312">ἡμεῖς δʼ, ὥσπερ ἔοικε καὶ ὡς σθένος ἐστὶ μάχεσθαι,</l>
<l n="313">στησόμεθα πρὸ πόληος· ἔπειτα δέ καὶ τόδʼ ὀμοῦμαι,</l>
<l n="314">μὴ πρὶν ὑποστρέψειν, πρὶν ἢ κτάμεν ἢ ἀπολέσθαι.’</l>
<l n="315">ὣς φάτο θαρσαλέως· Τρῶες δʼ ἐπὶ μακρὰ χάροντο. </l>
<l n="316">καὶ τότʼ Ἀλέξανδρόν τε καὶ Αἰνείαν ἐρίθυμον</l>
<l n="317">Πουλυδάμαντά τʼ ἐϋμμελίην καὶ Πάμμονα δῖον</l>
<l n="318">Δηίφοβόν τʼ ἐπὶ τοῖσι καὶ Αἴθικον, ὃς περὶ πάντων</l>
<l n="319">Παφλαγόνων ἐκέκαστο μάχῃ ἔνι τλῆναι ὅμιλον,</l>
<l n="320">τοὺς ἅμα λέξατο πάντας ἐπισταμένους πονέεσθαι, </l>
<l n="321">ὅππως δυσμενέεσσιν ἐπὶ πρώτοισι μάχωνται</l>
<l n="322">ἐν πολέμῳ· μάλα δʼ ὦκα κίον προπάροιθεν ὁμίλου·</l>
<l n="323">προφρονέως δʼ οἴμησαν ἀπʼ ἄστεος· ἀμφὶ δέ λαοὶ</l>
<pb id="p.278"/>
<l n="324">πολλοὶ ἕπονθʼ, ὡς εἴ τε μελισσάων κλυτὰ φῦλα</l>
<l n="325">ἡγεμόνεσσιν ἑοῖσι κατηρεφέος σίμβλοιο </l>
<l n="326">ἐκχύμεναι καναχηδόν, ὅτʼ εἴαρος ἦμαρ ἵκηται·</l>
<l n="327">ὥς ἄρα τοῖσιν ἕποντο βροτοὶ ποτὶ δῆριν ἰοῦσι·</l>
<l n="328">τῶν δʼ ἄρα νισσομένων πολὺς αἰθέρα δοῦπος ἵκανεν</l>
<l n="329">αὐτῶν ἠδʼ ἵππων· περὶ δʼ ἔβρεμεν ἄσπετα τεύχη.</l>
<l n="330">ὡς δʼ ὁπόταν μεγάλοιο βίη ἀνέμοιο θοροῦσα </l>
<l n="331">κινήσῃ προθέλυμνον ἁλὸς βυθὸν ἀτρυγέτοιο,</l>
<l n="332">κύματα δʼ ὦκα κελαινὰ πρὸς ἠιόνας βοόωντα</l>
<l n="333">φῦκος ἀποπτύωσιν ἐρευγομένοιο κλύδωνος,</l>
<l n="334">ἠχὴ δʼ ἀτρυγέτοισι παρʼ αἰγιαλοῖσιν ὄρωρεν·</l>
<l n="335">ὣς τῶν ἐσσυμένων μέγʼ ὑπέβραχε γαῖα πελώρη. </l>
<l n="336">Ἀργεῖοι δʼ ἀπάνευθε πρὸ τείχεος ἐξεχέοντο</l>
<l n="337">ἀμφʼ Ἀγαμέμνονα δῖον· ἀϋτὴ δʼ ἔπλετο λαῶν</l>
<l n="338">ἀλλήλοις ἐπικεκλομένων, ὀλοοῦ πολέμοιο</l>
<l n="339">ἀντιάαν καὶ μή τι καταπτώσσοντας ἐνιπὴν</l>
<l n="340">μίμνειν πὰρ νήεσσιν· ἐπειγομένων μαχέσασθαι. <note n="1" place="unspecified" anchored="yes">Zimmermann, for e)peigome/nw| de\ ma/xesqai, sith lacuna, of Koechly.</note>
</l>
<l n="341">Τρωσὶ δʼ ἄρʼ ἐσσυμένοισι συνήντεον, εὖτε βόεσσι</l>
<l n="342">πόρτιες ἐκ ξυλόχοιο ποτὶ σταθμὸν ἐρχομένῃσιν</l>
<l n="343">ἐκ νομοῦ εἰαρινοῖο κατʼ οὔρεος, ὁππότʼ ἄρουραι</l>
<l n="344">πυκνὸν τηλεθάουσι, βρύει δ̓ἅλις ἄνθεσι γαῖα,</l>
<l n="345">πλήθει δʼ αὖτε κύπελλα βοῶν γλάγος ἠδὲ καὶ οἰῶν, </l>
<l n="346">μυκηθμὸς δʼ ἄρα πουλὺς ὀρίνεται ἔνθα καὶ ἔνθα</l>
<l n="347">μισγομένων, γάνυται δὲ μετὰ σφίσι, βουκόλος ἀνήρ·</l>
<l n="348">ὣς τῶν ἀλλήλοισι μετεσσυμένων ὀρυμαγδὸς</l>
<l n="349">ὠρώρει· δεινὸν γὰρ ἀΰτεον ἀμφοτέρωθεν.</l>
<l n="350">οὺν δὲ μάχην ἐτάνυσσαν ἀπείριτον· ἐν δέ Κυδοιμὸς </l>
<l n="351">στρωφᾶτʼ ἐν μέσσοισι μετʼ ἀργαλέοιο Φόνοιο·</l>
<pb id="p.280"/>
<l n="352">σὺν δʼ ἔπεσον ῥινοί τε καἲ ἔγχεα καὶ τρυφάλειαι</l>
<l n="353">πλησίον· ἀμφὶ δὲ χαλκὸς ἴσον πυρὶ μαρμαίρεσκε·</l>
<l n="354">φρῖξε δʼ ἄρʼ ἐγχείῃσι μάχη· περὶ δʼ αἵματι πάντῃ</l>
<l n="355">δεύετο γαῖα μέλαινα δαϊζομένων ἡρώων </l>
<l n="356">ἵππων τʼ ὠκυπόδων, οἵ θʼ ἅρμασιν ἀμφεκέχυντο,</l>
<l n="357">οἱ μὲν ἔτʼ ἀσπαίροντες ὑπʼ ἄξοσιν, οἱ δʼ ἐφύπερθεν</l>
<l n="358">πίπτοντες· στυγερὴ δὲ διʼ ἠέρος ἔσσυτʼ ἀϋτή·</l>
<l n="359">ἐν γὰρ δὴ χάλκειος ἔρις πέσεν ἀμφοτέροισι·</l>
<l n="360">καί ῥʼ οἱ μὲν λάεσσιν ἀταρτηροῖσι μάχοντο, <note n="1" place="unspecified" anchored="yes">Zimmermann, for a)tarthrw=s e)ma/xonto of v.</note>
</l>
<l n="361">οἱ δʼ αὖτʼ αἰγανέῃσι νεήκεσιν ἠδὲ βέλεσσιν,</l>
<l n="362">ἄλλοι δʼ ἀξίνῃσι καὶ ἀμφιτόμοις πελέκεσσι</l>
<l n="363">καὶ κρατεροῖς ξιφέεσσι καὶ ἀγχεμάχοις δοράτεσσιν,</l>
<l n="364">ἄλλος δʼ ἄλλο χέρεσσι μάχης ἀλκτήριον εἶχε.</l>
<l n="365">πρῶτοι δʼ Ἀργεῖοι Τρώων ὤσαντο φάλαγγας </l>
<l n="366">βαιὸν ἀπὸ σφείων· τοὶ δʼ ἔμπαλιν ὁρμήσαντες</l>
<l n="367">αἵματι δεῦον Ἄρηα μετʼ Ἀργείοισι θορόντες·</l>
<l n="368">Εὐρύπυλος δʼ ἐν τοῖσι μελαίνῃ λαί λαίλαπι ἶσος</l>
<l n="369">λαὸν ἐπῴχετο πάντα καὶ Ἀργείους ἐνάριζε</l>
<l n="370">θαρσαλέως· μάλα γάρ οἱ ἀάσπετον ὤπασε κάρτος </l>
<l n="371">Ζεὺς ἐπίηρα φέρων ἐρικυδέϊ Ἡρακλῆι.</l>
<l n="372">ἔνθʼ ὅ γε καὶ Νιρῆα θεοῖς ἐναλίγκιον ἄνδρα</l>
<l n="373">μαρνάμενον Τρώεσσι βάλευ περιμήκεϊ δουρὶ</l>
<l n="374">βαιὸν ὑπὲρ πρότμησιν· ὁ δʼ ἐς πέδον ἤριπε γαίης·</l>
<l n="375">ἐκ δέ οἱ αἷμʼ ἐχύθη, δεύοντο δέ οἱ κλυτὰ τεύχη, </l>
<l n="376">δεύετο δʼ ἀγλαὸν εἶδος ἄμʼ εὐθαλέεσσι κόμῃσι·</l>
<l n="377">κεῖτο δʼ ἄρʼ ἐν κονίῃσι καὶ αἵματι σὺν κταμένοισιν,</l>
<l n="378">ἔρνος ὅπως ἐριθηλὲς ἐλαίης εὐκεάτοιο,</l>
<l n="379">ἥν τε βίη ποταμοῖο κατὰ ῥόον ἠχήεντα</l>
<l n="380">σύν τʼ ὄχθῃς ἐλάσῃσι βόθρον διὰ πάντα κεδάσσας </l>
<l n="381">ῥιζόθεν, ἡ δʼ ἄρα κεῖται ὑπʼ ἄνθεσι βεβριθυῖα·</l>
<l n="382">ὣς τῆμος Νιρῆος ἐπὶ χθονὸς ἄσπετον οὖδας</l>
<l n="383">ἐξεχύθη δέμας ἠῢ καὶ ἀγλαΐη ἐρατεινή·</l>
<pb id="p.282"/>
<l n="384">τῷ δʼ ἄρʼ ἔπʼ Εὐρύπυλος μεγάλʼ εὔχετο δῃωθέντι·</l>
<l n="385">‘κεῖσό νυν ἐν κονίῃσιν, ἐπεί νύ τοι εἶδος ἀγητὸν </l>
<l n="386">οὔτι λιλαιομένῳ περ ἐπήρκεσεν, ἀλλά σʼ ἔγωγε</l>
<l n="387">νοσφισάμην βιότοιο λιλαιόμενόν περ ἀλύξαι·</l>
<l n="388">σχέτλιος, οὐδʼ ἐνόησας ἀμείνονος ἀντίον ἐλθών·</l>
<l n="389">οὐ γὰρ κάρτεϊ κάλλος ἀνὰ κλόνον ἰσοφαρίζει.’</l>
<l n="390">ὣς εἰπὼν κταμένοιο περικλυτὰ τεύχἐ ἑλέσθαι </l>
<l n="391">μήδετʼ ἐπεσσύμενος· τοῦ δʼ ἀντίος ἦλθε Μαχάων</l>
<l n="392">χωόμενος Νιρῆος, ὅ οἱ σχεδὸν αἶσαν ἀνέτλη·</l>
<l n="393">δουρὶ δέ μιν στονόεντι κατʼ εὐρέος ἤλασεν ὤμου</l>
<l n="394">δεξιτεροῦ, σύτο δʼ αἷμα πολυσθενέος περ ἐόντος·</l>
<l n="395">ἀλλʼ οὐδʼ ὣς ἀπόρουσεν ἀταρτηροῖο κυδοιμοῦ, </l>
<l n="396">ἀλλʼ, ὥς τίς τε λέων ἢ ἄγριος οὔρεσι κάπρος</l>
<l n="397">μαίνετʼ ἐνὶ μέσσοισιν, ὅπως <note n="1" place="unspecified" anchored="yes">Zimmermann, for e(/ws of v.</note> κʼ ἐπιόντα δαμάσσῃ,</l>
<l n="398">ὅς ῥά μιν οὔτασε πρῶτος ὑποφθάμενος διʼ ὁμίλου·</l>
<l n="399">τὰ φρονέων ἐπόρουσε Μαχάονι, καί ῥά μιν ὦκα</l>
<l n="400">οὔτασεν ἐγχείῃ περιμήκεΐ τε στιβαρῇ τε </l>
<l n="401">δεξιτερὸν κατὰ γλουτόν· ὁ δʼ οὐκ ἀνεχάζετʼ ὀπίσσω,</l>
<l n="402">οὐδʼ ἐπιόντʼ ἀλέεινε, καὶ αἵματος ἐσσυμένοιο·</l>
<l n="403">ἀλλʼ ἄρα καρπαλίμως περιμήκεα λᾶαν ἀείρας</l>
<l n="404">κάββαλε κὰκ κεφαλῆς μεγαθύμου Τηλεφίδαο·</l>
<l n="405">τοῦ δὲ κόρυς στονόεντα φόνον καὶ πῆμʼ <note n="2" place="unspecified" anchored="yes">Zimmermann, ex P; for kh=r' of n.</note> ἀπάλαλκεν </l>
<l n="406">ἐσσυμένως· ὁ δʼ ἔπειτα κραταιῷ χώσατο φωτὶ</l>
<l n="407">Εὐρύπυλος μᾶλλον, μέγα δʼ ἀσχαλόων ἐνὶ θυμῷ</l>
<l n="408">ὠκὺ διὰ στέρνοιο Μαχάονος ἤλασεν ἔγχος.</l>
<l n="409">αἰχμὴ δʼ αἱματόεσσα μετάφρενον ἄχρις ἵκανεν·</l>
<l n="410">ἤριπε δʼ ὡς ὅτε ταῦρος ὑπὸ γναθμοῖσι λέοντος· </l>
<l n="411">ἀμφὶ δέ οἱ μελέεσσι μέγʼ ἔβραχεν αἰόλα τεύχη.</l>
<l n="412">Εὐρύπυλος δέ οἱ αἶψα πολύστονον εἰρύσατʼ αἰχμὴν</l>
<l n="413">ἐκ χροὸς οὐταμένοιο, καὶ εὐχόμενος μέγʼ ἀΰτει·</l>
<pb id="p.284"/>
<l n="414">‘ἆ δείλʼ, οὔ νύ τοι ἦτορ ἀρηράμενον φρεσὶ πάμπαν</l>
<l n="415">ἔπλετʼ, ὃς οὐτιδανός περ ἐὼν μέγʼ ἀμείνονι φωτὶ </l>
<l n="416">ἄντα κίες· τῷ καί σε κακὴ λάχε δαίμονος Αἶσα.</l>
<l n="417">ἀλλὰ σοὶ ἔσσετʼ ὄνειαρ, ὅτʼ οἰωνοὶ δατέονται</l>
<l n="418">σάρκα τεὴν κταμένοιο κατὰ μόθον· ἢ ἔτʼ ἐέλπῃ</l>
<l n="419">νοστήσειν καὶ ἐμεῖο μένος καὶ χεῖρας ἀλύξειν;</l>
<l n="420">ἐσσὶ μὲν ἰητήρ, μάλα δʼ ἤπια φάρμακα οἶδας, </l>
<l n="421">τοῖς πίσυνος τάχʼ ἔολπας ὑπεκφυγέειν κακὸν ἦμαρ.</l>
<l n="422">ἀλλʼ οὐ μὰν οὐδʼ αὐτὸς ἀπʼ ἠνεμόεντος Ὀλύμπου</l>
<l n="423">σεῖο πατὴρ τεὸν ἦτορ ἔτʼ ἐκ θανάτοιο σαώσει,</l>
<l n="424">οὐδʼ εἴ τοι νέκταρ τε καὶ ἀμβροσίην καταχεύῃ.’</l>
<l n="425">ὣς φάτο· τὸν δʼ ὅ γε βαιὸν ἀναπνείων προσέειπεν· </l>
<l n="426">‘Εὐρύπυλʼ, οὐδʼ ἄρα σοί γε πολὺν χρόνον αἴσιμόν ἐστι</l>
<l n="427">ζώειν, ἀλλὰ σοὶ ἄγχι παρίσταται οὐλομένη Κὴρ</l>
<l n="428">Τρώιον ἂμ πεδίον, τῷ καὶ νῦν αἴσυλα βάζεις.’ <note n="1" place="unspecified" anchored="yes">Zimmerman, for r(e/zeis of n.</note>
</l>
<l n="429">ὣς φάμενον λίπε θυμός· ἔβη δʼ ἄφαρ Ἄϊδος εἴσω·</l>
<l n="430">τὸν δὲ καὶ οὐκέτʼ ἐόντα προσηύδα κύδιμος ἀνήρ· </l>
<l n="431">‘νῦν μὲν δὴ σύγε κεῖσο κατὰ χθονός· αὐτὰρ ἔγωγε</l>
<l n="432">ὕστερον οὐκ ἀλέγω, εἰ καὶ πραὰ ποσσὶν ὄλεθρος</l>
<l n="433">σήμερον ἡμετέροισι πέλει λυγρός· οὔτι γὰρ ἄνδρες</l>
<l n="434">ζώομεν ἤματα πάντα· πάντα· πότμος δʼ ἐπὶ πᾶσι τέτυκται.’</l>
<l n="435">ὣς εἰπὼν οὔταζε νέκυν· μέγα δʼ ἴαχε Τεῦκρος, </l>
<l n="436">ὡς ἴδεν ἐν κονίῃσι Μαχάονα· τοῦ γὰρ ἄπωθεν</l>
<l n="437">εἰστήκει μάλα πάγχυ πονεύμενος· ἐν γὰρ ἔκειτο</l>
<l n="438">δῆρις ἐνὶ μέσσοισιν· ἐπʼ ἄλλῳ δʼ ἄλλος ὀρώρει.</l>
<l n="439">ἀλλʼ οὐδʼ ὣς ἀμέλησε δεδουπότος ἀνδρὸς ἀγαυοῦ</l>
<l n="440">Νιρῆός δʼ, ὃς κεῖτο παραυτόθι· τὸν δʼ ἐνόησεν </l>
<l n="441">ὕστερον ἀντιθέοιο Μαχάονος ἐν κονίῃσιν·</l>
<pb id="p.286"/>
<l n="442">αἶψα δʼ ὅ γʼ Ἀργείοισιν ἐκέκλετο μακρὰ βοήσας·</l>
<l n="443">‘ἔσσυσθʼ, Ἀργεῖοι, μηδʼ εἴκετε δυσμενέεσσιν</l>
<l n="444">ἐσσυμένοις· νῶιν γὰρ ἀάσπετον ἔσσετʼ ὄνειδος,</l>
<l n="445">αἴ κε Μαχάονα δῖον ἅμʼ ἀντιθέῳ Νιρῆι </l>
<l n="446">Τρῶες ἐρυσσάμενοι ποτὶ Ἴλιον ἀπονέωνται.</l>
<l n="447">ἀλλʼ ἄγε δυσμενέεσσι μαχώμεθα πρόφρονι θυμῷ,</l>
<l n="448">ὄφρα δαϊκταμένους εἰρύσσομεν ἠὲ καὶ αὐτοὶ</l>
<l n="449">κείνοις ἀμφιθάνωμεν, ἐπεὶ θέμις ἀνδράσιν αὕτη</l>
<l n="450">οἶσιν ἀμυνέμεναι, μηδʼ ἄλλοις κύρμα λιπέσθαι· <note n="1" place="unspecified" anchored="yes">Zimmermann, for dhi/ois mh\ ku/rma gene/sqai, sith lacuna, of Koechly.</note>
</l>
<l n="451">οὐ γὰρ ἀνιδρωτί γε μετʼ ἀνδράσι κῦδος ἀέξει.’</l>
<l n="452">ὣς ἄρʼ ἔφη· Δαναοῖσι δʼ ἄχος γένετʼ· ἀμφὶ δʼ ἄρʼ αὐτοῖς</l>
<l n="453">πολλοὶ γαῖαν ἔρευθον ὑπʼ Ἄρεϊ δῃωθέντες</l>
<l n="454">μαρναμένων ἑκάτερθεν· ἴση δʼ ἐπὶ δῆρις ὀρώρει.</l>
<l n="455">ὀψὲ δʼ ἀδελφειοῖο φόνον στονόεντα νόησε </l>
<l n="456">βλημένου ἐν κονίῃ Ποδαλείριος, οὕνεκα νηυσὶν</l>
<l n="457">ἧστο παρʼ ὠκυπόροισι τετυμμένα δούρασι φωτῶν</l>
<l n="458">ἕλκἐ ἀκειόμενος. περὶ δʼ ἔντεα δύσατο πάντα</l>
<l n="459">θυμὸν ἀδελφειοῖο χολούμενος· ἐν δέ οἱ ἀλκὴ</l>
<l n="460">σμερδαλέον στέρνοισιν ἀέξετο μαιμώωντι </l>
<l n="461">ἐς πόλεμον στονόεντα· μέλαν δέ οἱ ἔζεεν αἷμα</l>
<l n="462">λάβρον ὑπὸ κραδίῃ· τάχα δʼ ἔνθορε δυσμενέεσσι</l>
<l n="463">χερσὶ θοῇσιν ἄκοντα τανυγλώχινα τινάσσων·</l>
<l n="464">εἶλε δʼ ἄρʼ ἐσσυμένως Ἀγαμήστορος υἱέα δῖον</l>
<l n="465">κλεῖον, ὃν ἠΰκομος Νύμφη τέκεν ἀμφὶ ῥεέθροις </l>
<l n="466">Παρθενίου, ὅς τʼ εἶσι διὰ χθονὸς ἠΰτʼ ἔλαιον</l>
<l n="467">πόντον ἐπʼ Εὔξεινον προχέων καλλίρροον ὕδωρ.</l>
<l n="468">ἄλλον δʼ ἀμφὶ κασιγνήτῳ κτάνε δήιον ἄνδρα</l>
<l n="469">Λᾶσσον, ὃν ἀντίθεος Προνόη τέκεν ἀμφὶ ῥεέθροις</l>
<l n="470">Νυμφαίου ποταμοῖο μάλα σχεδὸν εὐρέος ἄντρου, </l>
<l n="471">ἄντρου θηητοῖο, τὸ δὴ φάτις ἔμμεναι αὐτῶν</l>
<l n="472">ἱρὸν Νυμφάων, ὁπόσαι περὶ μακρὰ νέμονται</l>
<pb id="p.288"/>
<l n="473">οὔρεα Παφλαγόνων καὶ ὅσαι περὶ βοτρυόεσσαν</l>
<l n="474">ναίουσʼ Ἡράκλειαν· ἔοικε δὲ κεῖνο θεοῖσιν</l>
<l n="475">ἄντρον, ἐπεί ῥα τέτυκται ἀπειρέσιον μὲν ἰδέσθαι </l>
<l n="476">λαΐνεον, ψυχρὸν δὲ διὰ σπέος ἔρχεται ὕδωρ</l>
<l n="477">κρυστάλλῳ ἀτάλαντον, ἐνὶ μυχάτοισι δὲ πάντῃ</l>
<l n="478">λαΐνεοι κρητῆρες ἐπὶ στυφελῇσι πέτρῃσιν</l>
<l n="479">αἰζηῶν ὡς χερσὶ τετυγμένοι ἰνδάλλονται·</l>
<l n="480">ἀμφʼ αὐτοῖσι δὲ Πᾶνες ὁμῶς Νύμφαι τʼ ἐρατειναί, </l>
<l n="481">ἱστοί τʼ ἠλακάται τε, καὶ ἄλλʼ ὅσα τεχνήεντα</l>
<l n="482">ἔργα πέλει θνητοῖσι, τὰ καὶ περὶ θαῦμα βροτοῖσιν</l>
<l n="483">εἴδεται ἐρχομένοισιν ἔσω ἱεροῖο μυχοῖο·</l>
<l n="484">τῷ ἔνι δοιαὶ ἔνεισι καταιβασίαι τʼ ἄνοδοί τε,</l>
<l n="485">ἡ μὲν πρὸς βορέαο τετραμμένη ἠχήεντος </l>
<l n="486">πνοιάς, ἡ δὲ νότοιο καταντίον ὑγρὸν ἀέντος,</l>
<l n="487">τῇ θνητοὶ νίσσονται ὑπὸ σπέος εὐρὺ θεάων·</l>
<l n="488">ἡ δ ἑτέρη μακάρων πέλεται ὁδός, οὐδέ μιν ἄνδρες</l>
<l n="489">ῥηιδίως πατέουσιν, ἐπεὶ χάος εὐρὺ τέτυκται</l>
<l n="490">μέχρις ἐπʼ Ἀΐδονῆος ὑπερθύμοιο βέρεθρον· </l>
<l n="491">ἀλλὰ τὰ μὲν μακάρεσσι πέλει θέμις εἰσοράασθαι.</l>
<l n="492">τῶνδʼ αὖτʼ ἀμφὶ Μαχάονʼ ἰδʼ Ἀγλαΐης κλυτὸν υἷα <note n="1" place="unspecified" anchored="yes">Zimmermann, for a)mfi\ *maxa/ona di=on, sith lacuna, of Koechly.</note>
</l>
<l n="493">μαρναμένων ἑκάτερθεν ἀπέφθιτο πουλὺς ὅμιλος·</l>
<l n="494">ὀψὲ δὲ δὴ Δαναοί σφεας εἴρυσαν ἀθλήσαντες</l>
<l n="495">πολλά περ· αἶψα δὲ νῆας ἐπὶ σφετέρας ἐκόμισσαν </l>
<l n="496">παῦροι, ἐπεὶ πλεόνεσσι κακὴ περιπέπτατʼ ὀϊζὺς</l>
<l n="497">ἀργαλέου πολέμοιο· πόνῳ δʼ ἐνέμιμνον ἀνάγκῃ.</l>
<l n="498">ἀλλʼ ὅτε δὴ μάλα πολλοὶ ἐνεπλήσαντο κελαινὰς</l>
<l n="499">κῆρας ἀνʼ αἱματόεντα καὶ ἀλγινόεντα κυδοιμόν,</l>
<l n="500">δὴ τότʼ ἄρʼ Ἀργείων πολέες φύγον ἔνδοθι νηῶν, </l>
<l n="501">ὅσσους Εὐρύπυλος μέγʼ ἐπῴχετο πῆμα κυλίνδων.</l>
<l n="502">παῦροι δʼ ἀμφʼ Αἴαντα καὶ Ἀτρέος υἷε κραταιὼ</l>
<l n="503">μίμνον ἐν ὑσμίνῃ· καὶ τάχα πάντες ὄλοντο</l>
<l n="504">δυσμενέων παλάμῃσι περιστρωφῶντες ὁμίλῳ,</l>
<pb id="p.290"/>
<l n="505">εἰ μὴ Ὀϊλέος υἱὸς εΰφρονα Πουλυδάμαντα </l>
<l n="506">ἔγχεϊ τύψε παρʼ ὦμον ἀριστερὸν ἀγχόθι μαζοῦ·</l>
<l n="507">ἐκ δέ οἱ αἷμʼ ἐχύθη· ὁ δʼ ἐχάσσατο τυτθὸν ὁπίσσω.</l>
<l n="508">Δηίφοβον δʼ οὔτησε περικλειτὸς Μενέλαος</l>
<l n="509">δεξιτερὸν παρὰ μαζόν· ὁ δ̓ἔκφυγε ποσσὶ θοοῖσιν.</l>
<l n="510">ἔνθʼ Ἁγαμέμνων δῖος ἐνήρατο πουλὺν ὅμιλον </l>
<l n="511">πληθύος ἐξ ὀλοῆς· μετὰ δʼ Αἴθικον ᾤχετο δῖον</l>
<l n="512">θύων ἐγχείῃσιν· ὁ δʼ εἰς ἑτάρους ἀλέεινε.</l>
<l n="513">τοὺς δʼ ὁπότʼ Εὐρύπυλος λαοσσόος εἰσενόησε</l>
<l n="514">χαζομένους ἅμα πάντας ἀπὸ στυγεροῖο κυδοιμοῦ,</l>
<l n="515">αὐτίκα κάλλιπε λαόν, ὅσον κατὰ νῆας ἔλασσε, </l>
<l n="516">καί ῥα θοῶς οἴμησεν ἐπʼ Ἀτρέος υἷε κραταιὼ</l>
<l n="517">παῖδά τε καρτερόθυμον Ὀϊλέος, ὃς περὶ μὲν θεῖν</l>
<l n="518">ἔσκε θοός, περὶ δ αὖτε μάχῃ ἔνι φέρτατος ἦεν.</l>
<l n="519">τοῖς ἔπι κραιπνὸν ὄρουσεν ἔχων περιμήκετον ἔγχος·</l>
<l n="520">σὺν δέ οἱ ἦλθε Πάρις τε καὶ Αἰνείας ἐρίθυμος, </l>
<l n="521">ὅς ῥα θοῶς Αἴαντα βάλεν περιμήκεϊ πέτρῃ</l>
<l n="522">κὰκ κόρυθα κρατερήν· ὁ δʼ ἄρʼ ἐν κονίῃσι τανυσθεὶς</l>
<l n="523">ψυχὴν οὐ τι κάπυσσεν, ἐπεί νύ οἱ αἴσιμον ἦμαρ</l>
<l n="524">ἐν νόστῳ ἐτέτυκτο Καφηρίσιν ἀμφὶ πέτρῃσι·</l>
<l n="525">καί ῥά μιν ἁρπάξαντες ἀρηίφιλοι θεράποντες </l>
<l n="526">βαιὸν ἔτʼ ἀμπνείοντα φέρον ποτὶ νῆας Ἀχαιῶν.</l>
<l n="527">καὶ τότʼ ἄρʼ οἰώθησαν ἀγακλειτοὶ βασιλῆες</l>
<l n="528">Ἀτρεῖδαι· περὶ δέ σφιν ὀλέθριος ἵσταθʼ ὅμιλος</l>
<l n="529">βαλλόντων ἑκάτερθεν, ὅ τι σθένε χερσὶν ἑλέσθαι·</l>
<l n="530">οἱ μὲν γὰρ στονόεντα βέλη χέον, οἱ δέ νυ λᾶας, </l>
<l n="531">ἄλλοι δʼ αἰγανέας· τοὶ δʼ ἐν μέσσοισιν ἐόντες</l>
<l n="532">στρωφῶντʼ, εὖτε σύες μέσῳ ἕρκεϊ ἠὲ λέοντες</l>
<l n="533">ἤματι τῷ, ὅτʼ ἄνακτες ἀολλίσσωσʼ ἀνθρώπους</l>
<l n="534">ἀργαλέως τʼ εἰλέωσι κακὸν τεύχοντες ὄλεθρον</l>
<l n="535">θηρσὶν ὑπὸ κρατεροῖς, οἱ δʼ ἕρκεος ἐντὸς ἐόντες </l>
<pb id="p.292"/>
<l n="536">δμῶας δαρδάπτουσιν, ὅ τις σφίσιν ἐγγὺς ἵκηται·</l>
<l n="537">ὣς οἵ γʼ ἐν μέσσοισιν ἐπεσσυμένους ἐδάϊζον.</l>
<l n="538">ἀλλʼ οὐδʼ ὣς μένος εἶχον ἐελδόμενοί περ ἀλύξαι,</l>
<l n="539">εἰ μὴ Τεῦκρος ἵκανε καὶ Ἰδομενεὺς ἐρίθυμος</l>
<l n="540">Μηριόνης τε Θόας τε καὶ ἰσόθεος Θρασυμήδης, </l>
<l n="541">οἵ ῥα πάρος φοβέοντο θρασὺ σθένος Εὐρυπύλοιο,</l>
<l n="542">καί κε φύγον κατὰ νῆας ἀλευάμενοι βαρὺ πῆμα,</l>
<l n="543">εἰ μὴ ἄρʼ Ἀτρείδῃσι περιδδείσαντες ἵκοντο</l>
<l n="544">ἄντην Εὐρυπύλοιο· μάχη δʼ ἀΐδηλος ἐτύχθη.</l>
<l n="545">ἔνθα τότʼ Αἰνείαο κατʼ ἀσπίδος ἔγχος ἔρεισε </l>
<l n="546">Τεῦκρος ἐϋμμελίης· τοῦ δʼ οὐ χρόα καλὸν ἴαψεν·</l>
<l n="547">ἤρκεσε γάρ οἱ πῆμα σάκος μέγα τετραβόειον·</l>
<l n="548">ἀλλὰ καὶ ὣς δείσας ἀνεχάσσατο τυτθὸν ὀπίσσω.</l>
<l n="549">Μηριόνης δʼ ἐπόρουσεν ἀμύμονι Λαοφόωντι</l>
<l n="550">Παιονίδῃ, τὸν ἐγείνατʼ ἐϋπλόκαμος Κλεομήδη </l>
<l n="551">Ἀξιοῦ ἀμφὶ ῥέεθρα· κίεν δʼ ὅ γε Ἴλιον ἱρὴν</l>
<l n="552">Τρωσὶν ἀρηξέμεναι μετʼ ἀμύμονος Ἀστεροπαίου·</l>
<l n="553">τὸν δʼ ἄρα Μηριόνης νύξ̓ ἔγχεϊ ὀκριόεντι</l>
<l n="554">αἰδοίων ἐφύπερθε· θοῶς δέ οἱ εἴρυσεν αἰχμὴ</l>
<l n="555">ἔγκατα· τοῦ δʼ ὤκιστα ποτὶ ζόφον ἔσσυτο θυμός. </l>
<l n="556">Αἴαντος δʼ ἄρʼ ἑταῖρος Ὀϊλιάδαο δαΐφρων</l>
<l n="557">Ἀλκιμέδης ἐς ὅμιλον ἐϋσθενέων βάλε Τρώων·</l>
<l n="558">ἧκε δʼ ἐπευξάμενος δηίων ἐς φύλοπιν αἰνὴν</l>
<l n="559">σφενδόνῃ ἀλγινόεντα λίθον· διὰ δʼ ἔτρεσαν ἄνδρες</l>
<l n="560">ῥοῖζον ὁμῶς καὶ λᾶα περιδδείσαντες ἰόντα. </l>
<l n="561">τὸν δʼ ὀλοὴ φέρε Μοῖρα ποτὶ θρασὺν ἡνιοχῆα</l>
<l n="562">Πάμμονος Ἱππασίδην· τὸν δʼ ἡνία χερσὶν ἔχοντα</l>
<l n="563">πλῆξε κατὰ κροτάφοιο· θοῶς δέ μιν ἔκβαλε δίφρου</l>
<l n="564">πρόσθεν ἑοῖο τροχοῖο· θοὸν δέ οἱ ἅρμα πεσόντος</l>
<l n="565">λυγρὸν ἐπισσώτροισι δέμας διελίσσετʼ ὀπίσσω </l>
<pb id="p.294"/>
<l n="566">ἵππων ἱεμένων· θάνατος δέ μιν αἰνὸς ἐδάμνα</l>
<l n="567">ἐσσυμένως μάστιγα καὶ ἡνία νόσφι λιπόντα·</l>
<l n="568">Πάμμονι δʼ ἔμπεσε πένθος· ἄφαρ δέ ἑ θῆκεν ἀνάγκη</l>
<l n="569">ἄμφω καὶ βασιλῆα καὶ ἡνιοχεῖν θοὸν ἅρμα·</l>
<l n="570">καί νύ κεν αὐτοῦ κῆρα καὶ ὕστατον ἦμαρ ἀνέτλη, </l>
<l n="571">εἰ μή οἱ Τρώων τις ἀνὰ κλόνον αἱματόεντα</l>
<l n="572">ἡνία δέξατο χερσὶ καὶ ἐξεσάωσεν ἄνακτα</l>
<l n="573">ἤδη τειρόμενον δηίων ὀλοῇσι χέρεσσιν.</l>
<l n="574">ἀντίθεον δʼ Ἀκάμαντα καταντίον ἀΐσσοντα</l>
<l n="575">Νέστορος ὄβριμος υἱὸς ὑπὲρ γόνυ δούρατι τύψεν· </l>
<l n="576">ἕλκεϊ δʼ οὐλομένῳ στυγερὰς ὑπεδύσατʼ ἀνίας·</l>
<l n="577">χάσσατο δʼ ἐκ πολέμοιο· λίπεν δʼ ἑτάροισι κυδοιμὸν</l>
<l n="578">δακρυόεντʼ· οὐ γάρ οἱ ἔτι πτολέμοιο μεμήλει.</l>
<l n="579">καὶ τότε δὴ θεράπων ἐρικυδέος Εὐρυπύλοιο</l>
<l n="580">τύψε Θόαντος ἑταῖρον Ἐχέμμονα δηϊοτῆτι </l>
<l n="581">ὤμου τυτθὸν ἔνερθε· περὶ κραδίην δέ οἱ ἔγχος</l>
<l n="582">ἷξεν ἀνιηρόν· σὺν δʼ αἵματι κήκιεν ἱδρὼς</l>
<l n="583">ψυχρὸς ἀπὸ μελέων· καί μιν στρεφθέντα φέρεσθαι</l>
<l n="584">εἰσοπίσω κατέμαρψε μέγα σθένος Εὐρυπύλοιο·</l>
<l n="585">κόψε δέ οἱ θοὰ νεῦρα· πόδες δʼ ἀέκοντες ἔμιμνον </l>
<l n="586">αὐτοῦ, ὅπῃ μιν τύψε· λίπεν δέ μιν ἄμβροτος αἰών.</l>
<l n="587">ἐσσυμένως δὲ Θόας νύξεν Πάριν ὀξέϊ δουρὶ</l>
<l n="588">δεξιτερὸν κατὰ μηρόν· ὁ δʼ ᾤχετο τυτθὸν ὀπίσσω</l>
<l n="589">οἰσόμενος θοὰ τόξα, τά οἱ μετόπισθε λέλειπτο.</l>
<l n="590">Ἰδομενεὺς δʼ ἄρα λᾶαν, ὅσον σθένε, χερσὶν ἀείρας </l>
<l n="591">κάββαλεν Εὐρυπύλοιο βραχίονα· τοῦ δὲ χαμᾶζε</l>
<l n="592">κάππεσε λοίγιον ἔγχος· ἄφαρ δʼ ἀνεχάσσατʼ ὀπίσσω</l>
<l n="593">οἰσέμεν ἐγχείην· τὴν γάρ τʼ ἔχεν ἔκβαλε χειρός.</l>
<l n="594">Ἀτρεῖδαι δ̓ἄρα τυτθὸν ἀνέπνευσαν πολέμοιο.</l>
<l n="595">τῷ δὲ θοῶς θεράποντες ἔβαν σχεδόν, οἵ οἱ ἔνεγκαν </l>
<pb id="p.296"/>
<l n="596">ἀαγὲς δόρυ μακρόν, ὃ πολλῶν γούνατʼ ἔλυσε·</l>
<l n="597">δεξάμενος δʼ ὅ γε λαὸν ἐπῴχετο κάρτεϊ θύων,</l>
<l n="598">κτείνων ὅν κε κίχῃσι, πολὺν δʼ ὑπεδάμναθʼ ὅμιλον.</l>
<l n="599">Ἔνθʼ οὔτʼ Ἀτρεῖδαι μένον ἔμπεδον οὔτε τις ἄλλος</l>
<l n="600">ἀγχεμάχων Δαναῶν· μάλα γὰρ δέος ἔλλαβε πάντας </l>
<l n="601">ἀργαλέον· πᾶσιν γὰρ ἐπέσσυτο πῆμα κορύσσων</l>
<l n="602">Εὐρύπυλος· μετόπισθε δʼ ἐπισπόμενος κεράϊζε.</l>
<l n="603">κέκλετο δʼ αὖ Τρώεσσιν ἰδʼ ἱπποδάμοις ἑτάροισιν·</l>
<l n="604">‘ὦ φίλοι, εἰ δʼ ἄγε θυμὸν ἐνὶ στέρνοισι λαβόντες</l>
<l n="605">τεύξωμεν Δαναοῖσι φόνον καὶ κῆρʼ ἀΐδηλον, </l>
<l n="606">οἳ δὴ νῦν μήλοισιν ἐοικότες ἀπονέονται</l>
<l n="607">νῆας ἐπὶ σφετέρας· ἀλλὰ μνησώμεθα πάντες</l>
<l n="608">ὑσμίνης ὀλοῆς, ἧς παιδόθεν ἴδμονές εἰμεν.’</l>
<l n="609">ὣς φάτο· τοὶ δʼ ἐπόρουσαν ἀολλέες Ἀργείοισιν·</l>
<l n="610">οἱ δὲ μέγα τρομέοντες ἀπʼ ἀργαλέοιο κυδοιμοῦ </l>
<l n="611">φεῦγον· τοὶ δʼ ἐφέποντο κύνες ὣς ἀργιόδοντες</l>
<l n="612">κεμμάσιν ἀγροτέρῃσιν ἀνʼ ἄγκεα μακρὰ καὶ ὕλην.</l>
<l n="613">πολλοὺς δʼ ἐν κονίῃσι βάλον μάλα περ μεμαῶτας</l>
<l n="614">ἐκφυγέειν ὀλοοῖο φόνου στονόεσσαν ὁμοκλήν.</l>
<l n="615">Εὐρύπυλος μὲν ἔπεφνεν ἀμύμονα Βουκολίωνα </l>
<l n="616">νῆσόν τε Χρόμιόν τε καὶ Ἄντιφον· οἱ δὲ Μυκήνην</l>
<l n="617">ᾤκεον εὐκτέανον, τοὶ δʼ ἐν Λακεδαίμονι ναῖον·</l>
<l n="618">τοὺς ἄρʼ ὅ γʼ ἐξενάριξεν ἀριγνώτους περ ἐόντας.</l>
<l n="619">ἐκ δʼ ἄρα πληθύος εἷλεν ἀάσπετα φῦλʼ ἀνθρώπων</l>
<l n="620">ὅσσα μοι οὐ σθένος ἐστὶ λιλαιομένῳ περ ἀεῖσαι, </l>
<l n="621">οὐδʼ εἴ μοι στέρνοισι σιδήρεον ἦτορ ἐνείη.</l>
<l n="622">Αἰνείας δὲ Φέρητα καὶ Ἀντίμαχον κατέπεφνεν</l>
<l n="623">ἀμφοτέρους Κρήτηθεν ἅμʼ Ἰδομενῆι κιόντας.</l>
<l n="624">αὐτὰρ Ἀγήνωρ δῖος ἀμύμονα Μῶλον ἔπεφνεν,</l>
<l n="625">ὅς περ ἀπʼ Ἄργεος ἦλθεν ὑπὸ Σθενέλῳ βασιλῆι· </l>
<pb id="p.298"/>
<l n="626">τὸν βάλεν αἰγανέῃ νεοθηγέϊ πολλὸν ὀπίσσω</l>
<l n="627">φεύγοντʼ ἐκ πολέμοιο τυχὼν ὑπὸ νείατα κνήμης</l>
<l n="628">δεξιτερῆς· αἰχμὴ δέ διὰ πλατὺ νεῦρον ἔκερσεν</l>
<l n="629">ἄντικρυς ἱεμένη· παρὰ δʼ ἔθρισεν ὀστέα φωτὸς</l>
<l n="630">ἀργαλέως· ὀδύνῃ δὲ μίγη μόρος, ἔφθιτο δʼ ἀνήρ. </l>
<l n="631">ἔνθα Πάρις Μόσυνόν τʼ ἔβαλεν καὶ ἀγήνορα Φόρκυν</l>
<l n="632">ἄμφω ἀδελφειούς, οἵ τʼ ἐκ Σαλαμῖνος ἵκοντο</l>
<l n="633">Αἴαντος νήεσσι, καὶ οὐκέτι νόστον ἴδοντο.</l>
<l n="634">τοῖσι δʼ ἔπι Κλεόλαον εῢν θεράποντα Μέγητος</l>
<l n="635">εἷλε βαλὼν κατὰ μαζὸν ἀριστερόν· ἀμφὶ δέ μιν νὺξ </l>
<l n="636">μάρψε κακή, καὶ θυμὸς ἀπέπτατο· τοῦ δὲ δαμέντος</l>
<l n="637">ἔνδον ὑπὸ στέρνοισιν ἔτι κραδίη ἀλεγεινὴ</l>
<l n="638">ταρφέα παλλομένη πτερόεν πελέμιξε βέλεμνον.</l>
<l n="639">ἄλλον δʼ ἰὸν ἀφῆκεν ἐπὶ θρασὺν Ἠετίωνα</l>
<l n="640">ἐσσυμένως· τοῦ δʼ αἶψα διὰ γναθμοῖο πέρησε </l>
<l n="641">χαλκός· ὁ δʼ ἐστονάχησε· μίγη δέ οἱ αἵματι δάκρυ.</l>
<l n="642">ἄλλος δʼ ἄλλον ἔπεφνε· πολὺς δʼ ἐστείνετο χῶρος</l>
<l n="643">Ἀργείων ἰληδὸν ἐπʼ ἀλλήλοισι πεσόντων.</l>
<l n="644">καί νύ κε δὴ τότε Τρῶες ἐνέπρησαν πυρὶ νῆας,</l>
<l n="645">εἰ μὴ νὺξ ἐπόρουσε βαθύσκιον ἠέρʼ ἄγουσα. </l>
<l n="646">χάσσατο δʼ Εὐρύπυλος, σὺν δʼ ἄλλοι Τρώιοι υἷες</l>
<l n="647">νηῶν βαιὸν ἄπωθε ποτὶ προχοὰς Σιμόεντος</l>
<l n="648">ᾗχί περ αὖλιν ἔθεντο γεγηθοτες. οἱ δʼ ἐνὶ νηυσὶν</l>
<l n="649">Ἀργεῖοι γοάασκον ἐπὶ ψαμάθοισι πεσόντες</l>
<l n="650">πολλὰ μάλʼ ἀχνύμενοι κταμένων ὕπερ, οὕνεκʼ ἄρʼ αὐτῶν </l>
<l n="651">πολλοὺς ἐν κονίῃσι μέλας ἐκιχήσατο πότμος.</l>
</div1>
<div1 type="book" n="7">
<pb id="p.300"/>
<l n="1">ἦμος δʼ οὐρανὸς ἄστρα κατέκρυφεν, ἔγρετο δʼ Ἠὼς</l>
<l n="2">λαμπρὸν παμφανόωσα, κνέφας δʼ ἀνεχάσσατο νυκτός,</l>
<l n="3">δὴ τότʼ ἀρήιοι υἷες ἐϋσθενέων Ἀργείων,</l>
<l n="4">οἱ μὲν ἔβαν προπάροιθε νεῶν κρατερὴν ἐπὶ δῆριν</l>
<l n="5">ἀντίον Εὐρυπύλοιο μεμαότες, οἱ δʼ ἀπάτερθεν </l>
<l n="6">αὐτοῦ πὰρ νήεσσι Μαχάονα ταρχύσαντο</l>
<l n="7">Νιρέα θʼ, ὃς μακάρεσσιν ἀειγενέεσσιν ἐῴκει</l>
<l n="8">κάλλεΐ τʼ ἀγλαΐῃ τε· βίῃ δʼ οὐκ ἄλκιμος ἦεν·</l>
<l n="9">οὐ γὰρ ἅμʼ ἀνθρώποισι θεοὶ τελέουσιν ἅπαντα·</l>
<l n="10">ἀλλʼ ἐσθλῷ κακὸν ἄγχι παρίσταται ἔκ τινος αἴσης· </l>
<l n="11">ὣς Νιρῆι ἄνακτι παρʼ ἀγλαΐῃ ἐρατεινῇ</l>
<l n="12">κεῖτʼ ἀλαπαδνοσύνη· Δαναοὶ δέ οἱ οὐκ ἀμέλησαν,</l>
<l n="13">ἀλλά ἑ ταρχύσαντο καὶ ὠδύραντʼ ἐπὶ τύμβῳ,</l>
<l n="14">ὅσσα Μαχάονα δῖον, ὃν ἀθανάτοισι θεοῖσιν</l>
<l n="15">ἶσον ἀεὶ τίεσκον, ἐπεὶ πυκνὰ μήδεα ᾔδη </l>
<l n="16">αἶψα δʼ ἀρʼ ἀμφοτέροις αὐτὸν περὶ σῆμα βάλοντο.</l>
<l n="17">καὶ τότʼ ἄρʼ ἐν πεδίῳ ἔτι μαίνετο λοίγιος Ἄρης·</l>
<l n="18">ὦρτο δʼ ἄρʼ ἀμφοτέρωθε μέγας κόναβος καὶ ἀϋτὴ</l>
<l n="19">ῥηγνυμένων λάεσσι καὶ ἐγχείῃσι βοειῶν·</l>
<l n="20">καί ῥʼ οἱ μὲν πονέοντο πολυκμήτῳ ὑπʼ Ἄρηι· </l>
<l n="21">νωλεμέως δʼ ἄρʼ ἄπαστος ἐδητύος ἐν κονίῃσι</l>
<l n="22">κεῖτο μέγα στενάχων Ποδαλείριος· οὐδʼ ὅ γε σῆμα</l>
<l n="23">λεῖπε κασιγνήτοιο· νόος δέ οἱ ὁρμαίνεσκε</l>
<pb id="p.302"/>
<l n="24">χερσὶν ὑπὸ σφετέρῃσιν ἀνηλεγέως ἀπολέσθαι.</l>
<l n="25">καί ῥʼ ὁτὲ μὲν βάλε χεῖρας ἐπὶ ξίφος, ἄλλοτε δʼ αὖτε </l>
<l n="26">δίζετο φάρμακον αἰνόν· ἑοὶ δέ μιν εἶργον ἑταῖροι</l>
<l n="27">πολλὰ παρηγορέοντες· ὁ δʼ οὐκ ἀπέληγεν ἀνίης.</l>
<l n="28">καί νύ κε θυμόν ἑῇσιν ὑπαὶ παλάμῃσιν ὄλεσσεν</l>
<l n="29">ἐσθλοῦ ἀδελφειοῖο νεοκμήτῳ ἐπὶ τύμβῳ,</l>
<l n="30">εἰ μὴ Νηλέος υἱὸς ἐπέκλυεν, οὐδʼ ἀμέλησεν </l>
<l n="31">αἰνῶς τειρομένοιο· κίχεν δέ μιν ἄλλοτε μέν που</l>
<l n="32">ἐκχύμενον περὶ σῆμα πολύστονον, ἄλλοτε δʼ αὖτε</l>
<l n="33">ἀμφὶ κάρη χεύοντα κόνιν καὶ στήθεα χερσὶ</l>
<l n="34">θεινόμενον κρατερῇσι καὶ οὔνομα κικλήσκοντα</l>
<l n="35">οἷο κασιγνήτοιο· περιστενάχοντο δʼ ἄνακτα </l>
<l n="36">δμῶες ὁμῶς ἑτάροισι· κακὴ δʼ ἔχε πάντας ὀϊζύς.</l>
<l n="37">καί ῥʼ ὅγε μειλιχίοισι μέγʼ ἀχνύμενον προσέειπεν·</l>
<l n="38">‘ἴσχεο λευγαλέοιο γόου καὶ πένθεος αἰνοῦ,</l>
<l n="39">ὦ τέκος· οὐ γὰρ ἔοικε περίφρονα φῶτα γεγῶτα</l>
<l n="40">μύρεσθʼ οἷα γυναῖκα παρʼ οὐκέτʼ ἐόντι πεσόντα· </l>
<l n="41">οὐ γὰρ ἀναστήσεις μιν ἔτʼ ἐς φάος, οὕνεκʼ ἄϊστος</l>
<l n="42">ψυχή οἱ πεπότηται ἐς ἠέρα, σῶμα δʼ ἄνευθεν</l>
<l n="43">πῦρ ὀλοὸν κατέδαψε καὶ ὀστέα δέξατο γαῖα·</l>
<l n="44">αὕτως δʼ, ὡς ἀνέθηλε, καὶ ἔφθιτο. τέτλαθι δʼ ἄλγος</l>
<l n="45">ἄσπετον, ὥς περ ἔγωγε Μαχάονος οὔτι χερείω </l>
<l n="46">παῖδʼ ὀλέσας δηίοισιν ὑπʼ ἀνδράσιν εὖ μὲν ἄκοντι</l>
<l n="47">εὖ δὲ σαοφροσύνῃσι κεκασμένον. οὐδέ τις ἄλλος</l>
<l n="48">αἰζηῶν φιλέεσκεν ἑὸν πατέρʼ ὡς ἐμὲ κεῖνος,</l>
<l n="49">κάτθανε δʼ εἵνεκʼ ἐμεῖο σαωσέμεναι μενεαίνων</l>
<l n="50">ὃν πατέρʼ· ἀλλά οἱ εἶθαρ ἀποκταμένοιο πάσασθαι </l>
<l n="51">σῖτον ἔτλην καὶ ζωὸς ἔτʼ Ἠριγένειαν ἰδέσθαι,</l>
<l n="52">εὖ εἰδώς, ὅτι πάντες ὁμὴν Ἀΐδαο κέλευθον</l>
<l n="53">νισσόμεθʼ ἄνθρωποι, πᾶσίν τʼ ἐπὶ τέρματα κεῖται</l>
<l n="54">λυγρὰ μόρου στονόεντος. ἔοίκε δὲ θνητὸν ἐόντα</l>
<l n="55">πάντα φέρειν, ὁπόσʼ ἐσθλὰ διδοῖ θεὸς ἠδʼ ἀλεγεινά.’ </l>
<pb id="p.304"/>
<l n="56">ὣς φάθʼ· ὁ δʼ ἀχνύμενός μιν ἀμείβετο· τοῦ δʼ ἀλεγεινὸν</l>
<l n="57">ἔρρεεν εἰσέτι δάκρυ καὶ ἀγλαὰ δεῦε γένεια·</l>
<l n="58">‘ὦ πάτερ, ἄσχετον ἄλγος ἐμὸν καταδάμναται ἦτορ</l>
<l n="59">ἀμφὶ κασιγνήτοιο περίφρονος, ὅς μʼ ἀτίταλλεν</l>
<l n="60">οἰχομένοιο τοκῆος ἐς οὐρανὸν ὡς ἑὸν υἷα </l>
<l n="61">σφῇσιν ἐν ἀγκοίνῃσι καὶ ἰητήρια νούσων</l>
<l n="62">ἐκ θυμοῖο δίδαξε· μιῇ δʼ ἐνὶ δαιτὶ καὶ εὐνῇ</l>
<l n="63">τερπόμεθα ξυνοῖσιν ἰαινόμενοι κτεάτεσσι·</l>
<l n="64">τῷ μοι πένθος ἄλαστον ἐποίχεται· οὐδʼ ἔτι κείνου</l>
<l n="65">τεθναότος φάος ἐσθλὸν ἐέλδομαι εἰσοράασθαι.’ </l>
<l n="66">ὣς φάτο· τὸν δʼ ὁ γεραιὸς ἀκηχέμενον προσέειπε.</l>
<l n="67">‘πᾶσι μὲν ἀνθρώποισιν ἴσον κακὸν ὤπασε δαίμων</l>
<l n="68">ὀρφανίην, πάντας δὲ καὶ ἡμέας αἶα καλύψει,</l>
<l n="69">οὐ μὲν ἄρʼ ἐκτελέσαντας ὁμὴν βιότοιο κέλευθον,</l>
<l n="70">οὐδʼ οἵην τις ἕκαστος ἐέλδεται, οὕνεχʼ ὕπερθεν </l>
<l n="71">ἐσθλά τε καὶ τὰ χέρεια θεῶν ἐν γούνασι κεῖται</l>
<l n="72">μυρία, εἰς ἓν πάντα μεμιγμένα· καὶ τὰ μὲν οὔτις</l>
<l n="73">δέρκεται ἀθανάτων, ἀλλʼ ἀπροτίοπτα τέτυκται</l>
<l n="74">ἀχλύϊ θεσπεσίῃ κεκαλυμμένα· τοῖς δʼ ἐπὶ χεῖρας</l>
<l n="75">οἴη Μοῖρα τίθησι καὶ οὐχ ὁρόωσʼ ἀπʼ Ὀλύμπου </l>
<l n="76">ἐς γαῖαν προΐησι· τὰ δʼ ἄλλυδις ἄλλα φέρονται</l>
<l n="77">πνοιῇς ὡς ἀνέμοιο· καὶ ἀνέρι πολλάκις ἐσθλῷ</l>
<l n="78">ἀμφεχύθη μέγα πῆμα, λυγρῷ δʼ ἐπικάππεσεν ὄλβος</l>
<l n="79">οὐκ εἰκώς. <note n="1" place="unspecified" anchored="yes">Zimmermann, for ou)/ti e(kw/n and a)nqrw/poisi of v.</note> ἀλαὸς δὲ πέλει βίος ἀνθρώποιο· <note n="2" place="unspecified" anchored="yes">Zimmermann, for ou)/ti e(kw/n and a)nqrw/poisi of v.</note>
</l>
<l n="80">τοὔνεκʼ ἄρʼ ἀσφαλέως οὐ νίσσεται, ἀλλὰ πόδεσσι </l>
<l n="81">πυκνὰ ποτιπταίει· τρέπεται δέ οἱ αἰόλος οἶμος <note n="3" place="unspecified" anchored="yes">Zimmermann, for ai)o/lon ei)=dos of v.</note>
</l>
<l n="82">ἄλλοτε μὲν ποτὶ πῆμα πολύστονον, ἄλλοτε δʼ αὖτε</l>
<l n="83">εἰς ἀγαθόν· μερόπων δὲ πανόλβιος οὔτις ἐτύχθη</l>
<l n="84">ἐς τέλος ἐξ ἀρχῆς· ἑτέρῳ δʼ ἕτερʼ ἀντιόωσι.</l>
<pb id="p.306"/>
<l n="85">παῦρον δὲ ζώοντας ἐν ἄλγεσιν οὔτι ἔοικε </l>
<l n="86">ζωέμεν. ἔλπεο δʼ αἰὲν ἀρείονα, μηδʼ ἐπὶ λυγρῷ</l>
<l n="87">θυμὸν ἔχειν· καὶ γάρ ῥα πέλει φάτις ἀνθρώποισιν</l>
<l n="88">ἐσθλὼν μὲν νίσσεσθαι ἐς οὐρανὸν ἄφθιτον αἰεὶ</l>
<l n="89">ψυχάς, <note n="1" place="unspecified" anchored="yes">Restored by Zimmermann from P.</note> ἀργαλέων δὲ ποτὶ ζόφον· ἔπλετο δʼ ἄμφω</l>
<l n="90">σεῖο κασιγνήτῳ· καὶ μείλιχος ἔσκε βροτοῖσι, </l>
<l n="91">καὶ πάϊς ἀθανάτοιο· θεῶν δʼ ἐς φῦλον ὀΐω</l>
<l n="92">κεῖνον ἀνελθέμεναι σφετέρου πατρὸς ἐννεσίῃσιν.’</l>
<l n="93">ὣς εἰπών μιν ἔγειρεν ἀπὸ χθονὸς οὐκ ἐθέλοντα</l>
<l n="94">παρφάμενος μύθοισιν, ἄγεν δʼ ἀπὸ σήματος αἰνοῦ</l>
<l n="95">ἐντροπαλιζόμενον καὶ ἔτʼ ἀργαλέα στενάχοντα· </l>
<l n="96">ἐς δʼ ἄρα νῆας ἵκοντο· πόνον δʼ ἔχον ἄλλοι Ἀχαιοὶ</l>
<l n="97">ἀργαλέον καὶ Τρῶες ὀρινομένου πολέμοιο.</l>
<l n="98">Εὐρύπυλος δʼ ἀτάλαντος ἀτειρέα θυμὸν Ἄρηι</l>
<l n="99">χερσὶν ὑπʼ ἀκαμάτῃσι καὶ ἔγχεϊ μαιμώωντι</l>
<l n="100">δάμνατο δήϊα φῦλα· νεκρῶν δʼ ἐστείνετο γαῖα </l>
<l n="101">κτεινομένων ἑκάτερθεν. ὁ δʼ ἐν νεκύεσσι βεβηκὼς</l>
<l n="102">μάρνατο θαρσαλέως πεπαλαγμένος αἵματι χεῖρας</l>
<l n="103">καὶ πόδας· οὐδʼ ἀπέληγεν ἀταρτηροῖο κυδοιμοῦ·</l>
<l n="104">ἀλλʼ ὅ γε Πηνέλεων κρατερόφρονα δουρὶ δάμασσεν</l>
<l n="105">ἀντιόωντʼ ἀνὰ δῆριν ἀμείλιχον· ἀμφὶ δὲ πολλοὺς </l>
<l n="106">ἔκτανεν· οὐδʼ ὅ γε χεῖρας ἀπέτρεπε δηϊοτῆτος,</l>
<l n="107">ἀλλʼ ἕπετʼ Ἀργείοισι χολούμενος, εὖτε πάροιθεν</l>
<l n="108">ὄβριμος Ἡρακλέης Φολόης ἀνὰ μακρὰ κάρηνα</l>
<l n="109">Κενταύροις ἐπόρουσεν ἑῷ μέγα κάρτεϊ θύων,</l>
<l n="110">τοὺς ἅμα πάντας ἔπεφνε καὶ ὠκυτάτους περ ἐόντας </l>
<l n="111">καὶ κρατεροὺς ὀλοοῦ τε δαήμονας ἰωχμοῖο·</l>
<l n="112">ὣς ὅ γʼ ἐπασσύτερον Δαναῶν στρατὸν αἰχμητάων</l>
<l n="113">δάμνατʼ ἐπεσσύμενος· τοὶ δʼ ἰλαδὸν ἄλλοθεν ἄλλος</l>
<l n="114">ἀθρόοι ἐν κονίῃσι δεδουπότες ἐξεχέοντο.</l>
<pb id="p.308"/>
<l n="115">ὣς δʼ ὅτʼ ἐπιβρίσαντος ἀπειρεσίου ποταμοῖο </l>
<l n="116">ὄχθαι ἀποτμήγονται ἐπὶ ψαμαθώδεϊ χώρῳ</l>
<l n="117">μυρίαι ἀμφροτέρωθεν, ὁ δʼ εἰς ἁλὸς ἔσσυται οἶδμα</l>
<l n="118">παφλάζων ἀλεγεινὸν ἀνὰ ῥόον, ἀμφὶ δὲ πάντῃ</l>
<l n="119">κρημνοὶ ἐπικτυπέουσι, βρέμει δʼ ἄρα μακρὰ ῥέεθρα</l>
<l n="120">αἰὲν ἐρειπομένων, εἴκει δέ οἱ ἕρκεα πάντα· </l>
<l n="121">ὥς ἄρα κύδιμοι υἷες ἑϋπτολέμων Ἀργείων</l>
<l n="122">πολλοὶ ὑπʼ Εὐρυπύλοιο κατήριπον ἐν κονίῃσι,</l>
<l n="123">τοὺς κίχεν αἱματόεντα κατὰ μόθον· οἱ δʼ ὑπάλυξαν,</l>
<l n="124">ὅσσους ἐξεσάωσε ποδῶν μένος· ἀλλʼ ἄρα καὶ ὥς</l>
<l n="125">Πηνέλεων ἐρύσαντο δυσηχέος ἐξ ὁμάδοιο </l>
<l n="126">νῆας ἐπὶ σφετέρας, καίπερ ποσὶ καρπαλίμοισι</l>
<l n="127">κῆρας ἀλευόμενοι στυγερὰς καὶ ἀνηλέα πότμον.</l>
<l n="128">πανσυδίῃ ἔντοσθε νεῶν φύγον· οὐδέ τι θυμῷ</l>
<l n="129">ἔσθενον Εὐρυπύλοιο καταντία δηριάασθαι,</l>
<l n="130">οὕνεκʼ ἄρα σφίσι φύζαν ὀϊζυρὴν ἐφέηκεν </l>
<l n="131">Ἡρακλέης υἱωνὸν ἀτειρέα πάμπαν ἀέξων.</l>
<l n="132">οἱ δʼ ἄρα τείχεος ἐντὸς ὑποπτώσσοντες ἔμιμνον,</l>
<l n="133">αἶγες ὅπως ὑπὸ πρῶνα φοβεύμεναι αὶνὸν ἀήτην,</l>
<l n="134">ὅς τε φέρει νιφετόν τε πολὺν κρυερήν τε χάλαζαν</l>
<l n="135">ψυχρὸς ἐπαΐσσων, ταὶ δʼ ἐς νομὸν ἐσσύμεναί περ </l>
<l n="136">ῥιπῆς οὔτι κατιθὺς ὑπερκύπτουσι κολώνης,</l>
<l n="137">ἀλλʼ ἄρα χεῖμα μένουσιν ὑπὸ σκέπας ἠδὲ φάραγγας</l>
<l n="138">ἀγρόμεναι, θάμνοισι δʼ ὑπὸ σκιεροῖσι νέμονται</l>
<l n="139">ἰλαδόν, ὄφρʼ ἀνέμοιο κακαὶ λήξωσιν ἄελλαι·</l>
<l n="140">ὣς Δαναοὶ πύργοισιν ὑπὸ σφετέροισιν ἔμιμνον </l>
<l n="141">Τηλέφου ὄβριμον υἷα μετεσσύμενον τρομέοντες.</l>
<l n="142">αὐτὰρ ὁ νῆας ἔμελλε θοὰς καὶ λαὸν ὀλέσσειν,</l>
<l n="143">εἰ μὴ Τριτογένεια θράσος βάλεν Ἀργείοισιν</l>
<l n="144">ὀψέ περ· οἱ δʼ ἄλληκτον ἀφʼ ἕρκεος αἰπεινοῖο</l>
<pb id="p.310"/>
<l n="145">δυσμενέας βάλλοντες ἀνιηροῖς βελέεσσι </l>
<l n="146">κτεῖνον ἐπασσυτέρους· δεύοντο δὲ τείχεα λύθρῳ</l>
<l n="147">λευγαλέῳ· στοναχὴ δὲ δαϊκταμένων πέλε φωτῶν.</l>
<l n="148">αὕτως δʼ αὖ νύκτας τε καὶ ἤματα δηριόωντο</l>
<l n="149">Κήτειοι Τρῶές τε καὶ Ἀργεῖοι μενεχάρμαι,</l>
<l n="150">ἄλλοτε μὲν προπάροιθε νεῶν, ὁτὲ δʼ ἀμφὶ μακεδνὸν </l>
<l n="151">τεῖχος, ἐπεὶ πέλε μῶλος ἀάσχετος· ἀλλʼ ἄρα καὶ ὥς</l>
<l n="152">ἤματα δοιὰ φόνοιο καὶ ἀργαλέης ὑσμίνης</l>
<l n="153">παύσανθʼ, οὕνεχʼ ἵκανεν ἐς Εὐρύπυλον βασιλῆα</l>
<l n="154">ἀγγελίη Δαναῶν, ὥς κεν πολέμοιο μεθέντες</l>
<l n="155">πυρκαϊῇ δώωσι δαϊκταμένους ἐνὶ χάρμῃ· </l>
<l n="156">αὐτὰρ ὅ γʼ αἶψʼ ἐπίθησε, καὶ ἀργαλέοιο κυδοιμοῦ</l>
<l n="157">παυσάμενοι ἑκάτερθε νεκροὺς περιταρχύσαντο</l>
<l n="158">ἐν κονίῃς ἐριπόντας· Ἀχαιοὶ δʼ ἔξοχα πάντων</l>
<l n="159">Πηνέλεων μύροντο· βάλον δʼ ἐπὶ σῆμα θανόντι</l>
<l n="160">εὐρὺ μάλʼ ὑψηλόν τε καὶ ἐσσομένοις ἀρίδηλον· </l>
<l n="161">πληθὺν δʼ αὖτʼ ἀπάνευθε δαϊκταμένων ἡρώων</l>
<l n="162">θάψαν ἀκηχέμενοι μεγάλῳ περὶ πένθεϊ θυμὸν</l>
<l n="163">πυρκαϊὴν ἅμα πᾶσι μίαν περινηήσαντες</l>
<l n="164">καὶ τάφον. ὣς δὲ καὶ αὐτοὶ ἀπόπροθι Τρώιοι υἷες</l>
<l n="165">τάρχυσαν κταμένους. ὀλοὴ δʼ Ἔρις οὐκ ἀπέληγεν, </l>
<l n="166">ἀλλʼ ἔτʼ ἐποτρύνεσκε θρασὺ σθένος Εὐρυπύλοιο</l>
<l n="167">ἀντιάαν δηίοισιν· ὁ δʼ οὔπω χάζετο νηῶν,</l>
<l n="168">ἀλλʼ ἔμενεν Δαναοῖσι κακὴν ἐπὶ δῆριν ἀέξων.</l>
<l n="169">τοὶ δʼ ἐς Σκῦρον ἵκοντο μελαίνῃ νηὶ θέοντες·</l>
<l n="170">εὗρον δʼ υἱ̓͂ Ἀχιλῆος ἑοῦ προπάροιθε δόμοιο, </l>
<l n="171">ἄλλοτε μὲν βελέεσσι καὶ ἐγχείῃσιν ἱέντα,</l>
<l n="172">ἄλλοτε δʼ αὖθʼ ἵπποισι πονεύμενον ὠκυπόδεσσι·</l>
<l n="173">γήθησαν δʼ ἐσιδόντες ἀταρτηροῦ πολέμοιο</l>
<l n="174">ἔργα μετοιχόμενον, καίπερ μέγα τειρόμενον κῆρ</l>
<l n="175">ἀμφὶ πατρὸς κταμένοιο· τὸ γὰρ τὸ πάροιθε πέπυστο.</l>
<l n="176">αἶψα δέ κίον ἄντα τεθηπότες, οὕνεχʼ ὁρῶντο</l>
<l n="177">θαρσαλέῳ Ἀχιλῆι δέμας περικαλλὲς ὁμοῖον·</l>
<pb id="p.312"/>
<l n="178">τοὺς δʼ ἄρʼ ὑποφθάμενος τοῖον ποτὶ μῦθον ἔειπεν·</l>
<l n="179">‘ὦ ξεῖνοι, μέγα χαίρετʼ ἐμὸν ποτὶ δῶμα κιόντες·</l>
<l n="180">εἴπατε δʼ ὁππόθεν ἐστὲ καὶ οἵτινες, ἠδʼ ὅ τι χρειὼ </l>
<l n="181">ἤλθετʼ ἔχοντες ἐμεῖο διʼ οἴδματος ἀτρυγέτοιο.’</l>
<l n="182">ὣς ἔφατʼ εἰρόμενος· ὁ δʼ ἀμείβετο δῖος Ὀδυσσεύς·</l>
<l n="183">‘ἡμεῖς τοι φίλοι εἰμὲν ἐϋπτολέμου Ἀχιλῆος,</l>
<l n="184">τῷ νύ σέ φασι τεκέσθαι εΰφρονα Δηιδάμειαν·</l>
<l n="185">καὶ δʼ αὐτοὶ τεὸν εἶδος ἐΐσκομεν ἀνέρι κείνῳ </l>
<l n="186">πάμπαν· ὁ δ ἀθανάτοισι πολυσθενέεσσιν ἐῴκει.</l>
<l n="187">εἰμὶ δʼ ἐγὼν Ἰθάκηθεν, ὁ δʼ Ἄργεος ἱπποβότοιο,</l>
<l n="188">εἴ ποτε Τυδείδαο δαΐφρονος οὔνομʼ ἄκουσας,</l>
<l n="189">ἢ καὶ Ὀδυσσῆος πυκιμήδεος, ὅς νύ τοι ἄγχι</l>
<l n="190">αὐτὸς ἐγὼν ἕστηκα θεοπροπίης ἕνεκʼ ἐλθών· </l>
<l n="191">ἀλλʼ ἐλέαιρε τάχιστα καὶ Ἀργείοις ἐπάμυνον</l>
<l n="192">ἐλθὼν ἐς Τροίην· ὣς γὰρ τέλος ἔσσετʼ Ἄρηι.</l>
<l n="193">καί τοι δῶρʼ ὀπάσουσιν ἀάσπετα δῖοι Ἀχαιοί·</l>
<l n="194">τεύχεα δʼ αὐτὸς ἔγωγε τεοῦ πατρὸς ἀντιθέοιο</l>
<l n="195">δώσω, ἅπερ φορέων μέγα τέρψεαι· οὐ γὰρ ἔοικε </l>
<l n="196">θνητῶν τεύχεσι κεῖνα, θεοῦ δέ που Ἄρεος ὅπλοις</l>
<l n="197">ἶσα πέλει· πουλὺς δὲ περί σφισι πάμπαν ἄρηρε</l>
<l n="198">χρυσὸς δαιδαλέοισι κεκασμένος, οἷσι κοὶ αὐτὸς</l>
<l n="199">Ηφαιστος μέγα θυμὸν ἐν ἀθανάτοισιν ἰάνθη</l>
<l n="200">τεύχων ἄμβροτα κεῖνα, τά σοι μέγα θαῦμα ἰδόντι </l>
<l n="201">ἔσσεται, οὕνεκα γαῖα καὶ οὐρανὸς ἠδὲ θάλασσα</l>
<l n="202">ἀμφὶ σάκος πεπόνηται ἀπειρεσίῳ τʼ ἐνὶ <note n="1" place="unspecified" anchored="yes">Zimmermann, for peri\ ku/klw| of v.</note> κύκλῳ</l>
<l n="203">ζῷα πέριξ ἤσκηνται ἐοικότα κινυμένοισι,</l>
<l n="204">θαῦμα καὶ ἀθανάτοισι· βροτῶν δʼ οὐπώποτε τοῖα</l>
<l n="205">οὔτε τις ἔδρακε πρόσθεν ἐν ἀνδράσιν οὔτʼ ἐφόρησεν, </l>
<l n="206">εἰ μὴ σός γε πατήρ, τὸν ἴσον Διὶ τῖον Ἀχαιοὶ</l>
<l n="207">πάντες, ἐγὼ δὲ μάλιστα φάλα φρονέων ἀγάπαζον·</l>
<pb id="p.314"/>
<l n="208">καί οἱ ἀποκταμένοιο νέκυν ποτὶ νῆας ἔνεικα</l>
<l n="209">πολλοῖς δυσμενέεσσιν ἀνηλέα πότμον ὀπάσσας·</l>
<l n="210">τοὔνεκά μοι κείνοιο περικλυτὰ τεύχεα δῶκε </l>
<l n="211">δῖα Θέτις· τὰ δʼ ἄρʼ αὖθις ἐελδόμενός περ ἔγωγε</l>
<l n="212">δώσω προφρονέως, ὁπότʼ Ἴλιον εἰσαφίκηαι.</l>
<l n="213">καί νύ σε καὶ Μενέλαος, ἐπὴν Πριάμοιο πόληα</l>
<l n="214">πέρσαντες νήεσσιν ἐς Ἑλλάδα νοστήσωμεν,</l>
<l n="215">αὐτίκα γαμβρὸν ἑὸν <note n="1" place="unspecified" anchored="yes">Zimmermann, ex P for oi( gambro\n of Koechly.</note> ποιήσεται, ἢν ἐθέλῃσθα, </l>
<l n="216">ἀμφʼ εὐεργεσίης· δώσει δέ τοι ἄσπετʼ ἄγεσθαι</l>
<l n="217">κτήματά τε χρυσόν τε μετʼ ἠϋκόμοιο θυγατρός,</l>
<l n="218">ὅσσʼ ἐπέοικεν ἕπεσθαι ἐϋκτεάνῳ βασιλῆι.’</l>
<l n="219">ὣς φάμενον προσέειπεν Ἀχιλλέος ὄβριμος υἱός·</l>
<l n="220">‘εἰ μὲν δὴ καλέουσι θεοπροπίῃσιν Ἀχαιοί, </l>
<l n="221">αὔριον αἶψα νεώμεθʼ ἐπʼ εὐρέα βένθεα πόντου,</l>
<l n="222">ἤν τι φάος Δαναοῖσι λιλαιομένοισι γένωμαι·</l>
<l n="223">νῦν δʼ ἴομεν ποτὶ δώματʼ ἐΰξεινόν τε τράπεζαν,</l>
<l n="224">οἵην περ ξείνοισι θέμις παρατεκτήνασθαι·</l>
<l n="225">ἀμφὶ δʼ ἐμοῖο γάμοιο θεοῖς μετόπισθε μελήσει.’ </l>
<l n="226">ὣς εἰπὼν ἡγεῖθ· οἱ δʼ ἑσπόμενοι μέγα χαῖρον·</l>
<l n="227">καί ῥʼ ὅτε δὴ μέγα δῶμα κίον καὶ κάλλιμον αὐλήν,</l>
<l n="228">εὗρον Δηιδάμειαν ἀκηχεμένην ἐνὶ θυμῷ</l>
<l n="229">τηκομένην δʼ , ὡσεί τε χιὼν κατατήκετʼ ὄρεσσιν</l>
<l n="230">Εὔρου ὑπὸ λιγέος καὶ ἀτειρέος ἠελίοιο· </l>
<l n="231">ὣς ἥ γε φθινύθεσκε δεδουπότος ἀνδρὸς ἀγαυοῦ·</l>
<l n="232">καί μιν ἔτʼ ἀχνυμένην περ ἀγακλειτοὶ βασιλῆες</l>
<l n="233">ἠσπάζοντʼ ἐπέεσσι· πάϊς δέ οἱ ἐγγύθεν ἐλθὼν</l>
<l n="234">μυθεῖτʼ ἀτρεκέως γενεὴν καὶ οὔνομʼ ἑκάστου·</l>
<l n="235">χρειὼ δʼ, ἥντινʼ ἵκανον, ἐπέκρυφε μέχρις ἐς ἠῶ, </l>
<l n="236">ὄφρα μὴ ἀχνυμένην μιν ἕλῃ πολύδακρυς ἀνίη,</l>
<pb id="p.316"/>
<l n="237">καί μιν ἀπεσσύμενον μάλα λισσομένη κατερύκῃ.</l>
<l n="238">αἶψα δὲ δαῖτʼ ἐπάσαντο καὶ ὕπνῳ θυμὸν ἴηναν</l>
<l n="239">πάντες, ὅσοι Σκύροιο πέδον περιναιετάασκον</l>
<l n="240">εἰναλίης, τὴν μακρὰ περιβρομέουσι θαλάσσης </l>
<l n="241">κύματα ῥηγνυμένοιο πρὸς ᾐόνας Αἰγαίοιο·</l>
<l n="242">ἀλλʼ οὐ Δηιδάμειαν ἐπήρατος ὕπνος ἔμαρπτεν</l>
<l n="243">οὔνομα κερδαλέου μιμνησκομένην Ὀδυσῆος</l>
<l n="244">ἠδὲ καὶ ἀντιθέου Διομήδεος, οἵ ῥά μιν ἄμφω</l>
<l n="245">εὖνιν ποιήσαντο φιλοπτολέμου Ἀχιλῆος </l>
<l n="246">παρφάμενοι κείνοιο θρασὺν νόον, ὄφρʼ ἀφίκηται</l>
<l n="247">δήϊον εἰς ἐνοπήν· τῷ δʼ ἄτροπος ἤντετο Μοῖρα,</l>
<l n="248">ἥ οἱ ὑπέκλασε νόστον, ἀπειρέσιον δʼ ἄρα πένθος</l>
<l n="249">πατρὶ πόρεν Πηλῆι καὶ αὐτῇ Δηιδαμείῃ.</l>
<l n="250">τοὔνεκά μιν κατὰ θυμὸν ἀάσπετον ἄμφεχε δεῖμα </l>
<l n="251">παιδὸς ἐπεσσυμένοιο ποτὶ πτολέμοιο κυδοιμόν,</l>
<l n="252">μή οἱ λευγαλέῳ ἐπὶ πένθεϊ πένθος ἵκηται.</l>
<l n="253">Ἠὼς δʼ εἰσανέβη μέγαν οὐρανόν· οἱ δʼ ἀπὸ λέκτρων</l>
<l n="254">καρπαλίμως ὤρνυντο· νόησε δὲ Δηιδάμεια·</l>
<l n="255">αἶψα δέ οἱ στέρνοισι περὶ πλατέεσσι χυθεῖσα </l>
<l n="256">ἀργαλέως γοάασκεν ἐς αἰθέρα μακρὰ βοῶσα·</l>
<l n="257">ἠΰτε βοῦς ἐν ὄρεσσιν ἀπειρέσιον μεμακυῖα</l>
<l n="258">πόρτιν ἑὴν δίζηται ἐν ἄγκεσιν, ἀμφὶ δὲ μακραὶ</l>
<l n="259">οὔρεος αἰπεινοῖο περιβρομέουσι κολῶναι·</l>
<l n="260">ὣς ἄρα μυρομένης ἀμφίαχεν αἰπὺ μέλαθρον </l>
<l n="261">πάντοθεν ἐκ μυχάτων, μέγα δʼ ἀσχαλόωσʼ ἀγόρευε·</l>
<l n="262">‘τέκνον, ποῖ δὴ νῦν σοὶ ἐῢς νόος ἐκπεπότηται</l>
<l n="263">Ἴλιον ἐς πολύδακρυ μετὰ ξείνοισιν ἕπεσθαι,</l>
<l n="264">ᾗχι πολεῖς ὀλέκονται ὑπʼ ἀργαλέης ὑσμίνης,</l>
<l n="265">καίπερ ἐπιστάμενοι πόλεμον καὶ ἀεικέα χάρμην; </l>
<l n="266">νῦν δὲ σὺ μὲν νέος ἐσσὶ καὶ οὔπω δήϊα ἔργα</l>
<l n="267">οἶδας, ἅ τʼ ἀνθρώποισιν ἀλάλκουσιν κακὸν ἦμαρ·</l>
<l n="268">ἀλλὰ σὺ μέν μευ ἄκουσον, ἑοῖς δʼ ἐνὶ μίμνε δόμοισι,</l>
<pb id="p.318"/>
<l n="269">μὴ δή μοι Τροίηθε κακὴ φάτις οὔαθʼ ἵκηται</l>
<l n="270">σεῖο καταφθιμένοιο κατὰ μόθον· οὐ γὰρ ὀΐω </l>
<l n="271">ἐλθέμεναί σʼ ἔτι δεῦρο μετάτροπον ἐξ ὁμάδοιο·</l>
<l n="272">οὐδὲ γὰρ οὐδὲ πατὴρ τεὸς ἔκφυγε κῆρʼ ἀΐδηλον,</l>
<l n="273">ἀλλʼ ἐδάμη κατὰ δῆριν, ὅ περ καὶ σεῖο καὶ ἄλλων</l>
<l n="274">ἡρώων προφέρεσκε, θεὰ δέ οἱ ἔπλετο μήτηρ,</l>
<l n="275">τῶνδε δολοφροσύνῃ καὶ μήδεσιν, οἵ σε καὶ αὐτὸν </l>
<l n="276">δῆριν ἐπὶ στονόεσσαν ἐποτρύνουσι νέεσθαι·</l>
<l n="277">τοὔνεκʼ ἐγὼ δείδοικα περὶ κραδίῃ τρομέουσα,</l>
<l n="278">μή μοι καὶ σέο, τέκνον, ἀποφθιμένοιο πέληται</l>
<l n="279">εὖνιν καλλειφθεῖσαν ἀεικέα πήματα πάσχειν·</l>
<l n="280">οὐ γάρ πώ τι γυναικὶ κακώτερον ἄλγος ἔπεισιν, </l>
<l n="281">ἢ ὅτε παῖδες ὄλωνται ἀποφθιμένοιο καὶ ἀνδρός,</l>
<l n="282">χηρωθῇ δὲ μέλαθρον ὑπʼ ἀργαλέου θανάτοιο·</l>
<l n="283">αὐτίκα γὰρ περὶ φῶτες ἀποτμήγουσιν ἀρούρας,</l>
<l n="284">κείρουσιν δέ τε πάντα καὶ οὐκ ἀλέγουσι θέμιστας·</l>
<l n="285">τοὔνεκʼ ἄρʼ οὔ τι τέτυκται ὀϊζυρώτερον ἄλλο </l>
<l n="286">χήρης ἐν μεγάροισιν ἀκιδνότερόν τε γυναικός.’</l>
<l n="287">ἦ μέγα κωκύουσα· πάϊς δέ μιν ἀντίον ηὔδα·</l>
<l n="288">‘θάρσει, μῆτερ ἐμεῖο, κακὴν δʼ ἀποπέμπεο φήμην·</l>
<l n="289">οὐ γὰρ ὑπὲρ κῆράς τις ὑπʼ ἄρεϊ δάμναται ἀνήρ·</l>
<l n="290">εἰ δέ μοι αἴσιμόν ἐστι δαμήμεναι εἵνεκʼ Ἀχαιῶν, </l>
<l n="291">τεθναίην ῥέξας τι καὶ ἄξιον Αἰακίδῃσιν.’</l>
<l n="292">ὣς φάτο· τῷ δʼ ἄγχιστα κίεν γεραρὸς Λυκομήδης,</l>
<l n="293">καί ῥά μιν ἰωχμοῖο λιλαιόμενον προσέειπεν·</l>
<l n="294">‘ὦ τέκος ὀβριμόθυμον ἑῷ πατρὶ κάρτος ἐοικώς,</l>
<l n="295">οἶδʼ ὅτι καρτερός ἐσσι καὶ ὄβριμος· ἀλλʼ ἄρα καὶ ὣς </l>
<l n="296">καὶ πόλεμον δείδοικα πικρὸν καὶ κῦμα θαλάσσης</l>
<l n="297">λευγαλέον· ναῦτοι γὰρ ἀεὶ σχεδόν εἰσιν ὀλέθρου.</l>
<l n="298">ἀλλὰ σὺ δείδιε, τέκνον, ἐπήν πλόον εἰσαφίκηαι</l>
<l n="299">ὕστερον ἢ Τροίηθεν ἤ ἄλλοθεν, οἷά τε πολλὰ</l>
<l n="319a">
<add>πλαζόμεθʼ ἄνθρωποι ἐπʼ ἀπείριτα νῶτα θαλάσσης</add>
</l>
<pb id="p.320"/>
<l n="300">τῆμος, ὅτʼ αἰγοκερῆι συνέρχεται ἠερόεντι </l>
<l n="301">ἠέλιος μετόπισθε βαλὼν ῥυτῆρα βελέμνων</l>
<l n="302">τοξευτήν, ὅτε χεῖμα λυγρὸν κλονέουσιν ἄελλαι,</l>
<l n="303">ἢ ὁπότʼ Ὠκεανοῖο κατὰ πλατὺ χεῦμα φέρονται</l>
<l n="304">ἄστρα κατερχομένοιο ποτὶ κνέφας Ὠρίωνος·</l>
<l n="305">δείδιε δʼ ἐν φρεσὶ σῇσιν ἰσημερίην ἀλεγεινήν, </l>
<l n="306">ᾗ ἔνι συμφορέονται ἀνʼ εὐρέα βένθεα πόντου</l>
<l n="307">ἔκποθεν ἀΐσσουσαι ὑπὲρ μέγα λαῖτμα θύελλαι,</l>
<l n="308">ἢ ὅτε Πληιάδων πέλεται δύσις, ἥν ῥα καὶ αὐτὴν</l>
<l n="309">δείδιθι μαιμώωσαν ἔσω ἁλὸς ἠδὲ καὶ ἄλλα</l>
<l n="310">ἄστρα, τά που μογεροῖσι πέλει δέος ἀνθρώποισι </l>
<l n="311">δυόμενʼ ἢ ἀνιόντα κατὰ πλατὺ χεῦμα θαλάσσης.’</l>
<l n="312">ὣς εἰπὼν κύσε παῖδα καὶ οὐκ ἀνέεργε κελεύθου</l>
<l n="313">ἱμείροντα μόθοιο δυσηχέος· ὃς δʼ ἐρατεινὸν</l>
<l n="314">μειδιόων ἐπὶ νῆα θοῶς ὥρμαινε νέεσθαι.</l>
<l n="315">ἀλλά μιν εἰσέτι μητρὸς ἐνὶ μεγάροισιν ἔρυκε </l>
<l n="316">δακρυόεις ὀαρισμὸς ἐπισπεύδοντα πόδεσσιν.</l>
<l n="317">ὡς δʼ ὅτε τις θοὸν ἵππον ἐπὶ δρόμον ἰσχανόωντα</l>
<l n="318">εἴργει ἐφεζόμενος, ὁ δʼ ἐρυκανόωντα χαλινὸν</l>
<l n="319">δάπτει ἐπιχρεμέθων, στέρνον δέ οἱ ἀφριόωντος</l>
<l n="320">δεύεται, οὐδʼ ἵστανται ἐελδόμενοι πόδες οἴμης, </l>
<l n="321">πουλὺς δʼ ἀμφʼ ἔνα χῶρον ἐλαφροτάτοις ὑπὸ ποσσὶ</l>
<l n="322">ταρφέα κινυμένοιο πέλει κτύπος, ἀμφὶ δὲ χαῖται</l>
<l n="323">ῥώοντʼ ἐσσυμένοιο, κάρη δʼ εἰς ὕψος ἀείρει</l>
<l n="324">φυσιόων μάλα πολλά, νόος δʼ ἐπιτέρπετʼ ἄνακτος·</l>
<l n="325">ὣς ἄρα κύδιμον υἷα μενεπτολέμου Ἀχιλῆος </l>
<l n="326">μήτηρ μὲν κατέρυκε, πόδες δέ οἱ ἐγκονέεσκον·</l>
<l n="327">ἡ δὲ καὶ ἀχνυμένη περ ἑῷ ἐπαγάλλετο παιδί.</l>
<l n="328">ὃς δέ μιν ἀμφικύσας μάλα μυρία κάλλιπε μούνην</l>
<l n="329">μυρομένην ἀλεγεινὰ φίλου κατὰ δώματα πατρός·</l>
<l n="330">οἵη δʼ ἀμφὶ μέλαθρα μέγʼ ἀσχαλόωσα χελιδὼν </l>
<l n="331">μύρεται αἰόλα τέκνα, τά που μάλα τετριγῶτα</l>
<pb id="p.322"/>
<l n="332">αἰνὸς ὄφις κατέδαψε καὶ ἤκαχε μητέρα κεδνήν,</l>
<l n="333">ἡ δʼ ὁτέ μέν χήρην περιπἐπταται ἀμφὶ καλιήν,</l>
<l n="334">ἄλλοτε δʼ εὐτύκτοισι περὶ προθύροισι ποτᾶται</l>
<l n="335">αἰνὰ κινυρομένη τεκέων ὕτερ· ὣς ἄρα κείνου </l>
<l n="336">μύρετο Δηιδάμεια, καὶ υἱέος ἄλλοτε μέν που</l>
<l n="337">εὐνὴν ἀμφιχυθεῖσα μέγʼ ἴαχεν, ἄλλοτε δʼ αὖτε</l>
<l n="338">κλαῖεν ἐπὶ φλιῇσι· φίλῳ δʼ ἐγκάτθετο κόλπῳ,</l>
<l n="339">εἴ τί οἱ ἐν μεγάροισι τετυγμένον ἦεν ἄθυρμα,</l>
<l n="340">ᾦ ἔπι τυτθὸς ἐὼν ἀταλὰς φρένας ἰαίνεσκεν· </l>
<l n="341">ἀμφὶ δέ οἱ καὶ ἄκοντα λελειμμένον εἴ που ἴδοιτο,</l>
<l n="342">ταρφέα μιν φιλέεσκε, καὶ εἴ τί περ ἄλλο γοῶσα</l>
<l n="343">ἔδρακε παιδὸς ἑοῖο δαΐφρονος. οὐδʼ ὅ γε μητρὸς</l>
<l n="344">ἄσπετʼ ὀδυρομένης ἔτʼ ἐπέκλυεν, ἀλλʼ ἀπάτερθε</l>
<l n="345">βαῖνε θοὴν ἐπὶ νῆα· φέρον δέ μιν ὠκέα γυῖα </l>
<l n="346">ἀστέρι παμφανόωντι πανείκελον. ἀμφὶ δʼ ἄρʼ αὐτῷ</l>
<l n="347">ἕσπετʼ ὁμῶς Ὀδυσῆι δαΐφρονι Τυδέος υἱός,</l>
<l n="348">ἄλλοι τʼ εἴκοσι φῶτες ἀρηράμενοι φρεσὶ θυμόν,</l>
<l n="349">τοὺς ἔχε κεδνοτάτους ἐν δώμασι Δηιδάμεια,</l>
<l n="350">καί σφας ἐῷ πόρε παιδὶ θοοὺς ἔμεναι θεράποντας. </l>
<l n="351">οἱ τότʼ Ἀχιλλέος υἷα θρασὺν περιποιπνύεσκον</l>
<l n="352">ἐσσύμενον ποτὶ νῆα διʼ ἄστεος· ὅς δʼ ἐνὶ μέσσοις</l>
<l n="353">ἤιε καγχαλόων· κεχάροντο δὲ Νηρηῖναι</l>
<l n="354">ἀμφὶ Θέτιν· καὶ δʼ αὐτὸς ἐγήθεε Κυανοχαίτης</l>
<l n="355">εἰσορόων Ἀχιλῆος ἀμύμονος ὄβριμον υἷα, </l>
<l n="356">ὡς ἤδη πολέμοιο λιλαίετο δακρυόεντος</l>
<l n="357">καίπερ ἐὼν ἔτι παιδνός, ἔτʼ ἄχνοος· ἀλλά μιν ἀλκὴ</l>
<l n="358">καὶ μένος ὀτρύνεσκεν· ἑῆς δʼ ἐξέσσυτο πάτρης,</l>
<l n="359">οἶος Ἄρης, ὅτε μῶλον ἐπέρχεται αἱματόεντα</l>
<l n="360">χωόμενος δηίοισι, μέμηνε δέ οἱ μέγα θυμός, </l>
<l n="361">καί οἱ ἐπισκύνιον βλοσυρὸν πέλει, ἀμφὶ δʼ ἄρʼ αὐτῷ</l>
<l n="362">ὄμματα μαρμαίρουσιν ἴσον πυρί, ταὶ δέ παρειαὶ</l>
<pb id="p.324"/>
<l n="363">κάλλος ὁμοῦ κρυόεντι φόβῳ καταειμέναι αἰεὶ</l>
<l n="364">φαίνοντʼ ἐσσυμένου, τρομέουσι δὲ καὶ θεοὶ αὐτοί·</l>
<l n="365">τοῖος ἔην Ἀχιλῆος ἐῢς πάίς· οἱ δʼ ἀνὰ ἄστυ </l>
<l n="366">εὔχοντʼ ἀθανάτοισι σαωσέμεν ἐσθλὸν ἄνακτα</l>
<l n="367">ἀργαλέου παλίνορσον ἀπʼ Ἄρεος· οἱ δʼ ἐσάκουσαν</l>
<l n="368">εὐχομένων· ὁ δὲ πάντας ὑπείρεχεν, οἵ οἱ ἕποντο.</l>
<l n="369">ἐλθόντες δʼ ἐπὶ θῖνα βαρυγδούποιο θαλάσσης</l>
<l n="370">εὗρον ἔπειτʼ ἐλατῆρας ἐϋξόου ἔνδοθι νηὸς </l>
<l n="371">ἱστία τʼ ἐντύνοντας ἐπειγομένους τʼ ἀνὰ νῆα·</l>
<l n="372">αἶψα δʼ ἐν αὐτοὶ ἔβαν· <note n="1" place="unspecified" anchored="yes"> Zimmermann, for a)/r' au)to\s e)/bh, of v.</note> τοὶ δʼ ἔκτοθι πείσματʼ ἔλυσαν</l>
<l n="373">εὐνάς θʼ, αἳ νήεσσι μέγα σθένος αἰὲν ἕπονται.</l>
<l n="374">τοῖσι δʼ ἄρʼ εὐπλοΐην πόσις ὤπασεν Ἀμφιτρίτης</l>
<l n="375">προφρονέως· μάλα γάρ οἱ ἐνὶ φρεσὶ μέμβλετʼ Ἀχαιῶν </l>
<l n="376">]τειρομένων ὑπὸ Τρωσὶ καὶ Εὐρυπύλῳ μεγαθύμῳ.</l>
<l n="377">οἱ δʼ Ἀχιλήιον υἷα παρεζόμενοι ἑκάτερθε</l>
<l n="378">τέρπεσκον μύθοισιν ἑοῦ πατρὸς ἔργʼ ἐνέποντες,</l>
<l n="379">ὅσσα τʼ ἀνὰ πλόον εὐρὺν ἐμήσατο καὶ ποτὶ γαίῃ</l>
<l n="380">Τηλέφου ἀγχεμάχοιο, καὶ ὁππόσα Τρῶας ἔρεξεν </l>
<l n="381">ἀμφὶ πόλιν Πριάμοιο φέρων κλέος Ἀτρείδῃσι·</l>
<l n="382">τοῦ δʼ ἄρʼ ἰαίνετο θυμὸς ἐελδομένοιο καὶ αὐτοῦ</l>
<l n="383">πατρὸς ἀταρβήτοιο κλέος καὶ κῦδος ἀρέσθαι</l>
<l n="384">ἥ δέ που ἐν θαλάμοισιν ἀκηχεμένη περὶ παιδὶ</l>
<l n="385">ἐσθλὴ Δηιδάμεια πολύστονα δάκρυα χεῦε, </l>
<l n="386">καί οἱ ἐνὶ φρεσὶ θυμὸς ὑπʼ ἀργαλέῃσιν ἀνίῃς</l>
<l n="387">τήκεθʼ ὅπως ἀλαπαδνὸς ἐπʼ ἀνθρακίῃσι μόλιβδος</l>
<l n="388">ἠὲ τρύφος κηροῖο· γόος δέ μιν οὔποτʼ ἔλειπε</l>
<l n="389">δερκομένην ἐπὶ πόντον ἀπείριτον· οὕνεκα μήτηρ</l>
<l n="390">ἄχνυθʼ ἐῷ περὶ παιδί, καὶ ἢν ἐπὶ δαῖτʼ ἄφίκηται </l>
<l n="390a">
<add>τηλόθι κεκλόμενος φίλου ἀνδρὸς ἐς ἀλλότριον δῶ.</add>
</l>
<pb id="p.326"/>
<l n="391">καί ῥά οἱ ἱστία νηὸς ἀπόπροθι πολλὸν ἰούσης</l>
<l n="392">ἤδη ἀπεκρύπτοντο καὶ ἠέρι φαίνεθʼ ὁμοῖα·</l>
<l n="393">ἀλλʼ ἡ μὲν στονάχιζε πανημερίη γοόωσα.</l>
<l n="394">νηῦς δʼ ἔθεεν κατὰ πόντον ἐπισπομένου ἀνέμοιο</l>
<l n="395">τυτθὸν ἐπιψαύουσα πολυρροθίοιο θαλάσσης· </l>
<l n="396">πορφύρεον δʼ ἑκάτερθε περὶ τρόπιν ἔβραχε κῦμα·</l>
<l n="397">αἶψα δὲ νηῦς μέγα λαῖτμα διήνυσε ποντοποροῦσα.</l>
<l n="398">ἀμφὶ δέ οἱ πέσε νυκτὸς ἔπι κνέφας· ἡ δʼ ὑπʼ ἀήτῃ</l>
<l n="399">πλῶε κυβερνήτῃ τε διαπρήσσουσα θαλάσσης</l>
<l n="400">βένθεα· θεσπεσίη δὲ πρὸς οὐρανὸν ἤλυθεν Ἠώς. </l>
<l n="401">τοῖσι δʼ ἄρʼ Ἰδαίων ὀρέων φαίνοντο κολῶναι</l>
<l n="402">Χρῦσά τε καὶ Σμίνθειον ἕδος καὶ Σιγιὰς ἄκρη</l>
<l n="403">τύμβος τʼ Αἰακίδαο δαΐφρονος· ἀλλά μιν οὔτι</l>
<l n="404">υἱὸς Λαέρταο πύκα φρονέων ἐνὶ θυμῷ</l>
<l n="405">δεῖξε Νεοπτολέμῳ, ἵνα οἱ μὴ πένθος ἀέξῃ </l>
<l n="406">θυμὸς ἐνὶ στήθεσσι. παρημείβοντο δὲ νήσους</l>
<l n="407">αἶψα Καλυδναίας· Τένεδος δʼ ἀπελείπετʼ ὀπίσσω·</l>
<l n="408">φαίνετο δʼ αὖτʼ Ἐλεοῦντος ἕδος, τόθι Πρωτεσιλάου</l>
<l n="409">σῆμα πέλει πτελέῃσι κατάσκιον αἰπεινῇσιν,</l>
<l n="410">αἵ ῥʼ ὁπότʼ ἀθρήσωσιν ἀνερχόμεναι δαπέδοιο </l>
<l n="411">Ἴλιον, αὐτίκα τῇσι θοῶς αὐαίνεται ἄκρα.</l>
<l n="412">νῆα δʼ ἐρεσσομένην ἄνεμος φέρεν ἀγχόθι Τροίης·</l>
<l n="413">ἵκετο δʼ ᾗχι καὶ ἄλλαι ἔσαν παρὰ θίνεσι νῆες</l>
<l n="414">Ἀργείων, οἵ τῆμος ὀϊζυρῶς πονέοντο</l>
<l n="415">μαρνάμενοι περὶ τεῖχος, ὅπερ πάρος αὐτοὶ ἔδειμαν </l>
<l n="416">νηῶν ἔμμεναι ἕρκος ἐϋσθενέων θʼ ἅμα λαῶν</l>
<l n="417">ἐν πολέμῳ· τὸ δʼ ἄρʼ ἤδη ὑπʼ Εὐρυπύλοιο χέρεσσι</l>
<l n="418">μέλλεν ἀμαλδύνεσθαι ἐρειπόμενον ποτὶ γαίῃ,</l>
<l n="419">εἰ μὴ ἄρʼ αἶψʼ ἐνόησε κραταιοῦ Τυδέος υἱὸς</l>
<l n="420">βαλλόμενʼ ἕρκεα μακρά· θοῆς δʼ ἄφαρ ἔκθορε νηός, </l>
<l n="421">θαρσαλέως δʼ ἐβόησεν, ὅσον χάδε οἱ κέαρ ἔνδον·</l>
<pb id="p.328"/>
<l n="422">‘ὦ φίλοι, ἦ μέγα πῆμα κυλίνδεται Ἀργείοισι</l>
<l n="423">σήμερον· ἀλλʼ ἄγε θάσσον ἐς αἰόλα τεύχεα δύντες</l>
<l n="424">ἴομεν ἐς πολέμοιο πολυκμήτοιο κυδοιμόν·</l>
<l n="425">ἤδη γὰρ πύργοισιν ἐφʼ ἡμετέροισι μάχονται </l>
<l n="426">Τρῶες ἐϋπτόλεμοι, τοὶ δὴ τάχα τείχεα μακρὰ</l>
<l n="427">ῥηξάμενοι πυρὶ νῆας ἐνιπρήσουσι μάλʼ αἰνῶς·</l>
<l n="428">νῶϊν δʼ οὐκέτι νόστος ἐελδομένοις ἀνὰ θυμὸν</l>
<l n="429">ἔσσεται· ἀλλὰ καὶ αὐτοὶ ὑπέρ μόρον αἶψα δαμέντες</l>
<l n="430">κεισόμεθʼ ἐν Τροίῃ, τεκέων ἑκὰς ἠδὲ γυναικῶν.’ </l>
<l n="431">ὣς φάτο· τοὶ δʼ ὤκιστα θοῆς ἐκ νηὸς ὄρουσαν</l>
<l n="432">πανσυδίῃ· πάντας γὰρ ἕλε τρόμος εἰσαΐοντας</l>
<l n="433">νόσφι Νεοπτολέμοιο δαΐφρονος, οὕνεκʼ ἐῴκει</l>
<l n="434">πατρὶ φίλῳ μέγα κάρτος· ἔρως δέ οἱ ἔμπεσε χάρμης.</l>
<l n="435">καρπαλίμως δʼ ἵκοντο ποτὶ κλισίην Ὀδυσῆος· </l>
<l n="436">ἡ γὰρ ἔην ἄγχιστα νεὼς κυανοπρώροιο·</l>
<l n="437">πολλὰ δʼ ἄρʼ ἐξημοιβὰ παραυτόθι τεύχεα κεῖτο,</l>
<l n="438">ἠμὲν Ὀδυσσῆος πυκιμήδεος ἠδὲ καὶ ἄλλων</l>
<l n="439">ἀντιθέων ἑτάρων, ὁπόσα κταμένων ἀφέλοντο.</l>
<l n="440">ἔνθʼ ἐσθλὸς μὲν ἔδυ καλὰ τεύχεα, τοὶ δὲ χέρεια </l>
<l n="441">δῦσαν, ὅσοις ἀλαπαδνὸν ὑπὸ κραδίῃ πέλεν ἦτορ·</l>
<l n="442">αὐτὰρ Ὀδυσσεὺς δύσαθʼ ἅ οἱ Ἰθάκηθεν ἕποντο·</l>
<l n="443">δῶκε δὲ Τυδείδῃ Διομήδεϊ κάλλιμα τεύχη</l>
<l n="444">κεῖνα, τὰ δὴ Σώκοιο βίην εἴρυσσε πάροιθεν·</l>
<l n="445">υἱὸς δʼ αὖτʼ Ἀχιλῆος ἐδύσατο τεύχεα πατρός, </l>
<l n="446">καί οἱ φαίνετο πάμπαν ἀλίγκιος· ἀμφὶ δʼ ἐλαφρὰ</l>
<l n="447">Ἡφαίστου παλάμῃσι περὶ μελέεσσιν ἀρήρει,</l>
<l n="448">καίπερ ἐόνθʼ ἑτέροισι πελώρια· τῷ δʼ ἅμα πάντα</l>
<l n="449">φαίνετο τεύχεα κοῦφα· κάρη γε μὲν οὔτι βάρυνε</l>
<l n="449a">πήληξ <add>οὐ παλάμῃσιν ἐπέβρισεν δόρυ μακρὸν</add>
</l>
<l n="450">Πηλιάς, ἀλλά ἑ χερσὶ καὶ ἠλίβατόν περ ἐοῦσαν </l>
<l n="451">ῥηιδίως ἀνάειρεν ἔθʼ αἵματος ἰσχανόωσαν.</l>
<l n="452">Ἀργείων δέ μιν ὅσσοι ἐπέδρακον, οὔτι δύναντο</l>
<pb id="p.330"/>
<l n="453">καίπερ ἐελδόμενοι σχεδὸν ἐλθέμεν, οὕνεκʼ ἄρʼ αὐτοὺς</l>
<l n="454">πᾶν περὶ τεῖχος ἔτειρε βαρὺς πολέμοιο κυδοιμός·</l>
<l n="455">ὡς δʼ ὅτʼ ἀνʼ εὐρέα πόντον ἐρημαίῃ περὶ νήσῳ </l>
<l n="456">ἀνθρώπων ἀπάτερθεν ἐεργμένοι ἀσχαλόωσιν</l>
<l n="457">ἀνέρες, οὕς τʼ ἀνέμοιο καταιγίδες ἀντιόωσαι</l>
<l n="458">εἴργουσιν μάλα πολλὸν ἐπὶ χρόνον, οἱ δʼ ἀλεγεινοὶ</l>
<l n="459">νηὶ περιτρωχῶσι, καταφθινύθει δʼ ἄρα πάντα</l>
<l n="460">ἤια, τειρομένοισι δʼ ἐπιπνεύσῃ λιγὺς οὖρος· </l>
<l n="461">ὣς ἄρʼ Ἀχαιῶν ἔθνος ἀκηχέμενον τὸ πάροιθεν</l>
<l n="462">ἀμφὶ Νεοπτολέμοιο βίῃ κεχάροντο μολόντι</l>
<l n="463">ἐλπόμενοι στονόεντος ἀναπνεύσειν καμάτοιο.</l>
<l n="464">ὄσσε δέ οἱ μάρμαιρεν ἀναιδέος εὖτε λέοντος,</l>
<l n="465">ὅς τε κατʼ οὔρεα μακρὰ μέγʼ ἀσχαλόων ἐνὶ θυμῷ </l>
<l n="466">ἔσσυται ἀγρευτῇσιν ἐναντίον, οἵ τέ οἱ ἤδη</l>
<l n="467">ἄντρῳ ἐπεμβαίνωσιν ἐρύσσασθαι μεμαῶτες</l>
<l n="468">σκύμνους οἰωθέντας ἑῶν ἀπὸ τῆλε τοκήων</l>
<l n="469">βήσσῃ ἐνὶ σκιερῇ, ἑ δʼ ἄρʼ ὑψόθεν ἔκ τινος ἄκρης</l>
<l n="470">ἀθρήσας ὀλοοῖσιν ἐπέσσυται ἀγρευτῇσι </l>
<l n="471">σμερδαλέον βλοσυρῇσιν ὑπαὶ γενύεσσι βεβρυχώς·</l>
<l n="472">ὥς ἄρα φαίδιμος υἱὸς ἀταρβέος Αἰακίδαο</l>
<l n="473">θυμὸν ἐπὶ Τρώεσσιν ἐϋπτολέμοισιν ὄρινεν·</l>
<l n="474">οἴμησεν δʼ ἄρα πρῶτον, ὅπῃ μάλα δῆρις ὀρώρει</l>
<l n="475">ἄμ πεδίον· τῇ γάρ φρεσὶν ἔλπετο <note n="1" place="unspecified" anchored="yes">Zimmermann, for sfisin e)/pleto of Koechly.</note> τεῖχος Ἀχαιῶν </l>
<l n="476">ῥηίτερον δηΐοισι κατὰ κλόνον ἐσσυμένοισιν,</l>
<l n="477">οὕνεκʼ ἀκιδνοτέρῃσιν ἐπάλξεσιν ἠρήρειστο.</l>
<l n="478">σὺν δέ οἱ ἄλλοι ἔβαν μέγα μαιμώωντες Ἄρηι·</l>
<l n="479">εὗρον δʼ Εὐρύπυλον κρατερόφρονα, τῷ δʼ ἅμʼ ἑταίρους</l>
<l n="480">πύργῳ ἐπεμβεβαῶτας, ὀϊομένους περὶ θυμῷ </l>
<l n="481">ῥήξειν τείχεα μακρὰ καὶ Ἀργείους ἀπολέσσειν</l>
<l n="482">πανσυδίῃ· τοῖς δʼ οὔτι θεοὶ τελέεσκον ἐέλδωρ·</l>
<l n="483">ἀλλά σφεας Ὀδυσεύς τʼ ἠδὲ σθεναρὸς Διομήδης</l>
<pb id="p.332"/>
<l n="484">ἰσόθεός τε Νεοπτόλεμος δῖός τε Λεοντεὺς</l>
<l n="485">ἄψ ἀπὸ τείχεος ὦσαν ἀπειρεσίοις βελέεσσιν. </l>
<l n="486">ὡς δʼ ὅτʼ ἀπὸ σταθμοῖο κύνες μογεροί τε νομῆες</l>
<l n="487">κάρτεϊ καὶ φωνῇ κρατεροὺς δεύουσι λέοντας</l>
<l n="488">πάντοθεν ἐσσύμενοι, τοὶ δʼ ὄμμασι γλαυκιόωντες</l>
<l n="489">στρωφῶντʼ ἔνθω καὶ ἔνθα λιλαιόμενοι μέγα θυμῷ</l>
<l n="490">πόρτιας ἠδὲ βόας μετὰ γαμφηλῇσι λαφύξαι, </l>
<l n="491">ἀλλὰ καὶ ὣς εἴκουσι κυνῶν ὑπὸ καρτεροθύμων</l>
<l n="492">σευόμενοι, μάλα γάρ σφιν ἐπαΐσσουσι νομῆες·</l>
<l n="493">βαιόν, ὅσον τις ἵησι χερὸς περιμήκεα λᾶαν·</l>
<l n="494">οὐ γὰρ Τρῶας ἔα νηῶν ἀπονόσφι φέβεσθαι</l>
<l n="495">Εὐρύπυλος, δηίων δὲ μάλα σχεδὸν ὀτρύνεσκε </l>
<l n="496">μίμνειν, εἰσόκε νῆας ἕλῃ καὶ πάντας ὀλέσσῃ</l>
<l n="497">Ἀργείους· Ζεὺς γάρ οἱ ἀπειρέσιον βάλε κάρτος.</l>
<l n="498">αὐτίκα δʼ ὀκριόεσσαν ἑλὼν καὶ ἀτειρέα πέτρην</l>
<l n="499">ἧκεν ἐπεσσυμένως κατὰ τείχεος ἠλιβάτοιο·</l>
<l n="500">σμερδαλέον δʼ ἄρα πάντα περιπλατάγησε θέμεθλα </l>
<l n="501">ἕρκεος αἰπεινοῖο· δέος δʼ ἕλε πάντας Ἀχαιοὺς</l>
<l n="502">τείχεος ὡς ἤδη συνοχωκότος ἐν κονίῃσιν.</l>
<l n="503">ἀλλʼ οὐδʼ ὣς ἀπόρουσαν ἀταρτηροῖο κυδοιμοῦ,</l>
<l n="504">ἀλλʼ ἔμενον θώεσσιν ἐοικότες ἠὲ λύκοισι,</l>
<l n="505">μήλων ληιστῆρσιν ἀναιδέσιν, οὕς1 τʼ ἐν ὄρεσσιν </l>
<l n="506">ἄντρων ἐξελάσωσιν ὁμῶς κυσὶν ἀγροιὼται</l>
<l n="507">ἱέμενοι σκύμνοισι φόνον στονόεντα βαλέσθαι</l>
<l n="508">ἐσσυμένως, τοὶ δʼ οὔτι βιαζόμενοι βελέεσσι</l>
<l n="509">χάζοντʼ, ἀλλὰ μένοντες ἀμύνουσιν τεκέεσσιν·</l>
<l n="510">ὥς οἵ ἀμυνόμενοι νηῶν ὕπερ ἠδὲ καὶ αὐτῶν </l>
<l n="511">μίμνον ἐν ὑσμίνῃ· τοῖς δʼ Εὐρύπυλος θρασυχάρμης</l>
<l n="512">ἠπείλει μέγα πᾶσι νεῶν προπάροιθε θοάων·</l>
<l n="513">‘ἆ δειλοὶ καὶ ἄναλκιν ἐνὶ φρεσὶ θυμὸν ἔχοντες,</l>
<pb id="p.334"/>
<l n="514">οὐκ ἄν δὴ βελέεσσι νεῶν ἄπο ταρβήσαντα</l>
<l n="515">ἠλάσατʼ, εἰ μὴ τεῖχος ἐμὴν ἀπέρυκεν ὁμοκλήν· </l>
<l n="516">νῦν δέ μοι εὖτε λέοντι κύνες πτώσσοντες ἐν ὕλῃ</l>
<l n="517">μάρνασθʼ ἔνδον ἐόντες ἀλευόμενοι φόνον αἰπύν·</l>
<l n="518">ἤν δέ ποτʼ ἐκ νηῶν ἐς Τρώιον οὖδας ἵκησθε,</l>
<l n="519">ὡς τὸ πάρος μεμαῶτες ἐπὶ μόθον, οὔ νύ τις ὑμέας</l>
<l n="520">ῥύσεται ἐκ θανάτοιο δυσηχέος, ἀλλʼ ἅμα πάντες </l>
<l n="521">κείσεσθʼ ἐν κονίῃσιν ἐμεῦ ὕπο δῃωθέντες.’</l>
<l n="522">ὣς ἔφατʼ ἀκράαντον ἱεὶς ἔπος· οὐδέ τι ᾔδη</l>
<l n="523">ὅττι ῥά οἱ μέγα πῆμα κυλίνδετο βαιὸν ἄπωθεν</l>
<l n="524">χερσὶ Νεοπτολέμοιο θρασύφρονος, ὅς μιν ἔμελλε</l>
<l n="525">δάμνασθʼ οὐ μετὰ δηρὸν ὑπʼ ἔγχεϊ μαιμώωντι </l>
<l n="526">οὐδὲ μὲν οὐδὲ τότʼ ἔσκεν ἄτερ κρατεροῖο πόνοιο,</l>
<l n="527">ἀλλʼ ἄρα Τρῶας ἔναιρεν ἀφʼ ἕρκεος· οἱ δʼ ἐφέβοντο</l>
<l n="528">βαλλόμενοι καθύπερθε· περικλονέοντο δʼ ἀνάγκῃ</l>
<l n="529">Εὐρυπύλῳ· πάντας γὰρ ἀνιηρὸν δέος ᾕρει·</l>
<l n="530">ὡς δʼ ὅτε νηπίαχοι περὶ γούνασι πατρὸς ἑοῖο </l>
<l n="531">πτώσσουσι βροντὴν μεγάλου Διὸς ἀμφὶ νέφεσσι</l>
<l n="532">ῥηγνυμένην, ὅτε δεινὸν ἐπιστοναχίζεται αἰθήρ·</l>
<l n="533">ὣς ἄρα Τρώιοι υἷες ἐν ἀνδράσι Κητείοισιν</l>
<l n="534">ἀμφὶ μέγαν βασιλῆα Νεοπτόλεμον φοβέοντο</l>
<l n="535">πᾶν θʼ ὅ <note n="1" place="unspecified" anchored="yes">Zimmermann, for pa=n o(/ ti of Kkoechly.</note> τι χερσὶν ἕηκεν· ἐς ἰθὺ γὰρ ἔπτατο πῆμα, </l>
<l n="536">δυσμενέων κεφαλῇσι φέρον πολύδακρυν Ἅρηα.</l>
<l n="537">οἱ δʼ ἄρʼ ἀμηχανὶῃ βεβολημένοι ἔνδοθεν ἦτορ</l>
<l n="538">Τρῶες ἔφαντʼ Ἀχιλῆα πελώριον εἰσοράασθαι</l>
<l n="539">αὐτὸν ὁμῶς τεύχεσσι· καὶ ἀμφασίην ἀλεγεινὴν</l>
<l n="540">κεῦθον ὑπὸ κραδίῃ, ἵνα μὴ δέος αἰνὸν ἵκηται </l>
<l n="541">ἐς φρένα Κητείων μηδʼ Εὐρυπύλοιο ἄνακτος·</l>
<l n="542">αὐτοῦ δʼ ἄλλοθεν ἄλλος ἀπειρέσιον τρομέοντες</l>
<l n="543">μεσσηγὺς κακότητος ἔσαν κρυεροῦ τε φόβοιο·</l>
<l n="544">αἰδὼς γὰρ κατέρυκεν ὁμῶς καὶ δεῖμʼ ἀλεγεινόν.</l>
<l n="545">ὡς δʼ ὅτε παιπαλόεσσαν ὁδὸν κάτα ποσσὶν ἰόντες </l>
<l n="546">ἀνέρες ἀθρήσωσιν ἀπʼ οὔρεος ἀΐσσοντα</l>
<pb id="p.336"/>
<l n="547">χείμαρρον, καναχὴ δὲ περιβρομέει περὶ πέτῃ,</l>
<l n="548">οὐδʼ ἔτι οἱ μεμάασιν ἀνὰ ῥόον ἠχὴεντα</l>
<l n="549">δύμεναι ἐγκονέοντες, ἐπεὶ παρὰ ποσσὶν ὄλεθρον</l>
<l n="550">δερκόμενοι τρομέουσι καὶ οὐκ ἀλέγουσι κελεύθου· </l>
<l n="551">ὣς ἅρα Τρῶες ἔμιμνον ἐελδόμενοί περ ἀλύξαι</l>
<l n="552">τεῖχος ὔπʼ Ἀργείων· τοὺς δʼ Εὐρύπυλος θεοειδὴς</l>
<l n="553">αἰὲν ἐποτρύνεσκε ποτὶ κλόνον· ἦ γὰρ ἐώλπει</l>
<l n="554">πολλοὺς δηϊόωντα πελώριον ἐν δαῒ φῶτα</l>
<l n="555">χεῖρα καμεῖν καὶ κάρτος· ὁ δʼ οὐκ ἀπέληγε μόθοιο. </l>
<l n="556">τῶν δʼ ἄρʼ Ἀθηναίη κρατερὸν πόνον εἰσορόωσα</l>
<l n="557">κάλλιπεν Οὐλύμποιο θυωδέος αἰπὰ μέλαθρα·</l>
<l n="558">βῆ δʼ ἄρʼ ὑπὲρ κορυφὰς <note n="1" place="unspecified" anchored="yes">Zimmermann, for kefalh=s of v.&gt;</note> ὀρέων· οὐδʼ ἴχνεσι γαίης</l>
<l n="559">ψαῦε μέγʼ ἐγκονέουσα· φέρεν δέ μιν ἱερὸς ἀὴρ</l>
<l n="560">εἰδομένην νεφέεσσιν, ἐλαφροτέρην δʼ ἀνέμοιο. </l>
<l n="561">Τροίην δʼ αἶψʼ ἀφίκανε, πόδας δʼ ἐπέθηκε κολώνῃ</l>
<l n="562">Σιγέου ἠνεμόεντος· ἐδέρκετο δʼ ἔνθεν ἀϋτὴν</l>
<l n="563">ἀγχεμάχων ἀνδρῶν, κύδαινε δὲ πολλὸν Ἀχαιούς.</l>
<l n="564">υἱὸς δʼ αὖτʼ Ἀχιλῆος ἔχεν πολὺ φέρτατον ἄλλων</l>
<l n="565">θάρσος ὁμοῦ καὶ κάρτος, ἅ τʼ ἀνδράσιν εἰς ἕν ἰόντα </l>
<l n="566">τεύχουσιν μέγα κῦδος· ὁ δʼ ἀμφοτέροισι κέκαστο,</l>
<l n="567">οὕνεκʼ ἔην Διὸς αἷμα, φίλῳ δʼ ἤικτο τοκῆι·</l>
<l n="568">τῷ καὶ ἄτρεστος ἐὼν πολέας κτάνεν ἀγχόθι πύργων.</l>
<l n="569">ὡς δʼ ἁλιεὺς κατὰ πόντον ἀνὴρ λελιημένος ἄγρης</l>
<l n="570">τεύχων ἰχθύσι πῆμα φέρει μένος Ἡφαίστοιο </l>
<l n="571">νηὸς ἑῆς ἔντοσθε, διεγρομένῃ δʼ ὑπʼ ἀϋτμῇ</l>
<l n="572">μαρμαίρει περὶ νῆα πυρὸς σέλας, οἱ δὲ κελαίνης</l>
<l n="573">ἐξ ἁλὸς ἀΐσσουσι μεμαότες ὕστατον αἴγλην</l>
<l n="574">εἰσιδέειν, τοὺς γάρ ῥα τανυγλώχινι τριαίνῃ</l>
<l n="575">κτείνει ἑπεσσυμένους, γάνυται δέ οἱ ἦτορ ἐπʼ ἄγρῃ· </l>
<l n="576">ὣς ἄρα κύδιμος υἱὸς ἐϋπτολέμου Ἀχιλῆος</l>
<l n="577">λαΐνεον περὶ τεῖχος ἐδάμνατο δήϊα φῦλα</l>
<pb id="p.338"/>
<l n="578">ἀντἲ ἐπεσσυμένων· πονέοντο δὲ πάντες Ἀχαιοὶ</l>
<l n="579">ἄλλοι ὁμῶς ἄλλῃσιν ἐπάλξεσιν· ἔβραχε δʼ εὐρὺς</l>
<l n="580">αἰγιαλὸς καὶ νῆες, ἐπεστενάχοντο δὲ μακρὰ </l>
<l n="581">τείχεα βαλλομένων. κάματος δʼ ὑπεδάμνατο λαοὺς</l>
<l n="582">ἄσπετος ἀμφοτέρωθε, λύοντο δὲ γυῖα καὶ ἀλκὴ</l>
<l n="583">αἰζηῶν· ἀλλʼ οὔτι μενεπτολέμου Ἀχιλῆος</l>
<l n="584">ἄμφεχεν υἱέα δῖον, ἐπεὶ δέ <note n="1" place="unspecified" anchored="yes">Zimmermann, for r(a of v.</note> οἱ ὄβριμον ἦτορ</l>
<l n="585">πάμπαν ἔην ἄτρυτον, ἀνιηρὸν δέος <note n="2" place="unspecified" anchored="yes">Zimmermann, for de/ oi( of v.</note> οὔτι </l>
<l n="586">ἥψατο μαρναμένοιο· μένος δʼ ἀκάμαντι ἐῴκει</l>
<l n="587">ἀενάῳ ποταμῷ, τὸν ἀπειρεσίη πυρὸς ὁρμὴ</l>
<l n="588">οὔποτʼ ἰοῦσʼ ἐφόβησε, καὶ εἰ μέγα μαίνετʼ ἀήτης</l>
<l n="589">Ἡφαίστου κλονέων ἱερὸν μένος, ἤν γὰρ ἵκηται</l>
<l n="590">ἐγγὺς ἐπὶ προχοῇσι μαραίνεται, οὐδέ οἱ ἀλκὴ </l>
<l n="591">ἅψασθʼ ἀργαλέη σθένει ὕδατος ἀκαμάτοιο·</l>
<l n="592">ὥς ἄρα Πηλείδαο δαΐφρονος υἱέος ἐσθλοῦ</l>
<l n="593">οὔτε μόγος στονόεις οὔτʼ ἄρ δέος ἥψατο γούνων</l>
<l n="594">αἰὲν ἐρειδομένοιο καὶ ὀτρύνοντος ἑταίρους.</l>
<l n="595">οὐ μὴν οὐδὲ βέλος κείνου χρόα καλὸν ἵκανε </l>
<l n="596">πολλῶν βαλλομένων· ἀλλʼ ὡς νιφάδες περὶ πέτρην</l>
<l n="597">πολλάκις ἠίχθησαν ἐτώσια· πάντα γὰρ εὐρὺ</l>
<l n="598">εἶργε σάκος βριαρή τε κόρυς, κλυτὰ δῶρα θεοῖο·</l>
<l n="599">τοῖς ἐπικαγχαλόων κρατερὸς πάϊς Αἰακίδαο</l>
<l n="600">φοίτα μακρὰ βοῶν περὶ τείχεϊ πολλὰ κελεύων </l>
<l n="601">ἐς μόθον Ἀργείοισιν ἀταρβέσιν, οὕνεκα πάντων</l>
<l n="602">πολλὸν ἔην ὄχʼ ἄριστος, ἔχεν δʼ ἔτι θυμὸν ὁμοκλῆς</l>
<l n="603">λευγαλέης ἀκόρητον, ἑοῦ δʼ ἄρα μήδετο πατρὸς</l>
<l n="604">τίσεσθʼ ἀλγινόεντα φόνον· κεχάροντο δʼ ἄνακτι</l>
<l n="605">Μυρμιδόνες· στυγερὴ δὲ πέλεν περὶ τεῖχος ἀϋτή. </l>
<l n="606">Ἕνθα δύω κτάνε παῖδε πολυχρύσοιο Μέγητος,</l>
<l n="607">ὅς γόνος ἔσκε Δύμαντος, ἔχεν δʼ ἐρικυδέας υἷας,</l>
<l n="608">εἰδότας εἶ μὲν ἄκοντα βαλεῖν, εὖ δʼ ἵππον ἐλάσσαι</l>
<l n="609">ἐν πολέμῳ καὶ μακρὸν ἐπισταμένως δόρυ πῆλαι,</l>
<pb id="p.340"/>
<l n="610">τοὺς τέκε οἱ Περίβοια μιῇ ὠδῖνι παρʼ ὄχθῃς </l>
<l n="611">Σαγγαρίου, Κέλτον τε καὶ Εὔβιον· οὐδʼ ἀπόναντο</l>
<l n="612">ὄλβου ἀπειρεσίοιο πολὺν χρόνον, οὕνεκα Μοῖραι</l>
<l n="613">παῦρον ἐπὶ σφίσι πάγχυ τέλος βιότοιο βάλοντο·</l>
<l n="614">ἄμφω δʼ ὡς ἴδον ἦμαρ ὁμῶς, ὥς κάτθανον ἄμφω</l>
<l n="615">χερσὶ Νεοπτολέμοιο θρασύφρονος, ὃς μὲν ἄκοντι </l>
<l n="616">βλήμενος ἐς κραδίην, ὁ δὲ χερμαδίῳ ἀλεγεινῷ</l>
<l n="617">κὰκ κεφαλῆς· βριαρὴ δὲ περιθραυσθεῖσα καρήνῳ,</l>
<l n="618">ἐθλάσθη τρυφάλεια καὶ ἐγκέφαλον συνέχευεν.</l>
<l n="619">ἀμφὶ δʼ ἄρα σφίσι φῦλα περικτείνοντο καὶ ἄλλων</l>
<l n="620">μυρία δυσμενέων· μέγα δʼ Ἄρεος ἔργον ὀρώρει, </l>
<l n="621">μέσφʼ ὅτε δὴ βουλυτὸς ἐπήλυθεν, ἤνυτο δʼ ἠὼς</l>
<l n="622">ἀμβροσίη, καὶ λαὸς ἀταρβέος Εὐρυπύλοιο</l>
<l n="623">χάσσατο τυτθὸν ἄπωθε νεῶν· οἱ δʼ ἀγχόθι πύργων</l>
<l n="624">βαιὸν ἀνέπνευσαν· καὶ δʼ αὐτοὶ Τρώιοι υἷες</l>
<l n="625">ἀμπαύοντο μόθοιο δυσηχέος, οὕνεκʼ ἐτύχθη </l>
<l n="626">φύλοπις ἀργαλέη περὶ τείχεϊ. καί νύ χʼ ἅπαντες</l>
<l n="627">Ἀργεῖοι τότε νηυσὶν ἐπὶ σφετέρῃσιν ὄλοντο,</l>
<l n="628">εἰ μὴ Ἀχιλλῆος κρατερὸς πάϊς ἤματι κείνῳ</l>
<l n="629">δυσμενέων ἀπάλαλκε πολὺν στρατὸν ἠδὲ καὶ αὐτὸν</l>
<l n="630">Εὐρύπυλον. τῷ δʼ αἶψα γέρων σχεδὸν ἤλυθε Φοῖνιξ, </l>
<l n="631">καί μιν ἰδὼν θάμβησεν ἐοικότα Πηλείωνι·</l>
<l n="632">ἀμφὶ δέ οἱ μέγα χάρμα καὶ ἄσπετον ἄλγος ἵκανεν,</l>
<l n="633">ἄλγος μὲν μνησθέντι ποδώκεος ἀμφʼ Ἀχιλῆος,</l>
<l n="634">χάρμα δʼ ἄρʼ, οὕνεκά οἱ κρατερὸν παῖδʼ εἰσενόησε·</l>
<l n="635">κλαῖε δʼ ὅ γʼ ἀσπασίως, ἐπεὶ οὔποτε φῦλʼ ἀνθρώπων </l>
<l n="636">νόσφι γόου ζώουσι, καὶ εἴ ποτε χάρμα φέρονται.</l>
<l n="637">ἀμφεχύθη δέ οἱ, εὖτε πατὴρ περὶ παιδὶ χυθείη,</l>
<l n="638">ὅς τε θεῶν ἰότητι πολὺν χρόνον ἄλγἐ ἀνατλὰς</l>
<l n="639">ἔλθῃ ἑὸν ποτὶ δῶμα φίλῳ μέγα χάρμα τοκῆι·</l>
<l n="640">ὣς ὁ Νεοπτολέμοιο κάρη καὶ στήθεα κύσσεν </l>
<pb id="p.342"/>
<l n="641">ἀμφιχυθείς, καὶ τοῖον ἀγασσάμενος φάτο μῦθον·</l>
<l n="642">‘χαῖρέ μοι, ὦ τέκος ἐσθλὸν Ἀχιλλέος, ὅν ποτʼ ἔγωγε</l>
<l n="643">τυτθὸν ἐόντʼ ἀτίταλλον ἐν ἀγκοίνῃσιν ἐμῇσι</l>
<l n="644">προφρονέως· ὁ δʼ ἄρʼ ὦκα θεῶν ἐρικυδέϊ βουλῇ</l>
<l n="645">ἔρνος ὅπως ἐριθηλὲς ἀέξετο· καί οἱ ἔγωγε </l>
<l n="646">γήθεον εἰσορόων ἠμὲν δέμας ἠδὲ καὶ ἀλκήν·</l>
<l n="647">ἔσκε δέ μοι μέγʼ ὄνειαρ· ἴσον δέ ἑ παιδὶ τίεσκον</l>
<l n="648">τηλυγέτῳ· ὁ δʼ ἄρʼ ἶσον ἑῷ πατρὶ τῖεν ἐμὸν κῆρ·</l>
<l n="649">κείνῳ μὲν γὰρ ἔγωγε πατήρ, ὁ δʼ ἄρʼ υἱὸς ἔμοιγε</l>
<l n="650">ἔσκε νόῳ· φαίης κεν ἰδὼν ἑνὸς αἵματος εἶναι </l>
<l n="651">εἵνεχʼ ὁμοφροσύνης· ἀρετῇ δʼ ὅ γε φέρτερος ἦεν</l>
<l n="652">πολλόν, ἐπεὶ μακάρεσσι δέμας καὶ κάρτος ἐῴκει.</l>
<l n="653">τῷ σύγε πάμπαν ἔοικας· ἐγὼ δʼ ἄρα κεῖνον ὀΐω</l>
<l n="654">ζωὸν ἔτʼ Ἀργείοισι μετέμμεναι· οὗ μʼ ἄχος ὀξὺ</l>
<l n="655">ἀμφέχει ἤματα πάντα, λυγρῷ δʼ ἐπὶ γήραϊ θυμὸν </l>
<l n="656">τείρομαι· ὡς ὄφελόν με χυτὴ κατὰ γαῖα κεκεύθει</l>
<l n="657">κείνου ἔτι ζώοντος· ὁ καὶ πέλει ἀνέρι κῦδος</l>
<l n="658">κηδεμονῆος ἑοῦ ὑπὸ χείρεσι ταρχυθῆναι.</l>
<l n="659">ἀλλά, τέκος, κείνου μὲν ἐγὼν οὐ λήσομαι ἦτορ</l>
<l n="660">ἀχνύμενος· σὺ δὲ μήτι χαλέπτεο πένθεϊ θυμόν· </l>
<l n="661">ἀλλʼ ἄγε Μυρμιδόνεσσι καὶ ἱπποδάμοισιν Ἀχαιοῖς</l>
<l n="662">τειρομένοις ἐπάμυνε μέγʼ ἀμφʼ ἀγαθοῖο τοκῆος</l>
<l n="663">χωόμενος δηίοισι· κλέος δέ τοι ἔσσεται ἐσθλὸν</l>
<l n="664">Εὐρύπυλον δαμάσαντι μάχης ἀκόρητον ἐόντα·</l>
<l n="665">τοῦ γὰρ ὑπέρτερός ἐσσι καὶ ἔσσεαι, ὅσσον ἀρείων </l>
<l n="666">σεῖο πατὴρ κείνοιο πέλεν μογεροῖο τοκῆος.’</l>
<l n="667">ὣς φάμενον προσέειπε πάϊς ξανθοῦ Ἀχιλῆος·</l>
<l n="668">‘ὦ γέρον, ἡμετέρην ἀρετὴν ἀνὰ δηϊοτῆτα</l>
<l n="669">αἶσα διακρινέει κρατερὴ καὶ ὑπέρβιος Ἄρης.’</l>
<l n="670">ὣς εἰπὼν αὐτῆμαρ ἐέλδετο τείχεος ἐκτὸς </l>
<l n="671">σεύεσθʼ ἐν τεύχεσσιν ἑοῦ πατρός· ἀλλά μιν ἔσχε</l>
<l n="672">νύξ, ἥ τʼ ἀνθρώποισι λύσιν καμάτοιο φέρουσα</l>
<l n="673">ἔσσυτʼ ἀπʼ ὠκεανοῖο καλυψαμένη δέμας ὄρφνῃ.</l>
<pb id="p.344"/>
<l n="674">Ἀργείων δέ μιν υἷες ἴσον κρατερῷ Ἀχιλῆι</l>
<l n="675">κύδαινον παρὰ νηυσὶ γεγηθότες, οὕνεκʼ ἄρʼ αὐτοὺς </l>
<l n="676">θαρσαλέους κατέτευξεν ἰὼν ἐπὶ δῆριν ἑτοίμως·</l>
<l n="677">τοὔνεκά μιν τίεσκον ἀγακλειτοῖς γεράεσσιν</l>
<l n="678">ἄσπετα δῶρα διδόντες, ἅ τʼ ἀνέρι πλοῦτον ὀφέλλει·</l>
<l n="679">οἱ μὲν γὰρ χρυσόν τε καὶ ἄργυρον, οἱ δὲ γυναῖκας</l>
<l n="680">δμωίδας, οἱ δʼ ἄρα χαλκὸν ἀάσπετον, οἱ δὲ σίδηρον, </l>
<l n="681">ἄλλοι δʼ οἶνον ἐρυθρὸν ἐν ἀμφιφορεῦσιν ὄπασσαν</l>
<l n="682">ἵππους τʼ ὠκύποδας καὶ ἀρήϊα τεύχεα φωτῶν</l>
<l n="683">φάρεά τʼ εὐποίητα γυναικῶν κάλλιμα ἔργα·</l>
<l n="684">τοῖς ἔπι θυμὸν ἴαινε Νεοπτολέμοιο φίλον κῆρ.</l>
<l n="685">καί ῥʼ οἱ μὲν δόρποιο ποτὶ κλισίῃσι μέλοντο </l>
<l n="686">υἱὸν Ἀχιλλῆος θεοειδέα κυδαίνοντες</l>
<l n="687">ἶσον ἐπουρανίοισιν ἀτειρέσι· τῷ δʼ Ἀγαμέμνων</l>
<l n="688">πόλλʼ ἐπικαγχαλόων τοῖον ποτὶ μῦθον ἔειπεν·</l>
<l n="689">‘ἀτρεκέως πάϊς ἐσσὶ θρασύφρονος Αἰακίδαο,</l>
<l n="690">ὦ τέκος, οὕνεκά οἱ κρατερὸν μένος ἠδὲ καὶ εἶδος </l>
<l n="691">καὶ μέγεθος καὶ θάρσος ἰδὲ φρένα ἔνδον ἔοικας·</l>
<l n="692">τῷ σοι ἐγὼ μέγα θυμὸν ἰαίνομαι· ἦ γὰρ ἔολπα</l>
<l n="693">σῇσιν ὑπαὶ παλάμῃσι καὶ ἔγχεϊ δήϊα φῦλα</l>
<l n="694">καὶ Πριάμοιο πόληα περικλειτὴν ἐναρίξαι,</l>
<l n="695">οὕνεκα πατρὶ ἔοικας· ἐγὼ δʼ ἄρα κεῖνον ὀΐω </l>
<l n="696">εἰσοράαν παρὰ νηυσίν, ὅτε Τρώεσσιν ὁμόκλα</l>
<l n="697">χωόμενος Πατρόκλοιο δεδουπότος· ἀλλʼ ὁ μὲν ἤδη</l>
<l n="698">ἐστὶ σὺν ἀθανάτοισι· σὲ δʼ ἐκ μακάρων προέηκε</l>
<l n="699">σήμερον Ἀργείοισιν ἀπολλυμένοις ἐπαμῦναι.’</l>
<l n="700">ὣς φάμενον προσέειπεν Ἀχιλλέος ὄβριμος υἱός· </l>
<l n="701">‘εἴθε μιν, ὦ Ἀγάμεμνον, ἔτι ζώοντα κίχανον,</l>
<l n="702">ὄφρα καὶ αὐτὸς ἄθρησεν ἑὸν θυμήρεα παῖδα</l>
<l n="703">οὔτι καταισχύνοντα βίην πατρός, ὥσπερ ὀΐω</l>
<l n="704">ἔσσεσθʼ, ἤν με σάωσιν ἀκηδέες Οὐρανίωνες.’</l>
<l n="705">ὣς ἄρʼ ἔφη πινυτῇσιν ἀρηράμενος φρεσὶ θυμόν· </l>
<pb id="p.346"/>
<l n="706">λαοὶ δʼ ἀμφιέποντες ἐθάμβεον ἀνέρα δῖον.</l>
<l n="707">ἀλλʼ ὅτε δὴ δόρποιο καὶ εἰλαπίνης κορέσαντο,</l>
<l n="708">δὴ τότʼ ἄρʼ Αἰακίδαο θρασύφρονος ὄβριμος υἱὸς</l>
<l n="709">ἀνστὰς ἐκ δόρποιο ποτὶ κλισίην ἀφίκανε</l>
<l n="710">πατρὸς ἑοῦ. τὰ δὲ πολλὰ δαϊκταμένων ἡρώων </l>
<l n="711">ἔντεά οἱ παρέκεινθʼ· αἱ δʼ ἀμφί μιν ἄλλοθεν ἄλλαι</l>
<l n="712">χήρην ληιάδες κλισίην ἐπιπορσύνεσκον</l>
<l n="713">ὡς ζώοντος ἄνακτος· ὁ δʼ ὡς ἴδεν ἔντεα Τρώων</l>
<l n="714">καὶ δμωάς, στονάχησεν· ἔρως δέ μιν εἷλε τοκῆος·</l>
<l n="715">ὡς δʼ ὅτʼ ἀνὰ δρυμὰ πυκνὰ καὶ ἄγκεα ῥωπήεντα </l>
<l n="716">σμερδαλέοιο λέοντος ὑπʼ ἀγρευτῇσι δαμέντος</l>
<l n="717">σκύμνος ἐς ἄντρον ἵκηται ἐΰσκιον, ἀμφὶ δὲ πάντῃ</l>
<l n="718">ταρφέα παπταίνει κενεὸν σπέος, ἀθρόα δʼ αὐτοῦ</l>
<l n="719">ὀστέα δερκόμενος κταμένων πάρος οὐκ ὀλίγων περ</l>
<l n="720">ἵππων ἠδὲ βοῶν μεγάλʼ ἄχνυται ἀμφὶ τοκῆος· </l>
<l n="721">ὣς ἄρα θαρσαλέοιο πάϊς τότε Πηλείδαο</l>
<l n="722">θυμὸν ἐπαχνώθη· δμωαὶ δέ μιν ἀμφαγάσαντο·</l>
<l n="723">καὶ δʼ αὐτὴ Βρισηίς, ὅτʼ ἔδρακεν υἱ̓͂ Ἀχιλῆος,</l>
<l n="724">ἄλλοτε μὲν θυμῷ μέγʼ ἐγήθεεν, ἄλλοτε δʼ αὖτε</l>
<l n="725">ἄχνυτʼ Ἀχιλλῆος μεμνημένη· ἐν δέ οἱ ἦτορ </l>
<l n="726">ἀμφασίῃ βεβόλητο κατὰ φρένας, ὡς ἐτεόν περ</l>
<l n="727">αὐτοῦ ἔτι ζώοντος ἀταρβέος Αἰακίδαο.</l>
<l n="728">Τρῶες δʼ αὖτʼ ἀπάνευθε γεγηθότες ὄβριμον ἄνδρα</l>
<l n="729">Εὐρύπυλον κύδαινον ἐνὶ κλισίῃσι καὶ αὐτοί,</l>
<l n="730">ὁππόσον Ἕκτορα δῖον, ὅτʼ Ἀργείους ἐδάϊζε </l>
<l n="731">ῥυόμενος πτολίεθρον ἑὸν καὶ κτῆσιν ἅπασαν.</l>
<l n="732">ἀλλʼ ὅτε δὴ μερόπεσσιν ἐπὶ γλυκὺς ἤλυθεν ὕπνος,</l>
<l n="733">δὴ τότε Τρώιοι υἷες ἰδʼ Ἀργεῖοι μενεχάρμαι</l>
<l n="734">νόσφι φυλακτήρων εὗδον βεβαρηότες ὕπνῳ.</l>
</div1>
<div1 type="book" n="8">
<pb id="p.348"/>
<l n="1">ἦμος δʼ ἠελίοιο φάος περικίδνατο γαῖαν</l>
<l n="2">ἐκ περάτων ἀνιόντος, ὅθι σπέος Ἠριγενείης,</l>
<l n="3">δὴ τότε που Τρῶες καὶ Ἀχαιῶν ὄβριμοι υἷες</l>
<l n="4">θωρήσσονθʼ ἑκάτερθεν ἐπειγόμενοι ποτὶ δῆριν·</l>
<l n="5">καὶ τοὺς μὲν πάϊς ἐσθλὸς Ἀχιλλέος ὀτρύνεσκεν </l>
<l n="6">ἀντιάαν Τρώεσσιν ἀταρβέα θυμὸν ἔχοντας,</l>
<l n="7">τοὺς δʼ ἄρα Τηλεφίδαο μέγα σθένος· ἦ γὰρ ἐώλπει</l>
<l n="8">τεῖχος μὲν χαμάδις βαλέειν νῆάς τʼ ἀμαθῦναι</l>
<l n="9">ἐν πυρὶ λευγαλέῳ, λαοὺς δʼ ὑπὸ χερσὶ δαΐξαι.</l>
<l n="10">ἀλλά οἱ ἐλπωρὴ μὲν ἔην ἐναλίγκιος αὔρῃ </l>
<l n="11">μαψιδίῃ· κῆρες δὲ μάλα σχεδὸν ἑστηυῖαι</l>
<l n="12">πολλὸν καγχαλάσκον ἐτώσια μητιόωντι.</l>
<l n="13">καὶ τότε Μυρμιδόνεσσιν Ἀχιλλέος ἄτρομος υἱὸς</l>
<l n="14">θαρσαλέον φάτο μῦθον ἐποτρύνων πονέεσθαι·</l>
<l n="15">‘κέκλυτέ μευ, θεράποντες, ἀρήϊον ἐν φρεσὶ θυμὸν </l>
<l n="16">θέντες, ἵνʼ Ἀργείοισιν ἄκος πολέμου ἀλεγεινοῦ</l>
<l n="17">δυσμενέεσσι δὲ πῆμα γενώμεθα· μηδέ τις ἡμέων</l>
<l n="18">ταρβείτω· κρατερὴ γὰρ ἄδην ἐκ θάρσεος ἀλκὴ</l>
<l n="19">γίνεται ἀνθρώποισι· δέος δὲ βίην ἀμαθύνει</l>
<l n="20">καὶ νόον· ἀλλʼ ἄγε πάντες ἐς Ἄρεα καρτύνασθε, </l>
<l n="21">ὄφρα μὴ ἀμπνεύσῃ Τρώων στρατός, ἀλλʼ Ἀχιλῆα</l>
<l n="22">φαίη ἔτι ζώοντα μετέμμεναι Ἀργείοισιν.’</l>
<l n="23">ὣς εἰπὼν ὤμοισι πατρώια δύσατο τεύχη</l>
<l n="24">πάντοθε μαρμαίροντα· Θέτις δʼ ἠγάλλετο θυμῷ</l>
<l n="25">ἐξ ἁλὸς εἰσορόωσα μέγα σθένος υἱωνοῖο. </l>
<pb id="p.350"/>
<l n="26">καί ῥα θοῶς οἴμησε πρὸ τείχεος αἰπεινοῖο</l>
<l n="27">ἐμβεβαὼς ἵπποισιν ἑοῦ πατρὸς ἀθανάτοισιν·</l>
<l n="28">οἷος δʼ ἐκ περάτων ἀναφαίνεται ὠκεανοῖο</l>
<l n="29">ἠέλιος θηητὸν ἐπὶ χθόνα πῦρ ἀμαρύσσων,</l>
<l n="30">πῦρ, ὅτε οἱ πώλοισι καὶ ἅρματι συμφέρετʼ ἀστὴρ </l>
<l n="31">Σείριος, ὅς τε βροτοῖσι φέρει πολυκηδέα νοῦσον·</l>
<l n="32">τοῖος ἐπὶ Τρώων στρατὸν ἤιεν ὄβριμος ἥρως</l>
<l n="33">υἱὸς Ἀχιλλῆος· φόρεον δέ μιν ἄμβροτοι ἵπποι,</l>
<l n="34">τούς οἱ ἐελδομένῳ νηῶν ἄπο λαὸν ἐλάσσαι</l>
<l n="35">ὤπασεν Αὐτομέδων· ὃς γάρ σφεας ἡνιόχευεν· </l>
<l n="36">ἵπποι δʼ αὖτʼ ἐχάρησαν ἑὸν φορέοντες ἄνακτα</l>
<l n="37">εἴκελον Αἰακίδῃ· τῶν δʼ ἄφθιτον ἦτορ ἐώλπει</l>
<l n="38">ἔμμεναι ἀνέρα κεῖνον Ἀχιλλέος οὔτι χερείω.</l>
<l n="39">ὣς δὲ καὶ Ἀργεῖοι μέγα καγχαλόωντες ἄγερθεν</l>
<l n="40">ἀμφὶ Νεοπτολέμοιο βίην ἄμοτον μεμαῶτες </l>
<l n="41">λευγαλέοις σφήκεσσιν ἐοικότες, οὕς τε κλονήσῃ</l>
<l n="42">χηραμοῦ ἐκποτέονται, ἐελδόμενοι χρόα θεῖναι</l>
<l n="43">ἀνδρόμεον, πάντες δὲ περὶ στέγος ὁρμαίνοντες</l>
<l n="44">τεύχουσιν μέγα πῆμα παρεσσυμένοισι βροτοῖσιν</l>
<l n="45">ὣς οἵ γʼ ἐκ νηῶν καὶ τείχεος ἐξεχέοντο </l>
<l n="46">μαιμώωντες Ἄρηι· πολὺς δʼ ἐστείνετο χῶρος.</l>
<l n="47">πᾶν πεδίον δʼ ἀπάνευθεν ἐλάμπετο τεύχεσι φωτῶν</l>
<l n="48">ἠελίου καθύπερθεν ἀπείριτα μαρμαίροντος·</l>
<l n="49">οἷον δὲ νέφος εἶσι διʼ ἠέρος ἀπλήτοιο</l>
<l n="50">πνοιῇσιν μεγάλῃσιν ἐλαυνόμενον Βορέαο, </l>
<l n="51">ἦμος δὴ νιφετός τε πέλει καὶ χείματος ὥρη</l>
<l n="52">ἀργαλέη, πάντῃ δὲ περιστέφει οὐρανὸν ὄρφνη·</l>
<l n="53">ὣς τῶν πλήθετο γαῖα συνερχομένων ἑκάτερθε</l>
<l n="54">νηῶν βαιὸν ἄπωθε· κόνις δʼ εἰς οὐρανὸν εὐρὺν</l>
<l n="55">πέπτατʼ ἀειρομένη· κανάχιζε δὲ τεύχεα φωτῶν, </l>
<l n="56">σὺν δὲ καὶ ἅρματα πολλά· διεσσύμενοι δʼ ἐπὶ μῶλον</l>
<pb id="p.352"/>
<l n="57">ἵπποι ἐπεχρεμέτιζον· ἐὴ δʼ ἐκέλευεν ἔκαοτον</l>
<l n="58">ἀλκὴ ἀνιηρὴν ἐς φύλοπιν ὀτρύνουσα.</l>
<l n="59">ὡς δʼ ὅτε κύματα μακρὰ δύο κλονέουσιν ἀῆται</l>
<l n="60">σμερδαλέον βρομέοντες ἀνὰ πλατὺ χεῦμα θαλάσσης</l>
<l n="61">ἔκποθεν ἀλλήλοισι περιρρηγνύντες ἀέλλας,</l>
<l n="62">ὁππότε χεῖμʼ ἀλεγεινὸν ἀλεγεινὸν ἀν̔ εὐρέα βένθεα πόντου</l>
<l n="63">μαίνετʼ, ἀμαιμακέτη δὲ περιστένει Ἀμφιτρίτη</l>
<l n="64">κύμασι λευγαλέοισι, τὰ δʼ ἄλλοθεν ἄλλα φέρονται</l>
<l n="65">οὔρεσιν ἠλιβάτοισιν ἐοικότα, τῶν δʼ ἀλεγεινὴ </l>
<l n="66">ὀρνυμένων ἑκάτερθε πέλει κατὰ πόντον ἰωή·</l>
<l n="67">ὣς οἳ γʼ ἀμφοτέρωθεν ἐπʼ Ἄρεα συμφορέοντο</l>
<l n="68">σμερδαλέον μεμαῶτες· ἔρις δʼ ὀρόθυνε καὶ ἀλκὴ.</l>
<l n="69">σὺν δʼ ἔβαλον βροντῇσιν ἐοικότες ἤ στεροπῇσιν,</l>
<l n="70">αἵ τε μέτα κτυπέουσι διʼ ἠέρος, ὁππότʼ ἀῆται </l>
<l n="71">λάβροι ἐριδμαίνωσι, καὶ ὁππότε λάβρον ἀέντες</l>
<l n="72">σὺν νέφεα ῥήξωσι Διὸς μέγα χωομένοιο</l>
<l n="73">ἀνδράσιν, οἵ τʼ ἐρίτιμον ὑπὲρ Θέμιν ἔργα κάμωνται·</l>
<l n="74">ὣς οἵ γʼ ἀλλήλοισιν ἐπέχραον· ἔγχεϊ δʼ ἔγχος</l>
<l n="75">συμφέρετʼ, ἀσπίδι δʼ ἀσπίς, ἐπʼ ἀνέρα δʼ ἤιεν ἀνὴρ. </l>
<l n="76">πρῶτος δʼ ὄβριμος υἱὸς ἐϋπτολέμου Ἀχιλῆος</l>
<l n="77">δάμνατʼ ἐῢν Μελανῆα καὶ ἀγλαὸν Ἀλκιδάμαντα</l>
<l n="78">υἷας Ἀλεξινόμοιο δαΐφρονος, ὅς τʼ ἐνὶ κοίλῃ</l>
<l n="79">Καύνῳ ναιετάασκε διειδέος ἀγχόθι λίμνης</l>
<l n="80">Ἴμβρῳ ὑπὸ νιφόεντι παραὶ ποσὶ Ταρβήλοιο. </l>
<l n="81">κτεῖνε δὲ Κασσάνδροιο θοὸν ποσὶ παῖδα Μένητα,</l>
<l n="82">ὃν τέκε δῖα Κρέουσα παρὰ προχοῇς ποταμοῖο</l>
<l n="83">Λίνδου ἐϋρρείταο, μενεπτολέμων ὅθι Καρῶν</l>
<l n="84">πείρατα καὶ Λυκίης ἐρικύδεος ἄκρα πέλονται.</l>
<l n="85">εἷλε δʼ ἄρʼ αἰχμητῆρα Μόρυν Φρυγίηθε μολόντα· </l>
<l n="86">τῷ δʼ ἄρʼ ὁμῶς Πόλυβόν τε καὶ Ἱππομέδοντα κατέκτα,</l>
<pb id="p.354"/>
<l n="87">τὸν μὲν ὑπὸ κραδίην, τὸν δʼ ἐς κληῖδα τυχήσας·</l>
<l n="88">δάμνατο δʼ ἄλλοθεν ἄλλον· ἐπέστενε δʼ αἶα νέκυσσι</l>
<l n="89">Τρώων· οἱ δʼ ὑπόεικον ἐοικότες αὐαλέοισι</l>
<l n="90">θάμνοις, οὓς ὀλοοῖο πυρὸς κατεδάμνατʼ ἀϋτμὴ </l>
<l n="91">ῥηιδίως ἐπιόντος ὀπωρινοῦ Βορέαο·</l>
<l n="92">ὣς τοῦ ἐπεσσυμένοιο κατηρείποντο φάλαγγες.</l>
<l n="93">Αἰνείας δʼ ἐδάμασσεν Ἀριστόλοχον μενεχάρμην</l>
<l n="94">πλήξας χερμαδίῳ κατὰ κράατος· ἐν δʼ ἄρʼ ἔθλασσεν</l>
<l n="95">ὀστέα σὺν πήληκι· λίπεν δʼ ἄφαρ ὀστέα θυμός. </l>
<l n="96">Τυδείδης δʼ Εὔμαιον ἕλεν θοόν, ὅς ῥά τʼ ἔναιε</l>
<l n="97">Δάρδανον αἰπήεσσαν, ἵνʼ Ἀγχίσαο πέλονται</l>
<l n="98">εὐναί, ὅπου Κυθέρειαν ἐν ἀγκοίνῃσι δάμασσεν.</l>
<l n="99">ἔνθʼ Ἀγαμέμνων κτεῖνεν ἐῢν Στράτον· οὐδʼ ὅ γε Θρῄκην</l>
<l n="100">ἵκετʼ ἀπὸ πτολέμοιο, φίλης δʼ ἑκὰς ἔφθιτο πάτρης. </l>
<l n="101">Μηριόνης δʼ ἐδάμασσε Χλέμον Πεισήνορος υἷα</l>
<l n="102">ἀντιθέου Γλαύκοιο φίλον καὶ πιστὸν ἑταῖρον</l>
<l n="103">ὅς ῥά τε ναιετάασκε παρὰ προχοῇς Λιμυροῖο,</l>
<l n="104">καί ῥά μιν ὡς βασιλῆα περικτίονες τίον ἄνδρες</l>
<l n="105">Γλαύκου ἀποκταμένοιο καὶ οὐκέτι κοιρανέοντος, </l>
<l n="106">πάντες, ὅσοι Φοίνικος ἕδος περὶ πάγχυ νέμοντο</l>
<l n="107">αἰπύ τε Μασσικύτοιο ῥίον ῥωχμόν τε Χιμαίρης.</l>
<l n="108">ἄλλος δʼ ἄλλον ἔπεφνε κατὰ μόθον· ἐν δʼ ἄρα τοῖσιν</l>
<l n="109">Εὐρύπυλος πολέεσσι κακὰς ἐπὶ κῆρας ἴαλλε</l>
<l n="110">δυσμενέσιν· πρῶτον δὲ μενεπτόλεμον κατέπεφνεν </l>
<l n="111">Εὔρυτον, αὐτάρ ἔπειτα Μενοίτιον αἰολομίτρην,</l>
<l n="112">ἀντιθέους ἑτάρους Ἐλεφήνορος· ἀμφὶ δʼ ἄρα σφὶν</l>
<l n="113">Ἅρπαλον, ὅς ῥʼ Ὀδυσῆος ἐΰφρονος ἔσκεν ἑταῖρος·</l>
<l n="114">ἀλλʼ ὁ μὲν οὖν ἀπάτερθεν ἔχεν πόνον, οὐδʼ ἐπαμύνειν</l>
<l n="115">ἔσθενεν ᾧ θεράποντι δεδουπότι· τοῦ δʼ ἄρʼ ἐταῖρος </l>
<l n="116">Ἄντιφος ὀβριμόθυμος ἀποκταμένοιο χολώθη,</l>
<l n="117">καὶ βάλεν Εὐρυπύλοιο καταντίον· ἀλλά μιν οὔτι</l>
<l n="118">οὔτασεν, οὕνεκά οἱ κρατερόν δόρυ τυτθὸν</l>
<pb id="p.356"/>
<l n="119">ἔμπεσε Μελανίωνι δαΐφρονι, τόν ποτε μήτηρ</l>
<l n="120">γείνατο πὰρ προχοῇσιν ἐϋρρείταο Καΐκου </l>
<l n="121">Κλείτη καλλιπάρῃος ὑποδμηθεῖσʼ Ἐρυλάῳ.</l>
<l n="122">Εὐρύπυλος δʼ ἑτάροιο χολωσάμενος κταμένοιο</l>
<l n="123">Ἀντίφῳ αἷψʼ ἐπόρουσεν· ὁ δʼ ἔκφυγε ποσσὶ θοοῖσιν</l>
<l n="124">ἐς πληθὺν ἑτάρων· κρατερὸν δέ μιν οὔτι δάμασσεν</l>
<l n="125">ἔγχος Τηλεφίδαο δαΐφρονος, οὕνεκʼ ἔμελλεν </l>
<l n="126">ἀργαλέως ὀλέεσθαι ὑπʼ ἀνδροφόνοιο Κύκλωπος</l>
<l n="127">ὕστερον· ὣς γάρ που στυγερῇ ἐπιήνδανε Μοίρῃ.</l>
<l n="128">Εὐρύπυλος δʼ ἑτέρωθεν ἐπῴχετο· τοῦ δʼ ὑπὸ δουρὶ</l>
<l n="129">αἰὲν ἐπεσσυμένοιο κατήριπε πουλὺς ὅμιλος·</l>
<l n="130">ἠΰτε δένδρεα μακρὰ βίῃ δμηθέντα σιδήρου </l>
<l n="131">οὔρεσιν ἐν λασίοισιν ἀναπλήσωσι φάραγγας</l>
<l n="132">κεκλιμένʼ ἄλλοθεν ἄλλα κατὰ χθονός· ὣς ἄρʼ Ἀχαιοὶ</l>
<l n="133">δάμναντʼ Εὐρυπύλοιο δαΐφρονος ἐγχείῃσι,</l>
<l n="134">μέσφʼ ὅτε οἱ κίεν ἄντα μέγα φρονέων ἐνὶ θυμῷ</l>
<l n="135">υἱὸς Ἀχιλλῆος. τώ δʼ ἄμφω δούρατα μακρὰ </l>
<l n="136">ἐν παλάμῃσι τίνασσον ἐπί σφισι μαιμώωντες·</l>
<l n="137">Εὐρύπυλος δέ ἑ πρῶτος ἀνειρόμενος προσέειπε·</l>
<l n="138">‘τίς πόθεν εἰλήλουθας ἐναντίον ἄμμι μάχεσθαι;</l>
<l n="139">ἦ σε πρὸς Ἄϊδα Κῆρες ἀμείλικτοι φορέουσιν·</l>
<l n="140">οὐ γάρ τίς μʼ ὑπάλυξεν ἐν ἀργαλέῃ ὑσμίνῃ· </l>
<l n="141">ἀλλά μοι ὅσσοι .ἔναντα λιλαιόμενοι μαχέσασθαι</l>
<l n="142">δεῦρο κίον, πάντεσσι φάνον στονόεντʼ ἐφέηκα</l>
<l n="143">ἀργαλέως, πάντων δὲ παρὰ Ξάνθοιο ῥέεθρα</l>
<l n="144">ὀστέα τε σάρκας τε κύνες διὰ πάντʼ ἐδάσαντο.</l>
<l n="145">ἀλλά μοι εἰπέ, τίς ἐσσι, τίνος δʼ ἐπαγάλλεαι ἵπποις;’</l>
<l n="146">ὣς φάμενον προσέειπεν Ἀχιλλέος ὄβριμος υἱός·</l>
<l n="147">‘τίπτε μʼ ἐπισπεύσοντα ποτὶ κλόνον αἱματόεντα</l>
<l n="148">ἐχθρὸς ἐὼν ὡς εἴ τε φίλα φρονέων ἐρεείνεις</l>
<l n="149">εἰπέμεναι γενεήν, ἥνπερ μάλα πολλοὶ ἴσασιν;</l>
<l n="150">υἱὸς Ἀχιλλῆος κρατερόφρονος, ὅς τε τοκῆα </l>
<pb id="p.358"/>
<l n="151">σεῖο πάροιθʼ ἐφόβησε βαλὼν περιμήκεϊ δουρί·</l>
<l n="152">καί νύ κέ μιν θανάτοιο κακαὶ περὶ Κῆρες ἔμαρψαν,</l>
<l n="153">εἰ μή οἱ στονόεντα θοῶς ἰήσατʼ ὄλεθρον.</l>
<l n="154">ἵπποι δʼ , οἳ φορέουσιν, ἐμοῦ πατρὸς ἀντιθέοιο,</l>
<l n="155">οὓς τέκεθʼ Ἅρπυια Ζεφύρῳ πάρος εὐνηθεῖσα, </l>
<l n="156">οἵ τε καὶ ἀτρύγετον πέλαγος διὰ ποσσὶ θέουσιν</l>
<l n="157">ἀκρονυχὶ ψαύοντες, ἴσον δʼ ἀνέμοισι φέρονται.</l>
<l n="158">νῦν δʼ ἐπεὶ οὖν γενεὴν ἐδάη ἵππων τε καὶ αὐτοῦ,</l>
<l n="159">καὶ δόρατος πείρησαι ἀτειρέος ἡμετέροιο</l>
<l n="160">γνώμεναι ἄντα βίην· γενεὴ δέ οἱ ἐν κορυφῇσι </l>
<l n="161">Πηλίου αἰπεινοῖο τομὴν ὅθι λεῖπε καὶ ὕλην.’</l>
<l n="162">ἦ ῥα καὶ ἐξ ἵππων χαμάδις θόρε κύδιμος ἀνήρ</l>
<l n="163">πάλλων ἐγχείην περιμήκετον· ὃς δʼ ἑτέρωθεν</l>
<l n="164">χερσὶν ὑπὸ κρατερῇσιν ἀπειρεσίην λάβε πέτρην,</l>
<l n="165">καί ῥα Νεοπτολέμοιο κατʼ ἀσπίδος ἧκε φέρεσθαι </l>
<l n="166">χρυσείης. τὸν δʼ οὔτι προσεσσυμένη στυφέλιξεν,</l>
<l n="167">ἀλλʼ ἅτε πρὼν εἱστήκει ἀπείριτος οὔρεϊ μακρῷ,</l>
<l n="168">τόν ῥα διιπετέων ποταμῶν μένος οὐδʼ ἅμα πάντων</l>
<l n="169">ἄψ ὦσαι δύναται, ὁ γὰρ ἔμπεδον ἐρρίζωται·</l>
<l n="170">ὣς μένεν ἄτρομος αἰὲν Ἀχιλλέος ὄβριμος υἱός. </l>
<l n="171">ἀλλʼ οὐδʼ ὣς τάρβησε θρασὺ σθένος Εὐρυπύλοιο</l>
<l n="172">ἄσχετον υἱ̓͂ Ἀχελῆος, ἐπεί ῥά μιν ὀτρύνεσκε</l>
<l n="173">θάρσος ἐὸν καὶ κῆρες· ὑπὸ κραδίῃσι δὲ θυμὸς</l>
<l n="174">ἔζεεν ἀμφοτέροισι· περὶ σφίσι δʼ αἰόλα τεύχη</l>
<l n="175">ἔβραχεν· οἱ δʼ ἅτε θῆρες ἐπῄεσαν ἀλλήλοισι </l>
<l n="176">σμερδαλέοι, τοῖσίν τε κατʼ οὔρεα δῆρις ἀέξει,</l>
<l n="177">ὁππότε λευγαλέῳ λιμῷ βεβολημένοι ἦτορ</l>
<l n="178">ἢ βοὸς ἢ ἐλάφοιο περὶ κταμένου πονέωνται</l>
<l n="179">ἄμφω παιφάσσοντες, ἐπικτυπέουσι δὲ βῆσσαι</l>
<l n="180">μαρναμένων· ὣς οἴ γε συνῄεσαν ἀλλήλοισι </l>
<l n="181">δῆριν συμφορέοντες ἀμείλιχον. ἀμφὶ δὲ μακραὶ</l>
<l n="182">λαῶν ἀμφοτέρωθεν ἄσην πονέοντο φάλαγγες</l>
<l n="183">ἐς μόθον· ἀργαλέη δὲ περὶ σφίσι δῆρις ὀρώρει.</l>
<l n="184">οἱ δʼ ἀνέμων ῥιπῇσιν ἐοικότες αἰψηρῇσι</l>
<pb id="p.360"/>
<l n="185">σύν ῥʼ ἔβαλον μελίῃσι μεμαότες αἷμα κεδάσσαι </l>
<l n="186">ἀλλήλων· τοὺς δʼ αἰὲν ἐποτρύνεσκεν Ἐνυὼ</l>
<l n="187">ἐγγύθεν ἱσταμένη· τοὶ δʼ οὐκ ἀπέληγον ὀμοκλῆς,</l>
<l n="188">ἀλλά σφεας ἐδάϊζον ἐς ἀσπίδας, ἄλλοτε δʼ αὖτε</l>
<l n="189">οὔταζον κνημῖδας ἰδʼ ὑψιλόφους τρυφαλείας·</l>
<l n="190">καί τις καὶ χροὸς ἥψατʼ ἐπεὶ πόνος αἰνὸς ἔπειγε </l>
<l n="191">θαρσαλέους ἥρωας· ἔρις δʼ ἐπετέρπετο θυμῷ</l>
<l n="192">κείνους εἰσορόωσα· πολὺς δʼ ἐξέρρεεν ἱδρὼς</l>
<l n="193">ἀμφοτέρων· οἱ δʼ αἰὲν ἐκαρτύνοντο μένοντες·</l>
<l n="194">ἄμφω γὰρ μακάρων ἔσαν αἵματος· οἱ δʼ ἀπʼ Ὀλύμπου—</l>
<l n="195">οἱ μὲν γὰρ κύδαινον Ἀχιλλέος ὄβριμον υἷα, </l>
<l n="196">οἱ δʼ αὖτʼ Εὐρύπυλον θεοειδέα· τοὶ δʼ ἑκάτερθεν</l>
<l n="197">μάρναντʼ ἀκμήτοισιν ἐειδόμενοι σκοπέλοισιν</l>
<l n="198">ἠλιβάτων ἀρέων· μέγα δʼ ἔβραχον ἀμφοτέρωθεν</l>
<l n="199">θεινόμεναι μελίῃσι θάμʼ ἀσπίδες· ὀψὲ δὲ μακρὴ</l>
<l n="200">Πηλιὰς Εὐρυπύλοιο διήλυθεν ἀνθερεῶνος </l>
<l n="201">πολλὰ πονησαμένη· τοῦ δʼ ἔκχυτο φοίνιον αἷμα</l>
<l n="202">ἐσσυμένως· ψυχὴ δὲ διʼ ἕλκεος ἐξεποτήθη</l>
<l n="203">ἐκ μελέων ὀλοὴ δὲ κατʼ ὀφθαλμῶν πέσεν ὄρφνη.</l>
<l n="204">ἤριπε δʼ ἐν τεύχεσσι κατὰ χθονός, ἠΰτε βλωθρὴ</l>
<l n="205">ἢ πίτυς ἤ ἐλάτη κρυεροῦ Βορέαο βίηφιν </l>
<l n="206">ἐκ ῥιζέων ἐριποῦσα· τόσην ἐπικάππεσε γαῖαν</l>
<l n="207">Εὐρυπύλοιο δέμας· μέγα δʼ ἔβραχε Τρώιον οὖδας</l>
<l n="208">καὶ πεδίον. Χλοερὴ δὲ θοῶς κατεχεύατο νεκρῷ</l>
<l n="209">ἀχροίη καὶ καλὸν ἀπημάλδυνεν ἔρευθος.</l>
<l n="210">τῷ δʼ ἐπικαγχαλόων μεγάλʼ εὔχετο καρτερός ἥρως· </l>
<l n="211">‘Εὐρύπυλʼ, ἦπου ἔφης Δαναῶν νέας ἠδὲ καὶ αὐτοὺς</l>
<l n="212">δῃώσειν καὶ πάντας ἀϊζυρῶς ἀπολέσσειν</l>
<l n="213">ἡμέας· ἀλλὰ σοὶ οὔτι θεοὶ τελέεσκον ἐέλδωρ,</l>
<l n="214">ἀλλʼ ὑπʼ ἐμοί δʼ ἐδάμασσε καὶ ἀκάματόν περ ἐόντα</l>
<pb id="p.362"/>
<l n="215">πατρὸς ἐμοῖο μέγʼ ἔγχος, ὅπερ βροτὸς οὔτις ἀλύξει </l>
<l n="216">ἡμῖν ἄντα μολὼν οὐδʼ εἰ παγχάλκεος ἦεν.’</l>
<l n="217">ἦ ῥα καὶ ἐκ νέκυος περιμήκετον εἴρυσεν αἰχμὴν</l>
<l n="218">ἐσσυμένως· Τρῶες δὲ μέγʼ ἔτρεσαν εἰσορόωντες</l>
<l n="219">ἀνέρα καρτερόθυμον· ὁ δʼ αὐτίκα τεύχἐ ἀπούρας</l>
<l n="220">δῶκε θοοῖς ἑτάροισι φέρειν ποτὶ νῆας Ἀχαιῶν· </l>
<l n="221">αὐτὸς δʼ ἐς θοὸν ἅρμα θορὼν καὶ ἀτειρέας ἵππους</l>
<l n="222">ἤιεν, οἷός τʼ εἶσι διʼ αἰθέρος ἀπλήτοιο</l>
<l n="223">ἐκ Διὸς ἀκαμάτοιο σὺν ἀστεροπῇσι κεραυνός,</l>
<l n="224">ὅν τε περιτρομέουσι καὶ ἀθάνατοι κατιόντα</l>
<l n="225">νόσφι Διὸς μεγάλοιο, ὁ δʼ ἐσσύμενος ποτὶ γαῖαν </l>
<l n="226">δένδρεά τε ῥήγνυσι καὶ οὔρεα παιπαλόεντα·</l>
<l n="227">ὣς ὁ θοῶς Τρώεσσιν ἐπέσσυτο πῆμα κορύσσων·</l>
<l n="228">δάμνατο δʼ ἄλλοθεν ἄλλος, ὅσους κίχον ἄμβροτοι ἵπποι·</l>
<l n="229">πλήθετο δὲ χθονὸς οὖδας, ἄδην δʼ ἐρυθαίνετο λύθρῳ.</l>
<l n="230">ὡς δʼ ὅτε μυρία φύλλα κατʼ οὔρεος ἐν βήσσῃσι </l>
<l n="231">ταρφέα πεπτηῶτα χυτὴν κατὰ γαῖαν ἐρέψῃ·</l>
<l n="232">ὣς Τρώων τότε λαὸς ἀάσπετος ἐν χθονὶ κεῖτο</l>
<l n="233">χερσὶ Νεοπτολέμοιο καὶ Ἀργείων ἐριθύμων,</l>
<l n="234">ὧν ἄπλετον μετὰ χερσὶν ὑπέρρεεν αἷμα κελαινὸν</l>
<l n="235">ἀνδρῶν ἠδʼ ἵππων· μάλα δʼ ἄντυγες ἀμφʼ ὀχέεσσι </l>
<l n="236">κινύμεναι δεύοντο περὶ στροφάλιγξιν ἑῇσι.</l>
<l n="237">καί νύ κε Τρώιοι υἷες ἔσω πυλέων ἀφίκοντο,</l>
<l n="238">πόρτιες εὖτε λέοντα φοβεύμεναι ἢ σύες ὄμβρον,</l>
<l n="239">εἰ μὴ Ἄρης ἀλεγεινὸς ἀρηγέμεναι μενεαίνων</l>
<l n="240">Τρωσὶ φιλοπτολέμοισι κατήλυθεν Οὐλύμποιο </l>
<l n="241">κρύβδʼ ἄλλων μακάρων· φόρεον δέ μιν ἐς μόθον ἵπποι</l>
<l n="242">αἴθων καὶ Φλόγιος, Κόναβος δʼ ἐπὶ τοῖσι Φόβος τε,</l>
<l n="243">τοὺς Βορέῃ κελάδοντι τέκε βλοσυρῶπις Ἐριννὺς</l>
<pb id="p.364"/>
<l n="244">πῦρ ὀλοὸν πνείοντας· ὑπέστενε δʼ αἰόλος αἰθὴρ</l>
<l n="245">ἐσσυμένων ποτὶ δῆριν. ὁ δʼ ὀτραλέως ἀφίκανεν </l>
<l n="246">ἐς Τροίην· ὑπὸ δʼ αἶα μέγʼ ἔκτυπε θεσπεσίοισιν</l>
<l n="247">ἵππων ἀμφὶ πόδεσσι· μολὼν δʼ ἄγχιστα κυδοιμοῦ</l>
<l n="248">πῆλε δόρυ βριαρόν· μέγα δʼ ἴαχε Τρωσὶ κελεύων</l>
<l n="249">ἀντιάαν δηίοισι κατὰ κλόνον· οἱ δʼ ἀΐοντες</l>
<l n="250">θεσπεσίην ὄπα πάντες ἐθάμβεον· οὐ γὰρ ἴδοντο </l>
<l n="251">ἄμβροτον ἀθανάτοιο θεοῦ δέμας οὐδὲ μὲν ἵππους·</l>
<l n="252">ἠέρι γὰρ κεκάλυπτο. νόησε δὲ θέσκελον αὐδὴν</l>
<l n="253">ἔκποθεν ἀΐσσουσαν ἄδην εἰς οὔατα Τρώων</l>
<l n="254">ἀντιθέου Ἑλένοιο κλυτὸς νόος· ἐν δʼ ἄρα θυμῷ</l>
<l n="255">γήθησεν καὶ λαὸν ἀπεσσύμενον μέγʼ ἀΰτει· </l>
<l n="256">‘ἆ δειλοί, τί φέβεσθε φιλοπτολέμου Ἀχιλῆος</l>
<l n="257">υἱέα θαρσαλέον; θνητός νύ τίς ἐστι καὶ αὐτός,</l>
<l n="258">οὐδέ οἱ ἶσον Ἄρηι πέλει σθένος, ὃς μέγʼ ἀρήγει</l>
<l n="259">ἧμιν ἐελδομένοισι· βοᾷ δʼ ὅ γε μακρὰ κελεύων</l>
<l n="260">μάρνασθʼ Ἀργείοισι κατὰ κλόνον· ἀλλʼ ἄγε θυμῷ </l>
<l n="261">τλῆτε φίλοι καὶ θάρσος ἐνὶ στήθεσσι βάλεσθε·</l>
<l n="262">οὐ γὰρ ἀμείνονα Τρωσὶν ὀΐομαι ἄλλον ἱκέσθαι</l>
<l n="263">ἀλκτῆρα πτολέμοιο· τί γὰρ ποτὶ δῆριν Ἄρηος</l>
<l n="264">λώιον, εὖτε βροτοῖσι κορυσσομένοις ἐπαμύνει;</l>
<l n="265">ὅς νῦν ἦμιν ἵκανεν ἐπίρροθος· ἀλλὰ καὶ αὐτοὶ </l>
<l n="266">μνήσασθε πτολέμοιο, δέος δʼ ἀπὸ νόσφι βάλεσθε.’</l>
<l n="267">ὣς φάτο· τοὶ δʼ ἵσταντο καταντίον Ἀργείοισιν·</l>
<l n="268">ἠΰτʼ ἐνὶ ξυλόχοισι κύνες κατέναντα λύκοιο</l>
<l n="269">φεύγοντες τὸ πάροιθε βίην τρέψωσι μάχεσθαι</l>
<l n="270">ταρφέα μηλονόμοιο παροτρύνοντος ἔπεσσιν· </l>
<l n="271">ὣς ἄρα Τρώιοι υἷες ἀνὰ μόθον αἰνὸν Ἄρηος</l>
<l n="272">δείματος ἐκτὸς ἔσαν· κατὰ δʼ ἀντίον ἀνέρος ἀνὴρ</l>
<l n="273">μάρνατο θαρσαλέως· περὶ δʼ ἔκτυπεν ἔντεα φωτῶν</l>
<l n="274">θεινόμενα ξιφέεσσι καὶ ἔγχεσι καὶ βελέεσσιν·</l>
<l n="275">αἰχμαὶ δʼ ἐς χρόα δῦνον· ἐδεύετο δʼ αἵματι πολλῷ </l>
<l n="276">δεινὸς Ἄρης· ὀλέκοντο δʼ ἀνὰ μόθον ἄλλος ἐπʼ ἄλλῳ</l>
<l n="277">μαρναμένων ἑκάτερθε· μάχη δʼ ἔχεν ἶσα τάλαντα.</l>
<pb id="p.366"/>
<l n="278">ὡς δʼ ὁπότʼ αἰζηοὶ μεγάλης ἀνὰ γουνὸν ἀλωῆς</l>
<l n="279">ὄρχατον ἀμπελόεντα διατμήξωσι σιδήρῳ</l>
<l n="280">σπερχόμενοι, τῶν δʼ ἶσον ἀέξεται εἰς ἔριν ἔργον, </l>
<l n="281">οὕνεκʼ ἴσοι τελέθουσιν ὁμηλικίῃ τε βίῃ τε·</l>
<l n="282">ὣς τῶν ἀμφοτέρωθε μάχης ἀλεγεινὰ τάλαντα</l>
<l n="283">ἶσα πέλεν· Τρῶες γὰρ ὑπέρβιον ἐνθέμενοι κῆρ</l>
<l n="284">μίμνον ἀταρβήτοιο πεποιθότες Ἄρεος ἀλκῇ;</l>
<l n="285">Ἀργεῖοι δ ἄρα παιδὶ μενεπτολέμου Ἀχιλῆος. </l>
<l n="286">κτεῖνον δʼ ἀλλήλους· ὀλοὴ δʼ ἀνὰ μέσσον Ἐνυὼ</l>
<l n="287">στρωφᾶτʼ ἀλγινόεντι λύθρῳ πεπαλαγμένη ὤμους</l>
<l n="288">καὶ χέρας· ἐκ δέ οἱ αἰνὸς ἀπὸ μέλεων ῥέεν ἱδρώς·</l>
<l n="289">οὐδʼ ἑτέροισιν ἄμυνεν, ἴσῃ δʼ ἐπετέρπετο χάρμῃ</l>
<l n="290">ἁζομένη φρεσὶν ᾗσι Θέτιν καὶ δῖον Ἄρηα. </l>
<l n="291">ἔνθα Νεοπτόλεμος τηλέκλειτον Περιμήδεα</l>
<l n="292">δάμναθʼ, ὃς οἰκίʼ ἔναιε παρὰ Σμινθήιον ἄλσος·</l>
<l n="293">τῷ δʼ ἔπι Κέστρον ἔπεφνε μενεπτόλεμόν τε Φάληρον</l>
<l n="294">καὶ κρατερὸν Περίλαον ἐϋμμελίην τε Μενάλκην,</l>
<l n="295">ὃν τέκετʼ Ἰφιάνασσα παρὰ ζάθεον πόδα Κίλλης </l>
<l n="296">τεχνήεντι Μέδοντι δαήμονι τεκτοσυνάων·</l>
<l n="297">ἀλλʼ ὁ μὲν οἴκοι ἔμιμνε φίλῃ ἐνὶ πατρίδι γαίῃ·</l>
<l n="298">παιδὸς δʼ οὐκ ἀπόνητο· δόμον δέ οἱ ἔργα τε πάντα</l>
<l n="299">χηρωσταὶ μετόπισθεν ἀποφθιμένοιο δάσαντο</l>
<l n="300">Δηίφοβος δὲ Λυκῶνα μενεπτόλεμον κατέπεφνε </l>
<l n="301">τυτθὸν ὑπὲρ βουβῶνα τυχών· περὶ δʼ ἔγχεϊ μακρῷ</l>
<l n="302">ἔγκατα πάντʼ ἐχύθησαν· ὅλη δʼ ἐξέσσυτο νηδύς.</l>
<l n="303">Αἰνείας δὲ Δύμαντα κατέκτανεν, ὃς τὸ πάροιθεν</l>
<l n="304">Αὐλίδα ναιετάασκε, συνέσπετο δʼ Ἀρκεσιλάῳ</l>
<l n="305">ἐς Τροίην· ἀλλʼ οὔτι φίλην πάλιν ἔδρακε γαῖαν. </l>
<l n="306">Εὐρύαλος δʼ ἐδάμασσε βαλὼν ἀλεγεινὸν ἄκοντα</l>
<l n="307">Ἀστραῖον· τοῦ δʼ αἶψα διὰ στέρνοιο ποτήθη</l>
<l n="308">αἰχμὴ ἀνιηρή, στομάχου δʼ ἀπέκερσε κελεύθους</l>
<l n="309">ἀνέρι κῆρα φέρουσα· μίγη δέ οἱ εἴδατα λύθρῳ.</l>
<l n="310">τοῦ δʼ ἄρα βαιὸν ἄπωθεν ἕλεν μεγάθυμος Ἀγήνωρ </l>
<pb id="p.368"/>
<l n="311">Ἱππομένην, Τεύκροιο δαΐφρονος ἐσθλὸν ἑταῖρον,</l>
<l n="312">τύψας ἐς κληῖδα θοῶς· σὺν δʼ αἵματι θυμὸς</l>
<l n="313">ἔκθορεν ἐκ μελέων· ὀλοὴ δέ μιν ἀμφεχύθη νύξ.</l>
<l n="314">Τεύκρῳ δʼ ἔμπεσε πένθος ἀποκταμένου ἑτάροιο,</l>
<l n="315">καὶ βάλεν ὠκὺν ὀϊστὸν Ἀγήνορος ἄντα τανύσσας· </l>
<l n="316">ἀλλά οἱ οὔτι τύχησεν ἀλευαμένου μάλα τυτθόν·</l>
<l n="317">ἔμπεσε δʼ ἐγγὺς ἐόντι δαΐφρονι Δηιοφόντῃ</l>
<l n="318">λαιὸν ἐς ὀφθαλμόν, διὰ δʼ οὔατος ἐξεπέρησε</l>
<l n="319">δεξιτεροῦ, γλήνην δὲ διέτμαγεν, οὕνεκα Μοῖραι</l>
<l n="320">ἀργαλέον βέλος ὦσαν ὅπῃ φίλον· ὃς δʼ ἔτι ποσσὶν </l>
<l n="321">ὀρθὸς ἀνασκαίρεσκε· βαλὼν δʼ ὅ γε δεύτερον ἰὸν</l>
<l n="322">λαιμῷ ἐπερροίζησε· διέθρισε δʼ αὐχένος ἶνας</l>
<l n="323">ἄντικρυς ἀΐξας· τὸν δʼ ἀργαλέη κίχε Μοῖρα.</l>
<l n="324">ἄλλος δʼ ἄλλῳ τεῦχε φόνον· κεχάροντο δὲ Κῆρες</l>
<l n="325">καὶ Μόρος, ἀλγινόεσσα δʼ Ἔρις μέγα μαιμώωσα </l>
<l n="326">ἤϋσεν μάλα μακρόν, Ἄρης δέ οἱ ἀντεβόησε</l>
<l n="327">σμερδαλέον, Τρώεσσι δʼ ἐνέπνευσεν μέγα θάρσος,</l>
<l n="328">Ἀργείοισι δὲ φύζαν, ἄφαρ δʼ ἐλέλιξε φάλαγγας.</l>
<l n="329">ἀλλʼ οὐχ υἷα φόβησεν Ἀχιλλέος· ἀλλʼ ὅ γε μίμνων</l>
<l n="330">μάρνατο θαρσαλέως, ἐπὶ δʼ ἔκτανεν ἄλλον ἐπʼ ἄλλῳ· </l>
<l n="331">ὡς δʼ ὅτε τις μυίῃσι περὶ γλάγος ἐρχομένῃσι</l>
<l n="332">χεῖρα περιρρίψῃ κοῦρος νέος, αἱ δʼ ὑπὸ πληγῇ</l>
<l n="333">τυτθῇ δαμνάμεναι σχεδὸν ἄγγεος <note n="1" place="unspecified" anchored="yes">Zimmermann, ex. P.</note> ἄλλοθεν ἄλλαι</l>
<l n="334">θυμὸν ἀποπνείουσι, πάϊς δʼ ἐπιτέρπεται ἔργῳ·</l>
<l n="335">ὣς ἄρα φαίδιμος υἱὸς ἀμειλίκτου Ἀχιλῆος </l>
<l n="336">γήθεεν ἀμφὶ νέκυσσι καὶ οὐκ ἀλέγιζεν Ἄρηος</l>
<l n="337">Τρωσὶν ἐποτρύνοντος· ἐτίνυτο δʼ ἄλλοθεν ἄλλον</l>
<l n="338">λαοῦ ἐπαΐσσοντος· ὅπως δʼ ἀνέμοιο θυέλλας</l>
<l n="339">μίμνῃ ἐπεσσυμένας ὄρεος μεγάλοιο κολώνη,</l>
<l n="340">ὣς ἄρα μίμνεν ἄτρεστος. Ἄρης δέ οἱ ἐμμεμαῶτι </l>
<pb id="p.370"/>
<l n="341">χώετο, καί οἱ ἔμελλεν ἐναντία δηριάασθαι</l>
<l n="342">αὐτὸς ἀπορρίψας ἱερὸν νέφος, εἰ μὴ Ἀθήνη</l>
<l n="343">ἔκποθεν Οὐλύμποιο θόρεν ποτὶ δάσκιον Ἴδην·</l>
<l n="344">ἔτρεμε δὲ χθὼν δῖα καὶ ἠχήεντα ῥέεθρα</l>
<l n="345">Ξάνθου· τόσσον ἔσεισε· δέος δʼ ἀμφέκλασε θυμὸν </l>
<l n="346">νυμφάων, φοβέοντο δʼ ὑπὲρ Πριάμοιο πόληος·</l>
<l n="347">τεύχεσι δʼ ἀμβροσίοισι περὶ στεροπαὶ ποτέοντο·</l>
<l n="348">σμερδαλέοι δὲ δράκοντες ἀπʼ ἀσπίδος ἀκαμάτοιο</l>
<l n="349">πῦρ ἄμοτον πνείεσκον· ἄνω δʼ ἔψαυε νέφεσσι</l>
<l n="350">θεσπεσίη τρυφάλεια. θοῷ δʼ ἤμελλεν Ἄρηι </l>
<l n="351">μάρνασθʼ ἐσσυμένως, εἰ μὴ Διὸς ἠῢ νόημα</l>
<l n="352">ἀμφοτέρους ἐφόβησεν ἀπʼ αἰθέρος αἰπεινεῖο</l>
<l n="353">βροντήσας ἀλεγεινόν. Ἄρης δʼ ἀπεχάζετο χάρμης·</l>
<l n="354">δὴ γάρ οἱ μεγάλοιο Διὸς διεφαίνετο θυμός·</l>
<l n="355">ἵκετο δʼ ἐς Θρῄκην δυσχείμερον, οὐδʼ ἔτι Τρώων </l>
<l n="356">μέμβλετό οἱ κατὰ θυμὸν ὑπέρβιον· οὐδὲ μὲν ἐσθλὴ</l>
<l n="357">Παλλὰς ἔτʼ ἐν πεδίῳ Τρώων μένεν, ἀλλὰ καὶ αὐτὴ</l>
<l n="358">ἷξεν Ἀθηναίων ἱερὸν πέδον. οἱ δʼ ἔτι χάρμης</l>
<l n="359">μνώοντʼ οὐλομένης· δεύοντο δὲ Τρώιοι υἷες</l>
<l n="360">ἀλκῆς· Ἀργεῖοι δὲ μέγʼ ἱέμενοι πολέμοιο </l>
<l n="361">χαζομένοισιν ἕποντο κατʼ ἴχνιον, ἠΰτʼ ἀῆται</l>
<l n="362">νήεσιν ἐσσυμένῃς ὑπὶ λαίφεσιν εἰς ἁλὸς οἶδμα</l>
<l n="363">ὄβριμον, ἢ θάμνοισι πυρὸς μένος, ἢ κεμάδεσσιν</l>
<l n="364">ὀτρηροὶ κατʼ ὄρεσφι κύνες λελιημένοι ἄγρης·</l>
<l n="365">ὣς Δαναοὶ δηίοισιν ἐπήιον, οὕνεκʼ ἄρʼ αὐτοὺς </l>
<l n="366">υἱὸς Ἀχιλλῆος μεγάλῳ δορὶ θαρσύνεσκε</l>
<l n="367">κτείνων ὅν κε κίχῃσι κατὰ κλόνον· οἱ δʼ ἐπὶ φύζαν</l>
<l n="368">χασσάμενοι κατέδυσαν ἐς ὑψίπυλον πτολίεθρον.</l>
<l n="369">Ἀργεῖοι δʼ ἄρα τυτθὸν ἀνέπνευσαν πολέμοιο</l>
<l n="370">ἔλσαντες Πριάμοιο κατὰ πτόλιν ἔθνεα Τρώων, </l>
<l n="371">ἄρνας ὅπως σταθμοῖσιν ἐπʼ οἰοπόλοισι νομῆες·</l>
<l n="372">ὡς δʼ ὁπότʼ ἀμπνείωσι βόες μέγα κεκμηῶτες</l>
<pb id="p.372"/>
<l n="373">ἄχθος ἀνειρύσσαντες ἄνω ποτὶ δύσβατον ἄκρην</l>
<l n="374">πυκνὸν ἀνασθμαίνοντες ὑπὸ ζυγόν· ὥς ἄρʼ Ἀχαιοὶ</l>
<l n="375">ἄμπνεον ἐν τεύχεσσι κεκμηκότες. ἀμφὶ δὲ πύργους </l>
<l n="376">μάρνασθαι μεμαῶτες ἐκυκλώσαντο πόληα·</l>
<l n="377">οἱ δʼ ἄρʼ ἑῇσι πύλῃσιν ἐπειρύσσαντες ὀχῆας</l>
<l n="378">ἐν τείχεσσιν ἔμιμνον ἐπεσσυμένων μένος ἀνδρῶν.</l>
<l n="379">ὡς δʼ ὅτε μηλοβοτῆρες ἐνὶ σταθμοῖσι μένωσι</l>
<l n="380">λαίλαπα κυανέην, ὅτε χείματος ἦμαρ ἵκηται </l>
<l n="381">λάβρον ὁμοῦ στεροπῇσι καὶ ὕδατι καὶ νιφάδεσσι</l>
<l n="382">ταρφέσιν, οἱ δὲ μάλʼ οὔτι λιλαιόμενοί περ ἱκέσθαι</l>
<l n="383">ἐς νομὸν ἀΐσσουσιν, ἄχρις μέγα λωφήσειε</l>
<l n="384">χεῖμα καὶ εὐρύποροι ποταμοὶ μεγάλα βρομέοντες·</l>
<l n="385">ὣς οἵ γʼ ἐν τείχεσσι μένον τρομέοντες ὁμοκλὴν </l>
<l n="386">δυσμενέων· λαοὶ δὲ θοῶς ἐπέχυντο πόληι.</l>
<l n="387">ὡς δʼ ὁπότε ψῆρες τανυσίπτεροι ἠὲ κολοιοὶ</l>
<l n="388">καρπῷ ἐλαϊνέῳ θαμέες περὶ πάγχυ πέσωσι</l>
<l n="389">βρώμης ἱέμενοι θυμηδέος, οὐδʼ ἄρα τούς γε</l>
<l n="390">αἰζηοὶ βοόωντες ἀποτρωπῶσι φέβεσθαι, </l>
<l n="391">πρὶν φαγέειν, λιμὸς γὰρ ἀναιδέα θυμὸν ἀέξει·</l>
<l n="392">ὣς Δαναοὶ Πριάμοιο τότʼ ἀμφεχέοντο πόληι</l>
<l n="393">ὄβριμοι· ἐν δὲ πύλῃσι πέσον μεμαῶτες ἐρύσσαι</l>
<l n="394">ἔργον ἀπειρέσιον κρατερόφρονος Ἐννοσιγαίου.</l>
<l n="395">Τρῶες δʼ οὐ λήθοντο μάχης μάλα περ δεδιῶτες, </l>
<l n="396">ἀλλὰ καὶ ὥς πύργοισιν ἐφεσταότες πονέοντο</l>
<l n="397">νωλεμές· ἰοὶ δʼ αἰὲν ἐϋδμήτων <note n="1" place="unspecified" anchored="yes">Zimmermann, for qeodmh/twn.</note> ἀπὸ τειχέων</l>
<l n="398">θρῶσκον ὁμῶς λάεσσι καὶ αἰγανέῃσι θοῇσι</l>
<l n="399">δυσμενέων ἐς ὅμιλον, ἐπεί σφισι τλήμονα Φοῖβος</l>
<l n="400">ἧκε βίην· ἔτι γάρ οἱ ἀμύνειν ἤθελε θυμὸς </l>
<l n="401">Τρωσὶν ἐϋπτολέμοισι καὶ Ἕκτορος οἰχομένοιο.</l>
<l n="402">Ἔνθʼ ἄρα Μηριόνης στυγερὸν προέηκε βέλεμνον</l>
<l n="403">καὶ βάλε Φυλοδάμαντα φίλον κρατεροῖο Πολίτεω</l>
<pb id="p.374"/>
<l n="404">τυτθὸν ὑπὸ γναθμοῖο· πάγη δʼ ὑπὸ λαιμὸν ὀϊστός.</l>
<l n="405">κάππεσε δʼ αἰγυπιῷ ἐναλίγκιος, ὅν τʼ ἀπὸ πέτρης </l>
<l n="406">ἰῷ ἐϋγλώχινι βαλὼν αἰζηὸς ὀλέσσῃ·</l>
<l n="407">ὣς ὁ θοῶς πύργοιο κατήριπεν αἰπεινοῖο·</l>
<l n="408">γυῖα δέ οἱ λίπε θυμός· ἐπέβραχε δʼ ἔντεα νεκρῷ.</l>
<l n="409">τῷ δʼ ἐπικαγχαλόων υἱὸς κρατεροῖο Μόλοιο</l>
<l n="410">ἄλλον ἀφῆκεν ὀϊστὸν ἐελδόμενος μέγα θυμῷ </l>
<l n="411">υἷα βαλεῖν Πριάμοιο πολυτλήτοιο Πολίτην·</l>
<l n="412">ἀλλʼ ὁ μὲν αἶψʼ ἀλέεινε παρακλίνας ἑτέρωσε</l>
<l n="413">ὅν δέμας, οὐδέ οἱ ἰὸς ἐπὶ χρόα καλὸν ἴαψεν̔??ʼ</l>
<l n="414">ὡς δʼ ὅθʼ ἁλὸς κατὰ βένθος ἐπειγομένης νεὸς οὔρῳ</l>
<l n="415">ναύτης παιπαλόεσσαν ἰδὼν ἐν χεύματι πέτρην </l>
<l n="416">νῆα παρατρέψῃ λελιημένος ἐξυπαλύξαι</l>
<l n="417">χειρὶ παρακλίνας οἰήιον, ᾗχί ἑ θυμὸς</l>
<l n="418">ὀτρύνει, τυτθὴ δὲ βίη μέγα πῆμʼ ἀπερύκει·</l>
<l n="419">ὣς ἄρʼ ὅ γε προϊδὼν ὀλοὸν βέλος ἔκφυγε πότμον.</l>
<l n="420">οἱ δʼ αἰεὶ μάρναντο· λύθρῳ δʼ ἐρυθαίνετο τείχη </l>
<l n="421">πύργοι θʼ ὑψηλοὶ καὶ ἐπάλξιες, ᾗχί τε Τρῶες</l>
<l n="422">ἰοῖσι κτείνοντο πολυσθενέων ὑπʼ Ἀχαιῶν·</l>
<l n="423">οὐδὲ μὲν οἵ γʼ ἀπάνευθε πόνων ἔσαν, ἀλλʼ ἄρα καὶ τῶν</l>
<l n="424">πολλοὶ γαῖαν ἔρευθον· ὀρώρει δʼ αἰπὺς ὄλεθρος</l>
<l n="425">βαλλομένων ἑκάτερθε· λυγρὴ δʼ ἐπετέρπετʼ Ἐνυὼ </l>
<l n="426">δῆριν ἐπικλονέουσα κασιγνήτη Πολέμοιο.</l>
<l n="427">καί νύ κε δὴ ῥήξαντο πύλας καὶ τείχεα Τροίης</l>
<l n="428">Ἀργεῖοι, μάλα γάρ σφιν ἀάσπετον ἔπλετο κάρτος,</l>
<l n="429">εἰ μὴ ἄρʼ αἶψʼ ἐβόησεν ἀγακλειτὸς Γανυμήδης</l>
<l n="430">οὐρανοῦ ἐκκατιδών· μάλα γὰρ περιδείδιε πάτρης· </l>
<l n="431">‘Ζεῦ πάτερ, εἰ ἐτεόν γε τεῆς ἔξ εἰμι γενέθλης,</l>
<l n="432">σῇσι δʼ ὑπʼ ἐννεσίῃσι λιπὼν ἐρικυδέα Τροίην <note n="1" place="unspecified" anchored="yes">Zimmermann, ex *w. P.</note>
</l>
<l n="433">εἰμὶ μετʼ ἀθανάτοισι, πέλει δέ μοι ἄμβροτος αἰών,</l>
<l n="434">τῷ μευ νῦν ἐσάκουσον ἀκηχεμένου μέγα θυμῷ·</l>
<l n="435">οὐ γὰρ τλήσομαι ἄστυ καταιθόμενον προσιδέσθαι </l>
<pb id="p.376"/>
<l n="436">οὐδʼ ἄρʼ ἀπολλυμένην γενεὴν ἐν δηιοτῆτι</l>
<l n="437">λευγαλέῃ, τῆς οὔ τι χερειότερον πέλει ἄλγος·</l>
<l n="438">σοὶ δὲ καὶ εἰ μέμονε κραδίη τάδε μηχανάασθαι,</l>
<l n="439">ἔρξον ἐμεῦ ἄπο νόσφιν· ἐλαφρότερον δέ μοι ἄλγος</l>
<l n="440">ἔσσεται, ἢν μὴ ἔγωγε μετʼ ὄμμασιν οἷσιν ἴδωμαι· </l>
<l n="441">κεῖνο γὰρ οἴκτιστον καὶ κύντατον, ὁππότε πάτρην</l>
<l n="442">δυσμενέων παλάμῃσιν ἐρειπομένην τις ἴδηται.’</l>
<l n="443">ἦ ῥα μέγα στενάχων Γανυμήδεος ἀγλαὸν ἦτορ.</l>
<l n="444">καὶ τότʼ ἄρα Ζεὺς αὐτὸς ἀπειρεσίοις νεφέεσσι</l>
<l n="445">νωλεμέως ἐκάλυψε κλυτὴν Πριάμοιο πόληα· </l>
<l n="446">ἠχλύνθη δὲ μάχη φθισίμβροτος· οὐδέ τις ἀνδρῶν</l>
<l n="447">ἐξιδέειν ἐπὶ τεῖχος ἔτʼ ἔσθενεν, ᾗχι τέτυκτο·</l>
<l n="448">ταρφέσι γὰρ νεφέεσσι διηνεκέως κεκάλυπτο·</l>
<l n="449">ἀμφὶ δʼ ἄρα βρονταί τε καὶ ἀστεροπαὶ κτυπέοντο</l>
<l n="450">οὐρανόθεν. Δαναοὶ δὲ Διὸς κτύπον εἰσαΐοντες </l>
<l n="451">θάμβεον· ἐν δʼ ἄρα τοῖσι μέγʼ ἴαχε Νηλέος υἱός·</l>
<l n="452">‘ὦ κλυτοὶ Ἀργείων σημάντορες, οὐκέτι νῶιν</l>
<l n="453">ἔσσεται ἔμπεδα γυῖα Διὸς μέγα θαρσαλέοισι</l>
<l n="454">Τρωσὶν ἀμύνοντος· μάλα γὰρ μέγα πῆμα κυλίνδει</l>
<l n="455">ἡμῖν· ἀλλʼ ἄγε θᾶσσον ἑὰς ἐπὶ νῆας ἰόντες </l>
<l n="456">παυσώμεσθα πόνοιο καὶ ἀργαλέοιο κυδοιμοῦ,</l>
<l n="457">μὴ δὴ πάντας ἐνιπρήσῃ μάλα περ μενεαίνων.</l>
<l n="458">τοῦ νῦν μὲν τεράεσσι πιθώμεθα· τῷ γὰρ ἔοικε</l>
<l n="459">πάντας ἀεὶ πεπιθέσθαι, ἐπεὶ μάλα φέρτατός ἐστιν</l>
<l n="460">ἰφθίμων τε θεῶν ὀλιγοσθενέων τʼ ἀνθρώπων· </l>
<l n="461">καὶ γὰρ Τιτήνεσσιν ὑπερφιάλοισι χολωθεὶς</l>
<l n="462">οὐρανόθεν κατέχευε πυρὸς μένος· ἡ δʼ ὑπένερθε</l>
<l n="463">καίετο πάντοθε γαῖα, καὶ ὠκεανοῦ πλατὺ χεῦμα</l>
<l n="464">ἔζεεν ἐκ βυσσοῖο καὶ ἐς πέρατʼ ἄχρις ἱκέσθαι·</l>
<l n="465">καὶ ποταμῶν τέρσοντο ῥοαὶ μάλα μακρὰ ῥεόντων· </l>
<l n="466">δάμνατο δʼ ὁππόσα φῦλα φερέσβιος ἔτρεφε γαῖα</l>
<l n="467">ἠδʼ ὅσα πόντος ἔφερβεν ἀπείριτος ἠδʼ ὁπόσʼ ὕδωρ</l>
<l n="468">ἀενάων ποταμῶν· ἐπὶ δέ σφισιν ἄσπετος αἰθὴρ</l>
<l n="469">τέφρῃ ὑπεκρύφθη καὶ λιγνύϊ· τείρετο δὲ χθών·</l>
<pb id="p.378"/>
<l n="470">τοὔνεκʼ ἐγῶ δείδοικα Διὸς μένος ἤματι τῷδε. </l>
<l n="471">ἀλλʼ ἴομεν ποτὶ νῆας, ἐπεὶ Τρώεσσιν ἀρήγει</l>
<l n="472">σήμερον· αὐτὰρ ἔπειτα καὶ ἡμῖν κῦδος ὀρέξει·</l>
<l n="473">ἄλλοτε γάρ τε φίλη πέλει ἠώς, ἄλλοτε δʼ ἐχθρή·</l>
<l n="474">καὶ δʼ οὔπω δὴ μοῖρα διαπραθέειν κλυτὸν ἄστυ,</l>
<l n="475">εἰ ἐτεὸν Κάλχαντος ἐτήτυμος ἔπλετο μῦθος </l>
<l n="476">τόν ῥα πάρος κατέλεξεν ὁμηγερέεσσιν Ἀχαιοῖς</l>
<l n="477">δῃῶσαι Πριάμοιο πόλιν δεκάτῳ ἐνιαυτῷ.’</l>
<l n="478">ὣς φάτο· τοὶ δʼ ἀπάνευθε περικλυτὸν ἄστυ λιπόντες</l>
<l n="479">χάσσαντʼ ἐκ πολέμοιο Διὸς τρομέοντες ὁμοκλήν·</l>
<l n="480">ἀνέρι γὰρ πεπίθοντο παλαιῶν ἴστορι μύθων. </l>
<l n="481">ἀλλʼ οὐδʼ ὣς ἀμέλησαν ἀποκταμένων ἐνὶ χάρμῃ·</l>
<l n="482">ἀλλά σφεας τάρχυσαν ἀπὸ πτολέμου ἐρύσαντες·</l>
<l n="483">οὐ γὰρ δὴ κείνους νέφος ἄμφεχεν, ἀλλὰ πόληα</l>
<l n="484">ὑψηλὴν καὶ τεῖχος ἀνέμβατον, ᾧ πέρι πολλοὶ</l>
<l n="485">Τρώων υἷες Ἄρηι καὶ Ἀργείων ἐδάμησαν. </l>
<l n="486">ἐλθόντες δʼ ἐπὶ νῆας ἀρήια τεύχεα θέντο,</l>
<l n="487">καί ῥα κόνιν καὶ ἱδρῶτα λύθρον τʼ ἀποφαιδρύναντο</l>
<l n="488">κύμασιν ἐμβεβαῶτες ἐϋρρόου Ἑλλησπόντου.</l>
<l n="489">Ἡέλιος δʼ ἀκάμαντας ὑπὸ ζόφον ἤλασεν ἵππους·</l>
<l n="490">νὺξ δʼ ἐχύθη περὶ γαῖαν, ἀπέτραπε δʼ ἀνέρας ἔργων· </l>
<l n="491">Ἀργεῖοι δʼ Ἀχιλῆος ἐϋπτολέμου θρασὺν υἷα</l>
<l n="492">ἶσα τοκῆι τίεσκον· ὁ δ̓ἐν κλισίῃσιν ἀνάκτων</l>
<l n="493">δαίνυτο καγχαλόων· κάματος δέ μιν οὔτι βάρυνεν,</l>
<l n="494">οὕνεκά οἱ στονόεντα Θέτις μελεδήματα γυίων</l>
<l n="495">ἐξέλετʼ, ἀκμήτῳ δʼ ἐναλίγκιον εἰσοράασθαι </l>
<l n="496">τεῦξεν· ὁ δʼ ἐκ δόρποιο κορεσσάμενος κρατερὸν κῆρ</l>
<l n="497">ἐς κλισίην ἀφίκανεν ἑοῦ πατρός, ἔνθα οἱ ὕπνος</l>
<pb id="p.380"/>
<l n="498">ἀμφεχύθη· Δαναοὶ δὲ νεῶν προπάροιθεν ἴαυον</l>
<l n="499">αἰὲν ἀμειβόμενοι φυλακάς· φοβέοντο γὰρ αἰνῶς,</l>
<l n="500">Τρώων μή ποτε λαὸς ἢ ἀγχεμάχων ἐπικούρων </l>
<l n="501">νῆας ἐνιπρήσῃ, νόστου δʼ ἀπὸ πάντας ἀμέρσῃ.</l>
<l n="502">ὣς δʼ αὕτως Πριάμοιο κατὰ πτόλιν ἔθνεα Τρώων</l>
<l n="503">ἀμφὶ πύλας καὶ τεῖχος ἀμοιβαδὸν ὑπνώεσκον</l>
<l n="504">Ἀργείων στονόεσσαν ὑποτρομέοντες ὁμοκλήν.</l>
</div1>
<div1 type="book" n="9">
<pb id="p.382"/>
<l n="1">ἦμος δʼ ἤνυτο νυκτὸς ἄπο κνέφας, ἔγρετο δʼ Ἠὼς</l>
<l n="2">ἐκ περάτων, μάρμαιρε δʼ ἀπείριτον ἄσπετος αἰθήρ,</l>
<l n="3">δὴ τότʼ ἀρήιοι υἷες ἐϋσθενέων Ἀργείων</l>
<l n="4">ἂμ πεδίον πάπταινον, ἴδοντο δὲ Ἰλίου ἄκρην</l>
<l n="5">ἀννέφελον, χθιζὸν δὲ τέρας μέγα θαυμάζεσκον </l>
<l n="6">Τρῶες δʼ οὐκέτʼ ἔφαντο πρὸ τείχεος αἰπεινοῖο</l>
<l n="7">στήμεναι ἐν πολέμῳ· μάλα γὰρ δέος ἔλλαβε πάντας</l>
<l n="7a">ζώειν ἐλπομένους ἐρικυδέα Πηλείωνα· <note n="1" place="unspecified" anchored="yes">*werse inserted by Zimmermann, ex P.</note>
</l>
<l n="8">Ἀντήνωρ δʼ ἐν τοῖσι θεῶν ἠρήσατʼ ἄνακτι·</l>
<l n="9">‘Ζεῦ, Ἴδης μεδέων ἠδʼ οὐρανοῦ αἰγλήεντος,</l>
<l n="10">κλῦθί μευ εὐχομένοιο, καὶ ὄβριμον ἄνδρα πόληος </l>
<l n="11">τρέψον ἀφʼ ἡμετέρης ὀλοὰ φρεσὶ μητιόωντα,</l>
<l n="12">εἴγʼ ὅ γʼ Ἀχιλλεύς ἐστι καὶ οὐ κίε δῶμʼ Ἀΐδαο,</l>
<l n="13">εἴτε τις ἄλλος Ἀχαιὸς ἀλίγκιος ἀνέρι κείνῳ·</l>
<l n="14">λαοὶ γὰρ κατὰ ἄστυ θεηγενέος Πριάμοιο</l>
<l n="15">πολλοὶ ἀποφθινύθουσι, κακοῦ δʼ οὐ γίνετʼ ἐρωή, </l>
<l n="16">ἀλλὰ φόνος τε καὶ οἶτος ἐπὶ πλέον αἰὲν ἀέξει·</l>
<l n="17">Ζεῦ πάτερ, οὐδέ νυ σοί τι δαϊζομένων ὑπʼ Ἀχαιοῖς</l>
<l n="18">μέμβλεται, ἀλλʼ ἄρα καὶ σὺ λελασμένος υἷος ἑοῖο</l>
<l n="19">Δαρδάνου ἀντιθέοιο μέγʼ Ἀργείοισιν ἀρήγεις.</l>
<l n="20">ἀλλὰ σοὶ εἰ τόδε θυμὸς ἐνὶ κραδίῃ μενεαίνει, </l>
<pb id="p.384"/>
<l n="21">Τρῶας ὑπʼ Ἀργείοισιν ὀϊζυρῶς ἀπολέσσαι,</l>
<l n="22">ἔρξον ἄφαρ, μηδʼ ἄμμι πολὺν χρόνον ἄλγεα τεῦχε.’</l>
<l n="23">ἦ ῥα μέγʼ εὐχόμενος· τοῦ δʼ ἔκλυεν οὐρανόθι Ζεύς·</l>
<l n="24">καὶ τὸ μὲν αἶψʼ ἐτέλεσσε, τὸ δʼ οὐκ ἤμελλε τελέσσειν·</l>
<l n="25">δὴ γάρ οἱ κατένευσεν, ὅπως ἀπὸ πολλοὶ ὄλωνται </l>
<l n="26">Τρῶες ὁμῶς τεκέεσσι, δαΐφρονα δʼ υἱ̓͂ Ἀχιλῆος</l>
<l n="27">τρεψέμεν οὐ κατένευσεν ἀπʼ εὐρυχόροιο πόληος,</l>
<l n="28">ἀλλά ἑ μᾶλλον ἔγειρεν, ἐπεί νύ ἑ θυμὸς ἀνώγει</l>
<l n="29">ἦρα φέρειν καὶ κῦδος ἐΰφρονι Νηρηίνῃ.</l>
<l n="30">καὶ τὰ μὲν ὣς ὥρμαινε θεῶν μέγα φέρτατος ἄλλων. </l>
<l n="31">μεσσηγὺς δὲ πόληος ἰδʼ ευρέος Ἑλλησπόντου</l>
<l n="32">Ἀργεῖοι καὶ Τρῶες ἀποκταμένους ἐνὶ χάρμῃ</l>
<l n="33">καῖον ὁμῶς ἵπποισι· μάχη δʼ ἐπέπαυτο φόνοιο,</l>
<l n="34">οὕνεκα δὴ Πριάμοιο βίη κήρυκα Μενοίτην</l>
<l n="35">εἰς Ἀγαμέμνονα πέμψε καὶ ἄλλους πάντας Ἀχαιοὺς </l>
<l n="36">λισσόμενος νέκυας πυρὶ καίεμεν· οἱ δʼ ἐπίθοντο</l>
<l n="37">αἰδόμενοι κταμένους· οὐ γάρ σφισι μῆνις ὀπηδεῖ.</l>
<l n="38">ἦμος δὲ φθιμένοισι πυρὰς ἐκάμοντο θαμειάς,</l>
<l n="39">δὴ τότʼ ἄρʼ Ἀργεῖοι μὲν ἐπὶ κλισίας ἀφίκοντο,</l>
<l n="40">Τρῶες δʼ ἐς Πριάμοιο πολυχρύσοιο μέλαθρα, </l>
<l n="41">ἀχνύμενοι μάλα πολλὰ δεδουπότος Εὐρυπύλοιο·</l>
<l n="42">τὸν γὰρ δὴ τίεσκον ἴσον Πριάμοιο τέκεσσι·</l>
<l n="43">τοὔνεκά μιν τάρχυσαν ἀποκταμένων ἑκὰς ἄλλων</l>
<l n="44">Δαρδανίης προπάροιθε πύλης, ὅθι μακρὰ ῥέεθρα</l>
<l n="45">δινήεις προΐησιν ἀεξόμενος Διὸς ὄμβρῳ. </l>
<l n="46">υἱὸς δʼ αὖτʼ Ἀχιλῆος ἀταρβέος ἵκετο πατρὸς</l>
<l n="47">τύμβον ἐς εὐρώεντα· κύσεν δʼ ὅ γε δάκρυα χεύων</l>
<l n="48">στήλην εὐποίητον ἀποφθιμένοιο τοκῆος·</l>
<l n="49">καί ῥα περιστενάχων τοῖον ποτὶ μῦθον ἔειπε·</l>
<pb id="p.386"/>
<l n="50">‘χαῖρε πάτερ καὶ ἔνερθε κατὰ χθονός· οὐ γὰρ ἔγωγε </l>
<l n="51">λήσομαι οἰχομένοιο σέθεν ποτὶ δῶμʼ Ἀΐδαο·</l>
<l n="52">ὡς εἴθε ζωόν σε μετʼ Ἀργείοισι κίχανον·</l>
<l n="53">τῷ κε τάχʼ ἀλλήλοισι φρένας τερφθέντʼ ἐνὶ θυμῷ</l>
<l n="54">Ἰλίου ἐξ ἱερῆς ληισσάμεθʼ ἄσπετον ὄλβον·</l>
<l n="55">νῦν δʼ οὔτʼ ἄρ σύ γʼ ἐσεῖδες ἑὸν τέκος οὔτε σʼ ἔγωγε </l>
<l n="56">εἶδον ζωὸν ἐόντα λιλαιόμενός περ ἰδέσθαι.</l>
<l n="57">ἀλλὰ καὶ ὣς σέο νόσφι καὶ ἐν φθιμένοισιν ἐόντος</l>
<l n="58">σὸν δόρυ καὶ τεὸν υἷα μέγʼ ἐν δαῒ πεφρίκασι</l>
<l n="59">δυσμενέες, Δαναοὶ γεγηθότες εἰσορόωσι</l>
<l n="60">σοὶ δέμας ἠδὲ φυὴν ἐναλίγκιον ἠδὲ καὶ ἔργα.’ </l>
<l n="61">ὣς εἰπὼν ἀπὸ ἀπὸ θερμὸν ὀμόρξατο δάκρυ παρειῶν.</l>
<l n="62">βῆ δὲ θοῶς ἐπὶ νῆας ὑπερθύμοιο τοκῆος</l>
<l n="63">οὐκ οἶος· ἄμα γάρ οἱ ἴσαν δυοκαίδεκα φῶτες</l>
<l n="64">Μυρμιδόνων, Φοῖνιξ δʼ ὁ γέρων μετὰ τοῖσιν ὀπήδει</l>
<l n="65">λυγρὸν ἀναστενάχων περικυδέος ἀμφʼ Ἀχιλῆος. </l>
<l n="66">νὺξ δʼ ἐπὶ γαῖαν ἵκανεν, ἐπέσσυτο δʼ οὐρανὸν ἄστρα·</l>
<l n="67">οἱ δʼ ἄρα δορπήσαντες ἕλονθʼ ὕπνον· ἔγρετο δʼ Ἠώς.</l>
<l n="68">Ἀργεῖοι δʼ ἄρʼ ἔδυσαν ἐν ἔντεσι· τῆλε δʼ ἀπʼ αὐτῶν</l>
<l n="69">αἴγλη μαρμαίρεσκεν ἐς αἰθέρα μέχρις ἰοῦσα·</l>
<l n="70">καί ῥα θοῶς ἔκτοσθε πυλάων ἐσσεύοντο </l>
<l n="71">πανσυδίῃ νιφάδεσσιν ἐοικότες, αἵ τε φέρονται</l>
<l n="72">ταρφέες ἐκ νεφέων κρυερῇ ὑπὸ χείματος ὥρῃ·</l>
<l n="73">ὣς οἵ γʼ ἐξεχέοντο πρὸ τείχεος, ὦρτο δʼ ἀϋτὴ</l>
<l n="74">σμερδαλέη· μέγα δʼ αἶα περιστεναχίζετʼ ἰόντων.</l>
<l n="75">Τρῶες δʼ εὖτʼ ἐπύθοντο βοὴν καὶ λαὸν ἴδοντο, </l>
<l n="76">θάμβησαν· πᾶσιν δὲ κατεκλάσθη κέαρ ἔνδον</l>
<l n="77">πότμον ὀϊομένων· περὶ γὰρ νέφος ὣς ἐφαάνθη</l>
<l n="78">λαὸς δυσμενέων· κανάχιζε δὲ τεύχεα φωτῶν</l>
<l n="79">κινυμένων· ἄμοτον δὲ κονίσαλος ὦρτο ποδοῖιν.</l>
<pb id="p.388"/>
<l n="80">καὶ τότʼ ἄρʼ ἠὲ θεῶν τις ὑπὸ φρένας ἔμβαλε θάρσος </l>
<l n="81">Δηιφόβῳ καὶ θῆκε μάλʼ ἄτρομον, ἠὲ καὶ αὐτοῦ</l>
<l n="82">θυμὸς ἐποτρύνεσκε ποτὶ κλόνον, ὄφρʼ ἀπὸ πάτρης</l>
<l n="83">δυσμενέων ἀλεγεινὸν ὑπʼ ἔγχεϊ λαὸν ἐλάσσῃ·</l>
<l n="84">θαρσαλέον δʼ ἄρα μῦθον ἐνὶ Τρώεσσιν ἔειπεν·</l>
<l n="85">‘ὦ φίλοι, εἰ δʼ ἄγε θυμὸν ἀρήιον ἐν φρεσὶ θέσθε </l>
<l n="86">μνησάμενοι, στονόεντος ὅσα πτολέμοιο τελευτὴ</l>
<l n="87">ἄλγἐ ἐπʼ ἀνθρώποισι δορυκτήτοισι τίθησιν·</l>
<l n="88">οὐ γὰρ Ἀλεξάνδροιο πέλει πέρι μοῦνον ἄεθλος</l>
<l n="89">οὐδʼ Ἑλένης, ἀλλʼ ἔστι περὶ πτόλιός τε καὶ αὐτῶν</l>
<l n="90">ἠδʼ ἀλόχων τεκέων τε φίλων γεραρῶν τε τοκήων </l>
<l n="91">πάσης τʼ ἀγλαΐης καὶ κτήσιος ἠδʼ ἐρατεινῆς</l>
<l n="92">γαίης, ἥ με δαμέντα κατὰ κλόνον ἀμφικαλύψοι</l>
<l n="93">μᾶλλον, ἢ ἀθρήσαιμι φίλην ὑπὸ δούρασι πάτρην</l>
<l n="94">δυσμενέων· οὐ γάρ τι κακώτερον ἔλπομαι ἄλλο</l>
<l n="95">πῆμα μετʼ ἀνθρώποισιν ὀϊζυροῖσι τετύχθαι. </l>
<l n="96">τοὔνεκʼ ἀπωσάμενοι στυγερὸν δέος ἀμφʼ ἐμὲ πάντες</l>
<l n="97">καρτύνασθʼ ἐπὶ δῆριν ἀμείλιχον· οὐ γὰρ Ἀχιλλεὺς</l>
<l n="98">ζωὸς ἔθʼ ἡμῖν ἄντα μαχήσεται, οὕνεκʼ ἄρʼ αὐτὸν</l>
<l n="99">πῦρ ὀλοὸν κατέδαψε· πέλει δέ τις ἄλλος Ἀχαιῶν,</l>
<l n="100">ὃς νῦν λαὸν ἔγειρεν, ἔοικε δὲ μῆτʼ Ἀχιλῆα </l>
<l n="101">μήτε τινʼ ἄλλον Ἀχαιὸν ὑποτρομέειν περὶ πάτρης</l>
<l n="102">μαρναμένους· τῷ μή τι φεβώμεθα μῶλον Ἄρηος,</l>
<l n="103">εἰ καὶ πολλὰ πάροιθεν ἀνέτλημεν μογέοντες·</l>
<l n="104">ἢ οὔπω τόδε οἴδατʼ ἀνὰ φρένας, ὡς ἀλεγεινοῖς</l>
<l n="105">ἀνδράσιν ἐκ καμάτοιο πέλει θαλίη τε καὶ ὄλβος, </l>
<l n="106">ἐκ δʼ ἄρα λευγαλέων ἀνέμων καὶ χείματος αἰνοῦ</l>
<l n="107">Ζεὺς ἐπάγει μερόπεσσι διʼ ἠέρος εὔδιον ἦμαρ,</l>
<l n="108">ἔκ τʼ ὀλοῆς νούσοιο πέλει σθένος, ἔκ τε μόθοιο</l>
<l n="109">εἰρήνη; τὰ δὲ πάντα χρόνῳ μεταμείβεται ἔργα.’</l>
<l n="110">ὣς φάτο· τοὶ δʼ ἐς Ἄρηα μεμαότες ἐντύναντο </l>
<l n="111">ἐσσυμένως· καναχὴ δὲ κατὰ πτόλιν ἔπλετο πάντῃ</l>
<pb id="p.390"/>
<l n="112">μῶλον ἐς ἀλγινόεντα κορυσσομένων αἰζηῶν.</l>
<l n="113">ἔνθʼ ἄρα τῷ μὲν ἄκοιτις ὑποτρομέουσα κυδοιμὸν</l>
<l n="114">ἔντἐ ἀποιχομένῳ παρενήνεε δακρυχεούσα·</l>
<l n="115">τῷ δʼ ἄρα νήπιοι υἷες ἐπειγόμενοι περὶ πατρὶ </l>
<l n="116">τεύχεα πάντα φέρεσκον· ὁ δέ σφισιν ἄλλοτε μέν που</l>
<l n="117">ἄχνυτʼ ὀδυρομένοις, ὁτὲ δʼ ἔμπαλι μειδιάασκε</l>
<l n="118">παισὶν ἀγαλλόμενος· κραδίη δέ οἱ ἐν δαῒ μᾶλλον</l>
<l n="119">ὥρμαινεν πονέεσθαι ὑπὲρ τεκέων τε καὶ αὐτοῦ·</l>
<l n="120">ἄλλῷ δʼ αὖτε γεραιὸς ἐπισταμένῃς παλάμῃσιν </l>
<l n="121">ἀμφετίθει μελέεσσι κακῆς ἀλκτήρια χάρμης</l>
<l n="122">πολλὰ παρηγορέων φίλον υἱέα, μηδενὶ εἴκειν</l>
<l n="123">ἐν πολέμῳ, καὶ στέρνα τετυμμένα δείκνυε παιδὶ</l>
<l n="124">ταρφέα σήματʼ ἔχοντα παλαιῆς δηιοτῆτος.</l>
<l n="125">ἀλλʼ ὅτε δὴ μάλα πάντες ἐν ἔντεσι θωρήχθησαν, </l>
<l n="126">ἄστεος ἐξεχέοντο μέγʼ ἱέμενοι πολέμοιο</l>
<l n="127">λευγαλέου· ταχέεσσι δʼ ἐφʼ ἱππήεσσιν ὄρουσαν</l>
<l n="128">ἱππῆες· πεζοῖσι δʼ ἐπέχραον ἔθνεα πεζῶν·</l>
<l n="129">ἅρμασι δʼ ἅρμαθʼ ἵκοντο καταντίον· ἔβραχε δὲ χθὼν</l>
<l n="130">ἐς μόθον ἐσσυμένων· ἐπαΰτεε δʼ οἷσιν ἕκαστος </l>
<l n="131">κεκλόμενος· τοὶ δʼ αἶψα συνήιον· ἀμφὶ δʼ ἄρα σφι</l>
<l n="132">τεύχἐ ἐπεσμαράγησε· μίγη δʼ ἑκάτερθεν ἀϋτὴ</l>
<l n="133">λευγαλέη· τὰ δὲ πολλὰ θοῶς ποτέοντο βέλεμνα</l>
<l n="134">βαλλόμενʼ ἀμφοτέρωθεν· ὑπʼ ἔγχεσι δʼ ἀσπίδες ἀνδρῶν</l>
<l n="135">θεινόμεναι κτυπέεσκον ἀάσχετον αἱ δʼ ὑπʼ ἀκόντων </l>
<l n="136">καὶ ξιφέων· πολέες δὲ καὶ ἀξίνῃσι θοῇσιν</l>
<l n="137">ἀνέρες οὐτάζοντο· φορύνετο δʼ ἔντεα φωτῶν</l>
<l n="138">αἵματι. Τρωιάδες δʼ ἀπὸ τείχεος ἐσκοπίαζον</l>
<l n="139">αἰζηῶν στονόεντα μόθον· πάσῃσι δὲ γυῖα</l>
<l n="140">ἔτρεμεν εὐχομένῃσιν ὑπὲρ τεκέων τε καὶ ἀνδρῶν </l>
<l n="141">ἠδὲ κασιγνήτων· πολιοὶ δʼ ἅμα τῇσι γέροντες</l>
<pb id="p.392"/>
<l n="142">ἕζοντʼ εἰσορόωντες· ἔδον δʼ ὑπὸ κήδεσι θυμὸν</l>
<l n="143">παίδων ἀμφὶ φίλων· Ἑλένη δʼ ἐν δώμασι μίμνεν</l>
<l n="144">οἴη ἅμʼ ἀμφιπόλοισιν· ἔρυκε γὰρ ἄσπετος αἰδώς.</l>
<l n="145">οἱ δʼ ἄμοτονπονέοντο πρὸ τείχεος· ἀμφὶ δὲ Κῆρες </l>
<l n="146">γήθεον· οὐλομένη δʼ ἐπαΰτεεν ἀμφοτέροισι</l>
<l n="147">μακρὸν Ἔρις βοόωσα· κόνις δʼ ἐρυθαίνετο λύθρῳ</l>
<l n="148">κτεινομένων· ὀλέκοντο δʼ ἀνὰ κλόνον ἄλλοθεν ἄλλος.</l>
<l n="149">Ἔνθʼ ἄρα Δηίφοβος κρατερὸν κτάνεν ἡνιοχῆα</l>
<l n="150">[Νέστορος,] Ἱππασίδην, ὁ δʼ ἀφʼ ἅρματος αἰψηροῖο </l>
<l n="151">ἤριπεν ἀμφὶ νέκυσσιν· ἄχος δέ οἱ ἔσχεν ἄνακτα·</l>
<l n="152">δείδιε γάρ, μὴ δή μιν ἐφʼ ἡνία χεῖρας ἔχοντα</l>
<l n="153">υἱὸς ἐῢς Πριάμοιο κατακτείνῃσι καὶ αὐτόν·</l>
<l n="154">ἀλλά οἱ οὐκ ἀμέλησε Μελάνθιος· ἀλλʼ ἐπὶ δίφρον</l>
<l n="155">ἆλτο θοῶς, ἵπποισι δʼ ἐκέκλετο μακρὰ τινάσσων </l>
<l n="156">εὔληρʼ, οὐδʼ ἔχε μάστιν, ἔλαυνε δὲ δούρατι θείνων.</l>
<l n="157">καὶ τοὺς μὲν Πριάμοιο πάϊς λίπεν, ἵκετο δʼ ἄλλων</l>
<l n="158">ἐς πληθύν· πολέεσσι δʼ ὀλέθριον ὤπασεν ἦμαρ</l>
<l n="159">ἐσσυμένως· ὀλοῇ γὰρ ἀλίγκιος αἰὲν ἀέλλῃ</l>
<l n="160">θαρσαλέως δηίοισιν ἐπῴχετο· τοῦ δʼ ὑπὸ χερσὶ </l>
<l n="161">μυρίοι ἐκτείνοντο· πέδον δʼ ἐστείνετο νεκρῶν.</l>
<l n="162">ὡς δʼ ὅτʼ ἀνʼ οὔρεα μακρὰ θορὼν εἰς ἄγκεα βήσσης</l>
<l n="163">δρυτόμος ἐγκονέων νεοθηλέα δάμναται ὕλην,</l>
<l n="164">ἄνθρακας ὄφρα κάμῃσι κατακρύψας ὑπὸ γαῖαν</l>
<l n="165">σὺν πυρὶ δούρατα πολλά· τὰ δʼ ἄλλοθεν ἄλλα πεσόντα </l>
<l n="166">πρῶνας ὕπερθε κάλυψαν, ἀνὴρ δʼ ἐπιτέρπεται ἔργῳ·</l>
<l n="167">ὣς ἄρα Δηιφόβοιο θοῇς ὑπὸ χερσὶν Ἀχαιοὶ</l>
<l n="168">ἰλαδὸν ὀλλύμενοι περικάππεσον ἀλλήλοισι.</l>
<l n="169">καί ῥʼ ὀι μὲν Τρώεσσιν ὁμίλεον, οἱ δʼ ἐφέβοντο</l>
<l n="170">εὐρὺν ἐπὶ Ξάνθοιο ῥόον· τοὺς δʼ ὕδατος εἴσω </l>
<l n="171">Δηίφοβος συνέλασσε καὶ οὐκ ἀπέληγε φόνοιο·</l>
<l n="172">ὡς δʼ ὁπότʼ ἰχθυόεντος ἐπʼ ᾐόσιν Ἑλλησπόντου</l>
<pb id="p.394"/>
<l n="173">δίκτυον ἐξερύωσι πολύκμητοι ἁλιῆες</l>
<l n="174">κολπωθὲν ποτὶ γαῖαν, ἔσω δʼ ἁλὸς εἰσέτʼ ἐόντος</l>
<l n="175">ἐνθόρῃ αἰζηὸς γναμπτὸν δόρυ χερσὶ μεμαρπὼς </l>
<l n="176">αἰνὸν ἐπὶ ξιφίῃσι φέρειν φόνον, ἄλλοθε δʼ ἄλλον</l>
<l n="177">δάμναται, ὅν κε κίχῃσι, φόνῳ δʼ ἐρυθαίνεται ὕδωρ·</l>
<l n="178">ὣς τοῦ ὑπαὶ παλάμῃσι περὶ Ξάνθοιο ῥέεθρα</l>
<l n="179">αἵματι φοινίχθησαν, ἐνεστείνοντο δὲ νεκροί.</l>
<l n="180">οὐδὲ μὲν οὐδʼ ἄρα Τρῶες ἀναιμωτὶ πονέοντο, </l>
<l n="181">ἀλλά σφεας ἐδάϊζεν Ἀχιλλέος ὄβριμος υἱὸς</l>
<l n="182">ἀμφʼ ἄλλῃσι φάλαγξι· Θέτις δέ που εἰσορόωσα</l>
<l n="183">τέρπετʼ ἐφʼ υἱωνῷ, ὅσον ἄχνυτο Πηλείωνι·</l>
<l n="184">τοῦ γὰρ ὑπὸ μελίῃ πουλὺς στρατὸς ἐν κονίῃσι</l>
<l n="185">πίπτεν ὁμῶς ἵπποισιν· ὁ δʼ ἑσπόμενος κεράϊζεν. </l>
<l n="186">ἔνθʼ Ἀμίδην ἐδάϊξε περικλυτόν, ὅς ῥά οἱ ἵππῳ</l>
<l n="187">ἑζόμενος συνέκυρσε καὶ οὐκ ἀπόνητʼ ἐρατεινῆς</l>
<l n="188">ἱππασίης· δὴ γάρ μιν ὑπʼ ἔγχεϊ τύψε φαεινῷ</l>
<l n="189">ἐς νηδύν· αἰχμὴ δὲ ποτὶ ῥάχιν ἐξεπέρησεν.</l>
<l n="190">ἔγκατα δʼ ἐξεχύθησαν· ἕλεν δέ μιν οὐλομένη Κὴρ </l>
<l n="191">ἐσσυμένως ἵπποιο θοοῦ παρὰ ποσσὶ πεσόντα.</l>
<l n="192">εἶλε δʼ ἄρʼ Ἀσκάνιόν τε καὶ Οἴνοπα, τὸν μὲν ἐλάσσας</l>
<l n="193">δουρὶ μέγα στομάχοιο ποτὶ στόμα, τὰν δʼ ὑπὸ λαιμόν,</l>
<l n="194">καίριος ἔνθα μάλιστα πέλει μόρος ἀνθρώποισιν.</l>
<l n="195">ἄλλους δʼ ἔκτανεν αἰέν, ὅσους κίχε· τίς κεν ἐκείνους </l>
<l n="196">ἀνδρῶν μυθήσαιτο, κατὰ κλόνον ὅσσοι ὄλοντο</l>
<l n="197">χερσὶ Νεοπτολέμοιο; κάμεν δέ οἱ οὔποτε μυῖα·</l>
<l n="198">ὡς δʼ ὁπότʼ αἰζηῶν τις ἀγρῷ ἐνὶ τηλεθάοντι</l>
<l n="199">πᾶν ἦμαρ κρατερῇσι πονησάμενος παλάμῃσιν</l>
<l n="200">ἐς γαῖαν κατέχευεν ἀπείρονα καρπὸν ἐλαίης </l>
<l n="201">ῥάβδῳ ἐπισπέρχων, ἐκάλυψε δὲ χῶρον ὕπερθεν·</l>
<l n="202">ὣς τοῦ ὑπαὶ παλάμῃσι κατήριπε πουλὺς ὅμιλος,</l>
<pb id="p.396"/>
<l n="203">Τυδείδης δʼ ἑτέρωθεν ἐϋμμελίης τʼ Ἀγαμέμνων</l>
<l n="204">ἄλλοι τʼ ἐν Δαναοῖσιν ἀριστῆες πονέοντο</l>
<l n="205">προφρονέως ἀνὰ δῆριν ἀμείλιχον· οὐδὲ μὲν ἐσθλοῖς </l>
<l n="206">Τρώων ἡγεμόνεσσι δέος πέλεν, ἀλλὰ καὶ αὐτοὶ</l>
<l n="207">ἐκ θυμοῖο μάχοντο καὶ ἀνέρας αἰὲν ἔρυκον</l>
<l n="208">χαζομένους· πολέες γε μὲν οὐκ ἀλέγοντες ἄνακτων</l>
<l n="209">ἐκ πολέμοιο φέβοντο μένος τρομέοντες Ἀχαιῶν.</l>
<l n="210">ὀψὲ δʼ ἄρʼ εἰσενόησε περὶ προχοῇσι Σκαμάνδρου </l>
<l n="211">ὀλλυμένους Δαναοὺς κρατερὸς πάϊς Αἰακίδαο</l>
<l n="212">αἰὲν ἐπασσυτέρους· λίπε δʼ οὓς πάρος αὐτόθʼ ἔναιρε,</l>
<l n="213">φεύγοντας ποτὶ ἄστυ, καὶ Αὐτομέδοντι κέλευε</l>
<l n="214">κεῖσʼ ἐλάαν, ὅθι πουλὺς ἐδάμνατο λαὸς Ἀχαιῶν.</l>
<l n="215">αὐτὰρ ὅ γʼ αἶψʼ ἐπίθησε καὶ ἀθανάτων μένος ἵππων</l>
<l n="216">σεύεσκεν μάστιγι ποτὶ κλόνον· δἱ δʼ ἐπέτοντο</l>
<l n="217">ῥίμφα διὰ κταμένων κρατερὸν φορέοντες ἄνακτα. </l>
<l n="218">οἶος δʼ ἐς πόλεμον φθισίμβροτον ἔρχεται Ἄρης</l>
<l n="219">ἐμβεβαὼς ἵπποισι, περιτρομέει δʼ ἄρα μαῖα</l>
<l n="220">ἐσσυμένου, καὶ θεῖα περὶ στέρνοισι θεοῖο </l>
<l n="221">τεύχἐ ἐπιβρομέουσιν ἴσον πυρὶ μαρμαίροντα·</l>
<l n="222">τοῖος Ἀχιλλῆος κρατεροῦ πάϊς ἤιεν ἄντην</l>
<l n="223">ἐσθλοῦ Δηιφόβοιο· κόνις δʼ ἐπαείρετο πολλὴ</l>
<l n="224">ἵππων ἀμφὶ πόδεσσιν· ἰδὼν δέ μιν ἄλκιμος ἀνὴρ</l>
<l n="225">Αὐτομέδων ἐνόησεν, ὅτις πέλεν· αἶψα δʼ ἄνακτι </l>
<l n="226">τοῖον ἔπος κατέλεξε περικλυτὸν ἄνδρα πιφαύσκων·</l>
<l n="227">‘ὦ ἄνα, Δηιφόβοιο πέλει στρατός, ὅς τε <note n="1" place="unspecified" anchored="yes">Zimmermann, for h)de\ of MS.</note> καὶ αὐτὸς</l>
<l n="228">σεῖο πάροιθε τοκῆος ὑπέτρεμε· νῦν δέ οἱ ἐσθλὸν</l>
<l n="229">ἢ θεὸς ἢ δαίμων τις ὑπὸ κραδίην βάλε θάρσος.’</l>
<l n="230">ὣς ἄρʼ ἔφη· ὁ δʼ ἄρʼ οὔτι προσέννεπεν, ἀλλʼ ἔτι μᾶλλον </l>
<l n="231">ἵππους ὀτρύνεσκεν ἐλαυνέμεν, ὄφρα τάχιστα</l>
<pb id="p.398"/>
<l n="232">ὀλλυμένοις Δαναοῖσιν ἀεικέα πότμον ἀλάλκοι.</l>
<l n="233">ἀλλʼ ὅτε δή ῥʼ ἀφίκοντο μάλα σχεδὸν ἀλλήλοισι,</l>
<l n="234">δὴ τότε Δηίφοβος μάλα περ χατέων πολέμοιο</l>
<l n="235">ἔστη, ὅπως πῦρ αἰνόν, ὅθʼ ὕδατος ἐγγὺς ἵκηται· </l>
<l n="236">θάμβεε δʼ εἰσορόων κρατερόφρονος Αἰακίδαο</l>
<l n="237">ἵππους ἠδὲ καὶ υἷα πελώριον, οὔτι τοκῆος</l>
<l n="238">μείονα. τοῦ δʼ ἄρα θυμὸς ὑπὸ φρεσὶν ὁρμαίνεσκεν</l>
<l n="239">ἄλλοτε μὲν φεύγειν, ὁτὲ ὁτὲ δʼ ἀνέρος ἄντα μάχεσθαι·</l>
<l n="240">ὡς δʼ ὅτε σῦς ἐν ὄρεσσι νεηγενέων ἀπὸ τέκνων </l>
<l n="241">θῶας ἀποσσεύῃσι, λέων δʼ ἑτέρωθι φανείη</l>
<l n="242">ἔκποθεν ἐσσύμενος, τοῦ δʼ ἵσταται ἄσπετος ὁρμὴ</l>
<l n="243">οὔτε πρόσω μεμαῶτος ἔτʼ ἐλθέμεν οὔτʼ ἄρʼ ὀπίσσω,</l>
<l n="244">θήγει δʼ ἀφριόωντας ὑπὶ γναθμοῖσιν ὀδόντας·</l>
<l n="245">ὣς υἱὸς Πριάμοιο σὺν ἅρμασι μίμνε καὶ ἵπποις </l>
<l n="246">πορφύρων φρεσὶ πολλὰ καὶ ἀμφαφόων δόρυ χερσί.</l>
<l n="247">τὸν δʼ υἱὸς προσέειπεν ἀμειλίκτου Ἀχιλῆος·</l>
<l n="248">‘Πριαμίδη, τί νυ τόσσον ἐπʼ Ἀργείοισι μέμηνας</l>
<l n="249">χειροτέροις, οἳ σεῖο περιτρομέοντες ὁμοκλὴν</l>
<l n="250">φεῦγον ἐπεσσυμένοιο, σὺ δʼ ἔλπεο πολλὸν ἄριστος </l>
<l n="251">ἔμμεναι; ἀλλὰ σοὶ εἴπερ ὑπὸ κραδίῃ μένος ἐστίν,</l>
<l n="252">ἡμετέρης πείρησαι ἀνὰ κλόνον ἀσχέτου αἰχμῆς.’</l>
<l n="253">ὣς εἰπὼν οἴμησε λέων ὡς ἄντʼ ἐλάφοιο</l>
<l n="254">ἐμβεβαὼς ἵπποισι καὶ ἅρμασι πατρὸς ἑοῖο·</l>
<l n="255">καί νύ κέ μιν τάχα δουρὶ σὺν ἡνιόχῳ κατέπεφνεν, </l>
<l n="256">εἰ μή οἱ μέλαν αἶψα νέφος κατέχευεν Ἀπόλλων</l>
<l n="257">ἔκποθεν Οὐλύμποιο καὶ ἐξ ὀλοοῖο μόθοιο</l>
<l n="258">ἥρπασε, καί μιν ἔθηκε ποτὶ πτόλιν, ᾗχι καὶ ἄλλοι</l>
<l n="259">Τρῶες ἴσαν φεύγοντες· ὁ δʼ ἐς κενεὴν δόρυ τύψας</l>
<l n="260">ἠέρα Πηλείδαο πάϊς ποτὶ μῦθον ἔειπεν· </l>
<l n="261">‘ὦ κύον, ἐξήλυξας ἐμὸν μένος· οὐδὲ σοὶ ἀλκὴ</l>
<l n="262">ἱεμένῳ περ ἄλαλκε, θεῶν δέ τις, ὅς σʼ ἐκάλυψε</l>
<l n="263">νύκτα βαλὼν καθύπερθε, καὶ ἐκ κακότητος ἔρυσσεν.’</l>
<pb id="p.400"/>
<l n="264">ὣς ἄρʼ ἔφη· δνοφερὸν δὲ νέφος καθύπερθε Κρονίων</l>
<l n="265">εὖτʼ ὀμίχλην διέχευε· λύθη δʼ εἰς ἠέρα μακρήν· </l>
<l n="266">αὐτίκα δʼ ἐξεφάνη πεδίον καὶ πᾶσα περὶ χθών.</l>
<l n="267">Τρῶας δʼ εἰσενόησεν ἀπόπροθι πολλὸν ἐόντας</l>
<l n="268">Σκαιῇς ἀμφὶ πύλῃσιν· ἔβη δʼ ἄρα πατρὶ ἐοικὼς</l>
<l n="269">ἀντία δυσμενέων, οἵ μιν φοβέοντο κιόντα·</l>
<l n="270">ἠΰτε κῦμʼ ἀλεγεινὸν ἐπεσσύμενον τρομέουσι </l>
<l n="271">ναῦται, ὅ τʼ ἐξ ἀνέμοιο διεγρόμενον φορέηται</l>
<l n="272">εὐρὺ μάλʼ ὑψηλόν τε, μέμηνε δὲ λαίλαπι πόντος·</l>
<l n="273">ὣς τοῦ ἐπερχομένοιο κακὸν δέος ἄμφεχε Τρῶας.</l>
<l n="274">τοῖον δʼ ἔκφατο μῦθον ἐποτρύνων ἑτάροισι·</l>
<l n="275">‘κλῦτε φίλοι καῖ θάρσος ἐνὶ στήθεσσι βάλεσθε </l>
<l n="276">ἄτρομον, οἷον ἔοικε φορήμεναι ἀνέρας ἐσθλοὺς</l>
<l n="277">νίκην ἱεμένους ἐρικυδέα χερσὶν ἀρέσθαι</l>
<l n="278">καὶ κλέος ἐκ πολέμοιο δυσηχέος· ἀλλʼ ἄγε θυμὸν</l>
<l n="279">παρθέμενοι πονεώμεθʼ ὑπὲρ μένος, εἰσόκε Τροίης</l>
<l n="280">πέρσωμεν κλυτὸν ἄστυ καὶ ἐκτελέσωμεν ἐέλδωρ· </l>
<l n="281">αἰδὼς γάρ, μάλα πολλὸν ἐπὶ χρόνον ἔνθα μένοντας</l>
<l n="282">ἔμμεναι ἀπρήκτους καὶ ἀνάλκιδας, οἷα γυναῖκας·</l>
<l n="283">τεθναίην γὰρ μᾶλλον ἢ ἀπτόλεμος καλεοίμην.’</l>
<l n="284">ὣς φάτο· τοὶ δʼ ἔτι μᾶλλον ἐς Ἄρεος ἔργον ὄρουσαν</l>
<l n="285">θαρσαλέως, Τρώεσσι δʼ ἐπέδραμον· οἱ δὲ καὶ αὐτοὶ </l>
<l n="286">προφρονέως μάρναντο περὶ πτόλιν, ἄλλοτε δʼ αὖτε</l>
<l n="287">ἔντοσθεν πυλέων ἀπὸ τείχεος· οὐδʼ ἀπέληγε</l>
<l n="288">δεινὸς Ἄρης, Τρώων μὲν ἐελδομένων ἀπερύξαι</l>
<l n="289">δυσμενέων στρατὸν αἰνόν, ἐϋσθενέων δʼ Ἀργείων</l>
<l n="290">ἄστυ διαπραθέειν· ὀλοὴ δʼ ἔχε πάντας ὀϊζύς. </l>
<l n="291">καὶ τότε δὴ Τρώεσσιν ἀρηγέμεναι μενεαίνων</l>
<l n="292">ἔκθορεν Οὐλύμποιο καλυψάμενος νεφέεσσι</l>
<l n="293">Λητοΐδης· τὸν δʼ αἶψα θοαὶ φορέεσκον ἄελλαι</l>
<l n="294">τεύχεσι χρυσείοισι κεκασμένον· ἀμφὶ δὲ μακραὶ</l>
<pb id="p.402"/>
<l n="295">μάρμαιρον κατιόντος ἴσον στεροπῇσι κέλευθοι· </l>
<l n="296">ἀμφὶ δέ οἱ γωρυτὸς ἐπέκτυπεν· ἔβραχε δʼ αἰθὴρ</l>
<l n="297">θεσπέσιον καὶ γαῖα μέγʼ ἴαχεν, εὖτʼ ἀκάμαντας</l>
<l n="298">θῆκε παρὰ Ξάνθοιο ῥόον πόδας· ἐκ δʼ ἐβόησε</l>
<l n="299">σμερδαλέον, Τρωσὶν δὲ θράσος βάλε, δεῖμα δʼ Ἀχαιοῖς</l>
<l n="300">μίμνειν αἱματόεντα κατὰ κλόνον. οὐδʼ Ἐνοσίχθων </l>
<l n="301">ὄβριμος ἠγνοίησε· μένος δʼ ἐνέπνευσεν Ἀχαιοῖς</l>
<l n="302">ἤδη τειρομένοισι· μάχη δʼ ἀΐδηλος ἐτύχθη</l>
<l n="303">ἀθανάτων βουλῇσιν· ὄλοντο δὲ μυρία φῦλα</l>
<l n="304">αἰζηῶν ἑκάτερθε. κοτεσσάμενος δʼ ἄρʼ Ἀπόλλων</l>
<l n="305">Ἀργείοις ὥρμαινε βαλεῖν θρασὺν υἱ̓͂ Ἀχιλῆος </l>
<l n="306">αὐτοῦ, ὅπου καὶ πρόσθεν Ἀχιλλέα· τοῦ δʼ ἄρα θυμὸν</l>
<l n="307">οἰωνοὶ κατέρυκον ἀριστερὰ κεκλήγοντες,</l>
<l n="308">ἄλλα τε σήματα πολλά· χόλος δέ οἱ οὐκέτʼ ἔμελλε</l>
<l n="309">πείθεσθαι τεράεσσι· τὸ δʼ οὐ λάθε Κυανοχαίτην·</l>
<l n="310">ἠέρι θεσπεσίῃ κεκαλυμμένος· ἀμφὶ δὲ ποσσὶ </l>
<l n="311">νισσομένοιο ἄνακτος ἐρεμνὴ κίνυτο γαῖα·</l>
<l n="312">τοῖον δʼ ἔκφατο μῦθον ἐελδόμενός μιν ἐρύξαι·</l>
<l n="313">‘ἴσχε κότον, <note n="1" place="unspecified" anchored="yes">Zimmermann, for te/kos, of MSS.</note> καὶ μήτι πελώριον υἱ̓͂ Ἀχιλῆος</l>
<l n="314">κτείνῃς· οὐδὲ γὰρ αὐτὸς Ὀλύμπιος ὀλλυμένοιο</l>
<l n="315">γηθήσει· μέγα δʼ ἄλγος ἐμοὶ καὶ πᾶσι θεοῖσιν </l>
<l n="316">ἔσσεται εἰναλίοισιν, ὅπως πάρος ἀμφʼ Ἀχιλῆα·</l>
<l n="317">ἀλλʼ ἀναχάζεο δῖον ἐς αἰθέρα, μή με χολώσῃς,</l>
<l n="318">αἶψα δʼ ἀναρρήξας μεγάλης χθονὸς αἰπὺ βέρεθρον</l>
<l n="319">αὐτὴν Ἴλιον εἶθαρ ἑοῖς ἅμα τείχεσι πᾶσαν</l>
<l n="320">θήσω ὑπὸ ζόφον εὐρύν· ἄχος δέ τοι ἔσσεται αὐτῷ.’ </l>
<l n="321">ὣς φάθʼ· ὁ δʼ ἁζόμενος μέγʼ ἀδελφεὸν οἷο τοκῆος</l>
<l n="322">δείσας τʼ ἀμφὶ πόληος ἐϋσθενέων θʼ ἅμα λαῶν</l>
<pb id="p.404"/>
<l n="323">χάσσατʼ ἐς οὐρανὸν εὐρύν, ὁ δʼ εἰς ἅλα. τοὶ δʼ ἐμάχοντο</l>
<l n="324">ἀλλήλους ὀλέκοντες, Ἔρις δʼ ἐπετέρπετο χάρμῃ,</l>
<l n="325">μέσφʼ ὅτε δὴ Κάλχαντος ὑπʼ ἐννεσίῃσιν Ἀχαιοὶ </l>
<l n="326">ἐς νῆας χάσσαντο καὶ ἐξελάθοντο μόθοιο·</l>
<l n="327">οὐ γὰρ δὴ πέπρωτο δαμήμεναι Ἰλίου ἄστυ,</l>
<l n="328">πρίν γε Φιλοκτήταο βίην ἐς ὅμιλον Ἀχαιῶν</l>
<l n="329">ἐλθέμεναι πολέμοιο δαήμονα δακρυόεντος.</l>
<l n="330">καὶ τὸ μὲν ἢ ἀγαθοῖσιν ἐπεφράσατʼ οἰωνοῖσιν, </l>
<l n="331">ἠὲ καὶ ἐν σπλάγχνοισιν ἐπέδρακεν· οὐ γὰρ ἄϊδρις</l>
<l n="332">μαντοσύνης ἐτέτυκτο· θεὸς δʼ ὣς ᾔδεε πάντα.</l>
<l n="333">τῷ πίσυνοι στονόεντος, ἀποιχόμενοι πολέμοιο</l>
<l n="334">Ἀτρεῖδαι προέηκαν ἐϋκτιμένην ποτὶ Λῆμνον</l>
<l n="335">Τυδέος ὄβριμον υἷα μενεπτόλεμόν τʼ Ὀδυσῆα </l>
<l n="336">νηὶ θοῇ τοὶ δʼ αἶψα ποτὶ πτόλιν Ἡφαίστοιο</l>
<l n="337">ἤλυθον Αἰγαίοιο διὰ πλατὺ χεῦμα θαλάσσης,</l>
<l n="338">Λῆμνον ἐς ἀμπελόεσσαν, ὅπῃ πάρος αἰνὸν ὄλεθρον</l>
<l n="339">ἀνδράσι κουριδίοισιν ἐμητίσαντο γυναῖκες</l>
<l n="340">ἔκπαγλον κοτέουσαι, ἐπεί σφεας οὔτι τίεσκον, </l>
<l n="341">ἀλλʼ ἄρα δμωιάδεσσι παρευνάζοντο γυναιξὶ</l>
<l n="342">Θρηικίῃς, τὰς δουρὶ καὶ ἠνορέῃ κτεάτισσαν</l>
<l n="343">πέρθοντές ποτε γαῖαν ἀρηιφίλων Θρηΐκων·</l>
<l n="344">αἱ δὲ μέγα ζήλοιο περὶ κραδίῃσι πεσόντος</l>
<l n="345">θυμὸν ἀνοιδήσαντο, φίλους δʼ ἀνὰ δώματʼ ἀκοίτας </l>
<l n="346">κτεῖνον ἀνηλεγέως, ὑπὸ χείρεσιν, οὐδʼ ἐλέησαν</l>
<l n="347">κουριδίους περ ἐόντας· ἐπεὶ μέγα μαίνεται ἦτορ</l>
<l n="348">ἀνέρος ἠδὲ γυναικός, ὅτε ζηλήμονι νούσῳ</l>
<l n="349">ἀμφιπέσῃ· κρατεραὶ γὰρ ἐποτρύνουσιν ἀνῖαι·</l>
<l n="350">ἀλλʼ αἵ γε σφετέροισιν ἐπʼ ἀνδράσι πῆμʼ ἐβάλοντο </l>
<l n="351">νυκτὶ μιῇ, καὶ πᾶσαν ἐχηρώσαντο πόληα</l>
<l n="352">παρθέμεναι φρεαὶ θυμὸν ἀταρβέα καὶ μέγα κάρτος.</l>
<l n="353">οἱ δʼ ὅτε δὴ Λῆμνον ζαθέην κίον ἠδὲ καὶ ἄντρον</l>
<l n="354">λαΐνεον, τόθι κεῖτο πάϊς Ποίαντος ἀγαυοῦ,</l>
<pb id="p.406"/>
<l n="355">δὴ τότʼ ἄρα σφίσι θάμβος ἐπήλυθεν, εὖτʼ ἐσίδοντο </l>
<l n="356">ἀνέρα λευγαλέῃσιν ἐπιστενάχοντʼ ὀδύνῃσι</l>
<l n="357">κεκλιμένον στυφελοῖο κατʼ οὔδεος· ἀμφὶ δʼ ἄρʼ αὐτῷ</l>
<l n="358">οἰωνῶν πτερὰ πολλὰ περὶ λεχέεσσι κέχυντο·</l>
<l n="359">ἄλλα δέ οἱ συνέραπτο περὶ χροΐ, χείματος ἄλκαρ</l>
<l n="360">λευγαλέου· δὴ γάρ μιν ἐπὴν ἕλε λιμὸς ἀτερπής, </l>
<l n="361">βάλλεν ἀάσχετον ἰόν, ὅπῃ νόος ἰθύνεσκε·</l>
<l n="362">καὶ τὰ μὲν ἄρ κατέδαπτε, <add>τὰ δὲ πτερά οἱ περίβαλλε.</add>
</l>
<l n="362a">
<add>φύλλα δέ οἱ παρέκειτο, τά θʼ</add>
<note n="1" place="unspecified" anchored="yes">Zimmermann's suggested supplementum of lacuna.</note> ἕλκεος οὐλομένοιο</l>
<l n="363">ἀμφετίθει καθύπερθε μελαίνης ἄλκαρ ἀνίης.</l>
<l n="364">αὐαλέαι δέ οἱ ἀμφὶ κόμαι περὶ κρατὶ κέχυντο</l>
<l n="365">θηρὸς ὅπως ὀλοοῖο, τὸν ἀργαλέης δόλος ἄγρης </l>
<l n="366">μάρψῃ νυκτὸς ἰόντα θοοῦ ποδός, ὃς δʼ ὑπʼ ἀνάγκης</l>
<l n="367">τειρόμενος ποδὸς ἄκρον ἀταρτηροῖσιν ὀδοῦσι</l>
<l n="368">κόψας εἰς ἑὸν ἄντρον ἀφίκεται, ἀμφὶ δέ οἱ κῆρ</l>
<l n="369">τείρει ὁμοῦ λιμός τε καὶ ἀργαλέαι μελεδῶναι·</l>
<l n="370">ὣς τὸν ὑπὸ σπέος εὐρὺ κακὴ περιδάμνατʼ ἀνίη· </l>
<l n="371">καί οἱ πᾶν μεμάραντο δέμας, περὶ δʼ ὀστέα μοῦνον</l>
<l n="372">ῥινὸς ἔην, ὀλοὴ δὲ παρηίδας ἀμφέχυτʼ αὐχμὴ</l>
<l n="373">λευγαλέον ῥυπόωντος· ἀνιηρὸν δέ μιν ἄλγος,</l>
<l n="374">δάμνατο· κοῖλαι δʼ ἔσκον ὑπʼ ὀφρύσιν ἀνδρὸς ὀπωπαὶ</l>
<l n="375">αἰνῶς τειρομένοιο· γόος δέ μιν οὔποτʼ ἔλειπεν, </l>
<l n="376">οὕνεκά οἱ μέλαν ἕλκος, ἐς ὀστέον ἄχρις ἱκέσθαι,</l>
<l n="377">πυθόμενον καθύπερθε <note n="2" place="unspecified" anchored="yes">Zimmermann's punctuation and om. of d' after lugrai/.</note> λυγραὶ ὑπέρεπτον ἀνῖαι.</l>
<l n="378">ὡς δʼ ὅτʼ ἐπὶ προβολῇσι πολυκλύστοιο θαλάσσης</l>
<l n="379">πέτρην παιπαλόεσσαν ἀπειρεσίης ἁλὸς ἅλμη</l>
<l n="380">δάμναθʼ ὑποτμήγουσα μάλα στερεήν περ ἐοῦσαν, </l>
<l n="381">θεινομένης δʼ ἄρα τῆς ἀνέμῳ καὶ χείματι λάβρῳ</l>
<l n="382">χηραμὰ κοιλαίνονται ὑποβρωθέντα θαλάσσῃ·</l>
<pb id="p.408"/>
<l n="383">ὣς τοῦ ὑπίχνιον ἕλκος ἀέξετο πυθομένοιο</l>
<l n="384">ἰοῦ ἄπο, στυφελοῖς τόν οἱ ἐνομόρξατʼ ὀδοῦσι</l>
<l n="385">λυγρὸς ὕδρος, τόν φασιν ἀναλθέα τε στυγερόν τε </l>
<l n="386">ἔμμεναι, ὁππότε μιν τέρσῃ περὶ χέρσον ἰόντα</l>
<l n="387">ἠελίοιο μένος· τῷ καὶ μέγα φέρτατον ἄνδρα</l>
<l n="388">τεῖρε δυσαλθήτοισιν ὑποδμηθέντʼ ὀδύνῃσιν·</l>
<l n="389">ἐκ δέ οἱ ἕλκεος αἰὲν ἐπὶ χθόνα λειβομένοιο</l>
<l n="390">ἰχῶρος πεπάλακτο πέδον πολυχανδέος ἄντρου </l>
<l n="391">θαῦμα μέγʼ ἀνθρώποισι καὶ ὕστερον ἐσσομένοισι.</l>
<l n="392">καί οἱ πὰρ κλισίην φαρέτρη παρεκέκλιτο μακρὴ</l>
<l n="393">ἰῶν πεπληθυῖα· πέλοντο δ̓ἄρʼ οἱ μὲν ἐπʼ ἄγρην,</l>
<l n="394">οἱ δʼ ἐς δυσμενέας, τοὺς ἄμφεχε λοίγιον ὕδρου</l>
<l n="395">φάρμακον αἰνομόροιο· πάροιθε δέ οἱ μέγα τόξον </l>
<l n="396">κεῖτο πέλας, γναμπτοῖσιν ἀρηράμενον κεράεσσι</l>
<l n="397">χερσὶν ὑπʼ ἀκαμάτῃσι τετυγμένον Ἡρακλῆος.</l>
<l n="398">τοὺς δʼ ὁπότʼ εἰσενόησε ποτὶ σπέος εὐρὺ κιόντας,</l>
<l n="399">ἐσσυμένως οἴμησεν ἐπʼ ἀμφοτέροισι τανύσσαι</l>
<l n="400">ἀλγινόεντα βέλεμνα χόλου μεμνημένος αἰνοῦ, </l>
<l n="401">οὕνεκά μιν τὸ πάροιθε μέγα στενάχοντα λίποντο</l>
<l n="402">μοῦνον ἐρημαίοισιν ἐπʼ αἰγιαλοῖσι θαλάσσης.</l>
<l n="403">καί νύ κεν αἶψʼ ἐτέλεσσεν, ἅ οἱ θρασὺς ἤθελε θυμός,</l>
<l n="404">εἰ μή οἱ στονόεντα χόλον διέχευεν Ἀθήνη</l>
<l n="405">ἀνέρας εἰσορόωντος ὁμήθεας· οἱ δέ οἱ ἄγχι </l>
<l n="406">ἤλυθον ἀχνυμένοισιν ἐοικότε· καί ῥά μιν ἄμφω</l>
<l n="407">ἄντρου ἔσω κοίλοιο παρεζόμενοι ἑκάτερθεν</l>
<l n="408">ἕλκεος ἀμφʼ ὀλοοῖο καὶ ἀργαλέων ὀδυνάων</l>
<l n="409">εἴροντʼ· αὐτὰρ ὁ τοῖσιν ἑὰς διεπέφραδʼ ἀνίας.</l>
<l n="410">οἱ δέ ἑ θαρσύνεσκον· ἔφαντο δέ οἱ λυγρὸν ἕλκος </l>
<l n="411">ἐξ ὀλοοῖο μόγοιο καὶ ἄλγεος ἰήσασθαι,</l>
<l n="412">ἢν στρατὸν εἰσαφίκηται Ἀχαιικόν, ὅν ῥα καὶ αὐτὸν</l>
<pb id="p.410"/>
<l n="413">φάντο μέγʼ ἀσχαλάαν παρὰ νήεσιν ἠδὲ καὶ αὐτοὺς</l>
<l n="414">Ἀτρείδας ἅμα τοῖσι· κακῶν δέ οἱ οὔτινʼ Ἀχαιῶν</l>
<l n="415">αἴτιον ἔμμενʼ ἔφαντο κατὰ στρατόν, ἀλλʼ ἀλεγεινὰς </l>
<l n="416">μοίρας, ὧν ἑκὰς οὔτις ἀνὴρ ἐπινίσσεται αἶαν,</l>
<l n="417">ἀλλʼ αἰεὶ μογεροῖσιν ἐπʼ ἀνδράσιν ἀπροτίοπτοι</l>
<l n="418">στρωφῶντʼ ἤματα πάντα, βροτῶν γένος <note n="1" place="unspecified" anchored="yes">Zimmermann, for me/nos of v.</note> ἄλλοτε μέν που</l>
<l n="419">βλάπτουσαι κατὰ θυμὸν ἀμείλιχον, ἄλλοτε δʼ αὖτε</l>
<l n="420">ἔκποθι κυδαίνουσαι· ἐπεὶ μάλα πάντα βροτοῖσι </l>
<l n="421">κεῖναι καὶ στονόεντα καὶ ἤπια μηχανόωνται</l>
<l n="422">αὐταὶ ὅπως ἐθέλουσιν. ὁ δʼ εἰσαΐων Ὀδυσῆος</l>
<l n="423">ἠδὲ καὶ ἀντιθέου Διομήδεος αὐτίκα θυμὸν</l>
<l n="424">ῥηιδίως κατέπαυσεν ἀνιηροῖο χόλοιο,</l>
<l n="425">ἔκπαγλον τὸ πάροιθε χολούμενος, ὅσσʼ ἐπεπόνθει. </l>
<l n="426">οἱ δέ μιν αἶψʼ ἐπὶ νῆα καὶ ἠιόνας βαρυδούπους</l>
<l n="427">καγχαλόωντες ἔνεικαν ὁμῶς σφετέροισι βελέμνοις·</l>
<l n="428">καί ῥά οἱ ἀμφεμάσαντο δέμας καὶ ἀμείλιχον ἕλκος</l>
<l n="429">σπόγγῳ ἐϋτρήτῳ, κατὰ δʼ ἔκλυσαν ὕδατι πολλῷ.</l>
<l n="430">ἀμπνύνθη δʼ ἄρα τυτθόν· ἄφαρ δέ οἱ ἐγκονέοντες </l>
<l n="431">δόρπον ἐῢν τεύξαντο μεμαότι· σὺν δὲ καὶ αὐτοὶ</l>
<l n="432">δαίνυντʼ ἔνδοθι νηός. ἐπήλυθε δʼ ἀμβροσίη νύξ,</l>
<l n="433">τοῖσι δʼ ἐφʼ ὕπνος ὄρουσε· μένον δʼ ἄχρις Ἠριγενείης</l>
<l n="434">ἀμφιάλου Λήμνοιο παρʼ ᾐόσιν· αὐτὰρ ἅμʼ ἠοῖ</l>
<l n="435">πείσμαθʼ ὁμῶς εὐνῇσιν ἐϋγνάμπτοισιν ἄειραν </l>
<l n="436">ἔκτοθεν ἐγκονέοντες· ἐπιπροέηκε δʼ Ἀθήνη</l>
<l n="437">ἐξόπιθεν πνείοντα τανυπρώρου νεὸς οὖρον.</l>
<l n="438">ἱστία δʼ αἶψʼ ἐτάνυσσαν ὑπʼ ἀμφοτέροισι πόδεσσι,</l>
<l n="439">νῆα κατιθύνοντες ἐΰζυγον· ἡ δʼ ὑπʼ ἰωῇ</l>
<l n="440">ἔσσυτʼ ἐπὶ πλατὺ χεῦμα· μέλαν δʼ ἀμφέστενε κῦμα </l>
<l n="441">ῥηγνύμενον· πολιὸς δὲ περίζεε πάντοθεν ἀφπός·</l>
<l n="442">ἀθφὶ δέ οἱ δελφῖνες ἀολλέες ἐσσεύοντο</l>
<l n="443">ῥίμφα διαπρήσσοντες ἁλὸς πολιοῖο κέλευθα.</l>
<pb id="p.412"/>
<l n="444">οἱ δʼ ἄφαρ Ἑλλήσποντον ἐπʼ ἰχθυόεντʼ ἀφίκοντο,</l>
<l n="445">ᾗχι καὶ ἄλλαι νῆες ἔσαν· κεχάροντο δʼ Ἀχαιοί, </l>
<l n="446">ὡς ἴδον οὓς ποθέεσκον ἀνὰ στρατόν. οἱ δʼ ἄρα νηὸς</l>
<l n="447">ἀσπασίως ἀπέβησαν· ἔχεν δʼ ἄρα χεῖρας ἀραιὰς</l>
<l n="448">Ποίαντος θρασὺς υἱὸς ἐπʼ ἀνέρας, οἵ ῥά μιν ἄμφω</l>
<l n="449">λυγρὸν ἐπισκάζοντα ποτὶ χθόνα δῖαν ἄγεσκον</l>
<l n="450">ἀμφοτέρων κρατερῇσιν ἐπικλινθέντα χέρεσσιν· </l>
<l n="451">ἠΰτʼ ἐνὶ ξυλόχοισιν ἐς ἥμισυ μέχρι κοπεῖσαν</l>
<l n="452">φηγὸν ὑφʼ ὑλοτόμοιο βίης ἤ πίονα πεύκην</l>
<l n="453">τυτθὸν ἔθʼ ἑστηυῖαν, ὅσον λίπε δρυτόμος ἀνὴρ.</l>
<l n="454">πρέμνον ὑποτμήγων λιπαρόν, δάος ὄφρα πέληται</l>
<l n="455">πίσσα πυρὶ δμηθεῖσα κατʼ οὔρεα, τὴν δʼ ἀλεγεινῶς </l>
<l n="456">ἀχθομένην ἄνεμός τε καὶ ἀδρανίη ποτικλίνῃ</l>
<l n="456a">ἔρνεσιν εὐθαλέεσσι, φέρουσι δέ μιν βαρέουσαν· <note n="1" place="unspecified" anchored="yes">*werse inserted by Zimmermann, ex P.</note>
</l>
<l n="457">ὣς ἄρʼ ὑπʼ ἀτλήτῳ βεβαρημένον ἄλγεϊ φῶτα</l>
<l n="458">θαρσαλέοι ἥρωες ἐπικλινθέντα φέρεσκον</l>
<l n="459">Ἀργείων ἐς ὅμιλον ἀρήιον· οἱ δʼ ἐσιδόντες</l>
<l n="460">ᾤκτειραν μάλα πάντες ἑκηβόλον ἀνέρα λυγρῷ </l>
<l n="461">ἕλκεϊ τειρόμενον· τὸν δὲ στερεὸν καὶ ἄνουσον</l>
<l n="462">ὠκύτερον ποίησε νοήματος αἰψηροῖο</l>
<l n="463">ἶσος ἐπουρανίοις Ποδαλείριος, εὖ μὲν ὕπερθε</l>
<l n="464">πάσσων φάρμακα πολλὰ καθʼ ἕλκεος, εὖ δὲ κικλήσκων</l>
<l n="465">οὔνομα πατρὸς ἑοῖο· θοῶς δʼ ἰάχησαν Ἀχαιοὶ </l>
<l n="466">πάντες κυδαίνοντες ὁμῶς Ἀσκληπιοῦ υἷα.</l>
<l n="467">καί μιν φαιδρύναντο καὶ ἀμφί ἑ χρῖσαν ἐλαίῳ</l>
<l n="468">προφρονέως· ὀλοὴ δὲ κατηφείη καὶ ὀϊζὺς</l>
<l n="469">ἀθανάτων ἰότητι κατέφθιτο· τοὶ δʼ ἀνὰ θυμὸν</l>
<l n="470">τέρποντʼ εἰσορόωντες· ὁ δʼ ἄμπνυεν ἐκ κακότητος· </l>
<l n="471">ἀχροίῃ δʼ ἄρʼ ἔρευθος ἐπήλυθεν, ἀργαλέῃ δὲ</l>
<l n="472">ἀδρανίῃ μέγα κάρτος· ἀέξετο δʼ ἅψεα πάντα.</l>
<l n="473">ὡς δʼ ὁπότʼ ἀλδαίνηται ἐπὶ σταχύεσσιν ἄρουρα,</l>
<pb id="p.414"/>
<l n="474">ἣν τὸ πάρος φθινύθουσαν ἐπέκλυσε χείματος αἰνοῦ</l>
<l n="475">ὄμβρος ἐπιβρίσας, ἡ δʼ ἀλδομένη ἀνέμοισι </l>
<l n="476">μειδιάᾳ τεθαλυῖα πολυκμήτῳ ἐν ἀλωῇ·</l>
<l n="477">ὣς ἄρα τειρομένοιο Φιλοκτήταο πάροιθε</l>
<l n="478">πᾶν δέμας αἶψʼ ἀνέθηλεν· ἐϋτροχάλῳ δʼ ἐνὶ κοίλῃ</l>
<l n="479">κάλλιπε κήδεα πάντα, τά οἱ περιδάμνατο θυμόν.</l>
<l n="480">Ἀτρεῖδαι δʼ ὁρόωντες ἅτʼ ἐκ θανάτου ἀνιόντα </l>
<l n="481">ἀνέρα θαυμάζεσκον· ἔφαντο γὰρ ἔμμεναι ἔργον</l>
<l n="482">ἀθανάτων· τὸ δʼ ἄρʼ ἦεν ἐτήτυμον, ὡς ἐνόησαν·</l>
<l n="483">καὶ γάρ οἱ μέγεθός τε καὶ ἀγλαΐην κατέχευεν</l>
<l n="484">ἐσθλὴ Τριτογένεια· φάνη δʼ ἄφαρ, οἷος ἔην περ</l>
<l n="485">τὸ πρὶν ἐν Ἀργείοισι πάρος κακότητι δαμῆναι. </l>
<l n="486">καὶ τότʼ ἄρʼ ἐς κλισίην Ἀγαμέμνονος ἀφνειοῖο</l>
<l n="487">πάντες ὁμῶς οἱ ἄριστοι ἄγον Ποιάντιον υἷα·</l>
<l n="488">καί μιν κυδαίνοντες ἐπʼ εἰλαπίνῃσι γέραιρον.</l>
<l n="489">ἀλλʼ ὅτε δὴ κορέσαντο ποτοῦ καὶ ἐδητύος ἐσθλῆς,</l>
<l n="490">δὴ τότε μιν προσέειπεν ἐϋμμελίης Ἀγαμέμνων· </l>
<l n="491">‘ὦ φίλʼ, ἐπειδή περ σὲ θεῶν ἰότητι πάροιθε</l>
<l n="492">Δήμνῳ ἐν ἀμφιάλῳ λίπομεν, βλαφθέντε νόημα,</l>
<l n="493">μὴ δὴ νῦν <note n="1" place="unspecified" anchored="yes">Zimmermann, for mhd' h(mi=n of v.</note> χόλον αἰνὸν ἐνὶ φρεσὶ σῇσι βαλέσθαι·</l>
<l n="494">οὐ γάρ ἄνευ μακάρων τάδʼ ἐρέξαμεν, ἀλλά που αὐτοὶ</l>
<l n="495">ἤθελον ἀθάνατοι νῶιν κακὰ πολλὰ βαλέσθαι </l>
<l n="496">σεῦ ἀπὸ νόσφιν ἐόντος, ἐπεὶ περίοιδας ὀϊστοῖς</l>
<l n="497">δυσμενέας δάμνασθαι, ὅτʼ ἀντία σεῖο μάχονται.</l>
<l n="498">
<add>ἀνδράσι γὰρ βιότοιο πολυπλάγκτοιο κέλευθοι</add>
</l>
<l n="499">πᾶσαν ἀνʼ ἤπειρον πέλαγός τʼ ἀνὰ μακρὸν ἄϊστοι</l>
<l n="500">Μοιράων ἰότητι πολυσχιδέες τε πέλονται, </l>
<l n="501">πυκναί τε σκολιαί τε, τετραμμέναι ἄλλυδις ἄλλη·</l>
<l n="502">τῶν δὲ διʼ αἰζηοὶ φορέονθʼ ὑπὸ δαίμονος Αἴσῃ</l>
<l n="503">εἰδόμενοι φύλλοισιν ὑπὸ πνοιῇς ἀνέμοιο</l>
<pb id="p.416"/>
<l n="504">σευομένοις· ἀγαθὸς δὲ κακῇ ἐνέκυρσε κελεύθῳ</l>
<l n="505">πολλάκις, οὐκ ἐσθλὸς δʼ ἀγαθῇ· τὰς δʼ οὔτʼ ἀλέασθαι </l>
<l n="506">οὔτʼ ἄρ ἑκών τις ἑλέσθαι ἐπιχθόνιος δύνατʼ ἀνήρ·</l>
<l n="507">χρὴ δὲ σαόφρονα φῶτα, καὶ ἢν φορέηθʼ ὑπʼ ἀέλλαις</l>
<l n="508">οἴμην ἀργαλέην, στερεῇ φρενὶ τλῆναι ὀϊζύν.</l>
<l n="509">ἀλλʼ ἐπεὶ ἀασάμεσθα καὶ ἠλίτομεν τόδε ἔργον,</l>
<l n="510">ἐξαῦτις δώροισιν ἀρεσσόμεθʼ ἀπλήτοισι, </l>
<l n="511">Τρώων ἤν ποθʼ ἕλωμεν ἐϋκτίμενον πτολίεθρον·</l>
<l n="512">νῦν δὲ λάβʼ ἑπτὰ γυναῖκας ἐείκοσί τʼ ὠκέας ἵππους</l>
<l n="513">ἀθλοφόρους τρίποδάς τε δυώδεκα, τοῖς ἐπὶ θυμὸν</l>
<l n="514">τέρψεις ἤματα πάντα· καὶ ἐν κλισίῃσιν ἐμῇσιν</l>
<l n="515">αἰεί τοι παρὰ δαιτὶ γέρας βασιλήιον ἔσται.’</l>
<l n="516">ὣς εἰπὼν ἥρωι πόρεν περικαλλέα δῶρα.</l>
<l n="517">τὸν δʼ ἄρα Ποίαντος προσέφη κρατερόφρονος υἱός·</l>
<l n="518">‘ὦ φίλος, οὔ τοι ἐγὼν ἔτι χώομαι, οὐδὲ μὲν ἄλλῳ</l>
<l n="519">Ἀργείων, τῶν εἴ τις ἔτʼ ἤλιτεν εἵνεκʼ ἐμεῖο·</l>
<l n="520">οἶδα γάρ, ὡς στρεπτὸς νόος ἀνδράσι γίνεται ἐσθλοῖς, </l>
<l n="521">οὐδʼ αἰεὶ χαλεπὸν θέμις ἔμμεναι οὐδʼ ἀσύφηλον,</l>
<l n="522">ἀλλʼ ὁτὲ μὲν σμερδνὸν τελέθειν, ὁτὲ δʼ ἤπιον εἶναι.</l>
<l n="523">νῦν δʼ ἴομεν ποτὶ κοῖτον, ἐπεὶ χατέοντι μάχεσθαι</l>
<l n="524">βέλτερον ὑπνώειν ἢ ἐπὶ πλέον εἰλαπινάζειν.’</l>
<l n="525">ὣς εἰπών ἀπόρουσε καὶ ἐς κλισίην ἀφίκανε </l>
<l n="526">σφῶν ἑτάρων· οἱ δʼ αἶψα φιλοπτολέμῳ βασιλῆι</l>
<l n="527">εὐνὴν ἐντύνοντο μέγα φρεσὶ καγχαλόωντες·</l>
<l n="528">αὐτὰρ ὅ γʼ ἀσπασίως κατελέξατο μέχρις ἐπʼ ἠώ.</l>
<l n="529">νὺξ δʼ ἀνεχάσσατο δῖα· φάος δʼ ἐρύθηνε κολώνας</l>
<l n="530">ἠελίου, καὶ πάντα βροτοὶ περιποίπνυον ἔργα. </l>
<l n="531">Ἀργεῖοι δʼ ὀλοοῖο μέγʼ ἱέμενοι πολέμοιο</l>
<l n="532">οἱ μὲν δούρατα θῆγον ἐΰξοα, τοὶ δὲ βέλεμνα,</l>
<l n="533">ἄλλοι δʼ αἰγανέας· ἅμα δʼ ἠοῖ δαῖτα πένοντο</l>
<pb id="p.418"/>
<l n="534">αὐτοῖς ἠδʼ ἵπποισι· πάσαντο δὲ πάντες ἐδωδήν.</l>
<l n="535">τοῖσιν δὴ Ποίαντος ἀμύμονος ὄβριμος υἱός </l>
<l n="536">τοῖον ἔπος μετέειπεν ἐποτρύνων πονέεσθαι·</l>
<l n="537">‘εἰ δʼ ἄγε νῦν πολέμοιο μεδώμεθα· μηδέ τις ἡμέων</l>
<l n="538">μιμνέτω ἐν νήεσσι, πάρος κλυτὰ τείχεα λῦσαι</l>
<l n="539">Τροίης εὐπύργοιο, καταπρῆσαί τε πόληα.’</l>
<l n="540">ὣς φάτο· τοῖσι δὲ θυμὸς ὑπὸ κραδίῃ μέγʼ ἰάνθη· </l>
<l n="541">δῦσαν δʼ ἐν τεύχεσσι καὶ ἀσπάσιν· ἐκ δʼ ἄρα νηῶν</l>
<l n="542">πανσυδίῃ μελίῃσι κεκασμένοι ἐσεύοντο</l>
<l n="543">καὶ βοέοις σακέεσσι καὶ ἀμφιφάλοις κορύθεσσιν·</l>
<l n="544">ἄλλος δʼ ἄλλον ἔρειδε κατὰ στίχας· οὐδέ κε φαίης</l>
<l n="545">κείνων ἐσσυμένων ἑκὰς ἔμμεναι ἄλλον ἀπʼ ἄλλου· </l>
<l n="546">ὣς ἄρʼ ἴσαν θαμινοὶ καὶ ἀρηρότες ἀλλήλοισι</l>
</div1>
<div1 type="book" n="10">
<pb id="p.420"/>
<l n="1">Τρῶες δʼ αὖτʼ ἔκτοσθεν ἔσαν Πριάμοιο πόληος</l>
<l n="2">πάντες σὺν τεύχεσσι καὶ ἅρμασιν ἠδέ ἵπποις</l>
<l n="3">ὠκυτάτοις· καῖον γὰρ ἀποκταμένους ἐνὶ χάρμῃ</l>
<l n="4">δειδιότες, μὴ λαὸς ἐπιβρίσειεν Ἀχαιῶν.</l>
<l n="5">τοὺς δʼ ὡς οἶν ἐσίδοντο ποτὶ πτόλιν ἀΐσσοντας, </l>
<l n="6">ἐσσυμένως κταμένοισι χυτὸν περὶ σῆμα βάλοντο</l>
<l n="7">σπερχόμενοι· δεινὸν γὰρ ὑποτρομέεσκον ἰδόντες</l>
<l n="8">τοῖσι δʼ ἄρʼ ἀχνυμένοισιν ὑπὸ φρεσὶ μῦθον ἔειπε</l>
<l n="9">Πουλυδάμας, ὁ γὰρ ἔσκε λίην πινυτὸς καὶ ἐχέφρων·</l>
<l n="10">‘ὦ φίλοι, οὐκέτʼ ἀνεκτὸς ἐφʼ ἡμῖν μαίνεται Ἄρης· </l>
<l n="11">ἀλλʼ ἄγε δὴ φραζώμεθʼ, ὅπως πολέμοιό τι μῆχος</l>
<l n="12">εὕρωμεν· Δαναοὶ γὰρ ἐπικρατέουσι μένοντες.</l>
<l n="13">νῦν δʼ ἄγε δὴ πύργοισιν ἐϋδμήτοις ἐπιβάντες</l>
<l n="14">μίμνωμεν νύκτας τε καὶ ἤματα δηριόωντες,</l>
<l n="15">εἰσόκε δὴ Δαναοὶ Σπάρτην ἐρίβωλον ἵκωνται, </l>
<l n="16">ἢ αὐτοῦ παρὰ τεῖχος ἀκηδήσωσι μένοντες</l>
<l n="17">ἀκλεὲς ἑζόμενοι· ἐπεὶ οὐ σθένος ἔσσεται αὐτοῖς</l>
<l n="18">ῥῆξαι τείχεα μακρά, καὶ,καὶ εἰ μάλα πολλὰ κάμωσιν·</l>
<l n="19">οὐ γὰρ ἀβληχρὰ θεοῖσι τετεύχαται ἄφθιτα ἔργα.</l>
<l n="20">οὐδέ τί που βρώμης ἐπιδευόμεθʼ οὐδὲ ποτῆτος· </l>
<l n="21">πολλὰ γὰρ ἐν Πριάμοιο πολυχρύσοιο μελάθροις</l>
<l n="22">ἔμπεδον εἴδατα κεῖται, ἅπερ πολέεσσι καὶ ἄλλοις</l>
<pb id="p.422"/>
<l n="23">πολλὸν ἐπὶ χρόνον ἔσσετʼ ἀγειρομένοισιν ἐδωδὴ</l>
<l n="24">ἐς κόρον, εἰ καὶ ἔτʼ ἄλλος ἐελδομένοισιν ἵκηται</l>
<l n="25">τρὶς τόσος ἐνθάδε λαὸς ἀρηγέμεναι μενεαίνων.’ </l>
<l n="26">ὣς φάτο· τὸν δʼ ἐνένιπε θρασὺς πάϊς Ἀγχίσαο·</l>
<l n="27">‘Πουλυδάμα, πῶς γάρ σε σαόφρονά φασι τετύχθαι,</l>
<l n="28">ὃς κέλεαι ποτὶ δηρὸν ἀνὰ πτόλιν ἄλγεα πάσχειν;</l>
<l n="29">οὐ γὰρ ἀκηδήσουσι πολὺν χρόνον ἐνθάδʼ Ἀχαιοί,</l>
<l n="30">ἀλλʼ ἄρʼ ἐπιβρίσουσιν ἀλευομένους ἐσιδόντες· </l>
<l n="31">υῶιν δʼ ἔσσεται ἄλγος ἀποφθιμένων ἐνὶ πάτρῃ,</l>
<l n="32">ἤν πως ἐνθάδε πουλὺν ἐπὶ χρόνον ἀμφιμάχωνται·</l>
<l n="33">οὐ γάρ τις Θήβηθε μελίφρονα σῖτον ὀπάσσει</l>
<l n="34">ἧμιν, ἐπὴν εἰρχθῶμεν ἀνὰ πτόλιν, οὐδέ τις οἴσει</l>
<l n="35">οἶνον Μαιονίηθεν· ἀνιηρῷ δʼ ὑπὸ λιμῷ </l>
<l n="36">φθισόμεθʼ ἀργαλέως, εἰ καὶ μάλα τεῖχος ἀμύνει.</l>
<l n="37">ἀλλʼ εἰ μὲν θάνατόν τε κακὸν καὶ Κῆρας ἀλύξαι,</l>
<l n="38">μηδʼ ἄρʼ ὀϊζυρῶς θανέειν πολυαχθέι λιμῷ</l>
<l n="39">μέλλομεν, εἰν ἔντεσσι σὺν ἡμετέροις τεκέεσσι</l>
<l n="40">καὶ γεραροῖς πατέρεσσι μαχώμεθα· καί ῥά ποθι Ζεὺς </l>
<l n="41">χραισμήσει· κείνου γὰρ ἀφʼ αἵματός εἰμεν ἀγαυοῦ·</l>
<l n="42">εἰ δέ κεν ἂρ καὶ κείνῳ ἀπεχθόμενοι τελέθωμεν,</l>
<l n="43">εὐκλειῶς, τάχʼ ὀλέσθαι ἀμυνομένους περὶ πάτρης</l>
<l n="44">βέλτερον, ἠὲ μένοντας ὀϊζυρῶς ἀπολέσθαι.’</l>
<l n="45">ὣς φάτο· τῷ δʼ ἄρα πάντες ἐπίαχον εἰσαΐοντες. </l>
<l n="46">αἶψα δὲ δὴ κορύθεσσι καὶ ἀσπίσι καὶ δοράτεσσι</l>
<l n="47">φράχθεν ἐπʼ ἀλλήλους· ἐπὶ δʼ ἀκαμάτου Διὸς ὄσσε</l>
<l n="48">δέρκετʼ ἀπʼ Οὐλύμποιο κορυσσομένους ἐς Ἄρηα</l>
<l n="49">Τρῶας ἐπʼ Ἀργείοισιν· ἔγειρε δὲ θυμὸν ἑκάστου,</l>
<l n="50">ὄφρα μάχην ἀλίαστον ἐπʼ ἀμφοτέροισι τανύσσῃ </l>
<l n="51">λαοῖς· ἦ γὰρ ἔμελλεν Ἀλέξανδρος θανέεσθαι</l>
<l n="52">χερσὶ Φιλοκτήταο πονεύμενος ἀμφʼ ἀλόχοιο.</l>
<pb id="p.424"/>
<l n="53">τοὺς δʼ ἄγεν εἰς ἔνα χῶρον Ἔρις μεδέουσα κυδοιμὸν</l>
<l n="54">οὔτινι φαινομένη· περὶ γὰρ νέφος ἄμφεχεν ὤμους</l>
<l n="55">αἱματόεν· φοίτα δὲ μέγαν κλονέουσα κυδοιμὸν </l>
<l n="56">ἄλλοτε μὲν Τρώων ἐς ὁμήγυριν, ἄλλοτʼ Ἀχαιῶν·</l>
<l n="57">τὴν δὲ Φόβος καὶ Δεῖμος ἀταρβέες ἀμφεπένοντο</l>
<l n="58">πατροκασιγνήτην κρατερόφρονα κυδαίνοντες·</l>
<l n="59">ἡ δὲ μέγʼ ἐξ ὀλίγοιο κορύσσετο μαιμώωσα·</l>
<l n="60">τεύχεα δʼ ἐξ ἀδάμαντος ἔχεν πεπαλαγμένα λύθρῳ· </l>
<l n="61">πάλλε δὲ λοίγιον ἔγχος ἐς ἠέρα· τῆς δʼ ὑπὸ ποσσὶ</l>
<l n="62">κίνυτο γαῖα μέλαινα· πυρὸς δʼ ἄμπνειεν ἀϋτμὴν</l>
<l n="63">σμερδαλέον· μέγα δʼ αἰὲν ἀΰτεεν ὀτρύνουσα</l>
<l n="64">αἰζηούς· οἱ δʼ αἶψα συνήιον ἀρτύνοντες</l>
<l n="65">ὑσμίνην· δεινὴ γὰρ ἄγεν θεὸς ἐς μέγα ἔργον. </l>
<l n="66">τῶν δʼ ὡς ἢ ἀνέμων ἰαχὴ πέλε λάβρον ἀέντων</l>
<l n="67">εἴαρος ἀρχομένου, ὅτε δένδρεα μακρὰ καὶ ὕλη</l>
<l n="68">φύλλα φύει, ἢ ὡς ὅτʼ ἀνʼ ἀζαλέην ξύλοχον πῦρ</l>
<l n="69">αἰθόμενον βρομέει, ἢ ὡς μέγα πόντος ἀπείρων</l>
<l n="70">μαίνεται ἐξ ἀνέμοιο δυσηχέος, ἀμφὶ δὲ ῥοῖβδος </l>
<l n="71">γίνετʼ ἀπειρέσιος, τρόμεει δʼ ὕπο γούνατα ναυτέων·</l>
<l n="72">ὣς τῶν ἐσσυμένων μέγʼ ὑπέβραχε γαῖα πελώρη·</l>
<l n="73">ἐν δέ σφιν πέσε δῆρις· ἐπʼ ἄλλῳ δʼ ἄλλος ὄρουσε.</l>
<l n="74">πρῶτος δʼ Αἰνείας Δαναῶν ἕλεν Ἁρπαλίωνα</l>
<l n="75">υἱὸν Ἀριζήλοιο, τὸν Ἀμφινόμη τέκε μήτηρ </l>
<l n="76">γῇ ἔνι Βοιωτῶν, ὁ δʼ ἅμα Προθοήνορι δίῳ</l>
<l n="77">ἐς Τροίην ἵκανεν ἀμυνέμεν Ἀργείοισι·</l>
<l n="78">τόν ῥα τότʼ Αἰνείας ἁπαλὴν ὑπὸ νηδύα τύψας</l>
<l n="79">νοσφίσατ ἐκ θυμοῖο καὶ ἡδέος ἐκ βιότοιο.</l>
<l n="80">τῷ δʼ ἔπι Θερσάνδροιο δαΐφρονος υἷα δάμασσεν </l>
<l n="81">Ὕλλον ἐϋγλώχινι βαλὼν κατὰ λαιμὸν ἄκοντι,</l>
<pb id="p.426"/>
<l n="82">ὃν τέκε δἶ Ἀρέθουσα παρʼ ὕδασι Ληθαίοιο</l>
<l n="83">Κρήτῃ ἐν ἀμφιάλῳ· μέγα δʼ ἤκαχεν Ἰδομενῆα.</l>
<l n="84">αὐτὰρ Πηλείδαο πάϊς δυοκαίδεκα φῶτας</l>
<l n="85">Τρώων αὐτίκʼ ὄλεσσεν ὑπʼ ἔγχεϊ πατρὸς ἑοῖο· </l>
<l n="86">Κέβρον μὲν πρώτιστα καὶ Ἅρμονα Πασίθεόν τε</l>
<l n="87">Ὑσμινόν τε καὶ Ἰμβράσιον Σχέδιόν τε Φλέγην τε</l>
<l n="88">Μνήσαιόν τʼ ἐπὶ τοῖσι καὶ Ἔννομον Ἀμφίνοόν τε</l>
<l n="89">καὶ Φάσιν ἠδὲ Γαληνόν, ὃς οἰκία ναιετάασκε</l>
<l n="90">Γαργάρῳ αἰπεινῇ, μετὰ δʼ ἔπρεπε μαρναμένοισι </l>
<l n="91">Τρωσὶν ἐϋσθενέεσσι, κίεν δʼ ἅμʼ ἀπείρονι λαῷ</l>
<l n="92">ἐς Τροίην· μάλα γάρ οἱ ὑπέσχετο πολλὰ καὶ ἐσθλὰ</l>
<l n="93">Δαρδανίδης Πρίαμος δώσειν περικαλλέα δῶρα,</l>
<l n="94">νήπιος· οὐδʼ ἄρʼ ἐφράσσαθʼ ἑὸν μόρον· ἦ γὰρ ἔμελλεν</l>
<l n="95">ἐσσυμένως ὀλέεσθαι ὑπʼ ἀργαλέου πολέμοιο, </l>
<l n="96">πρὶν δόμον ἐκ Πριάμοιο περικλυτὰ δῶρα φέρεσθαι.</l>
<l n="97">καὶ τότε Μοῖρʼ ἀΐδηλος ἐπέτραπεν Ἀργείοισιν</l>
<l n="98">Εὐρυμένην, ἕταρον κρατερόφρονος Αἰνείαο.</l>
<l n="99">ὦρσε δέ οἱ μέγα θάρσος ὑπὸ φρένας, ὄφρα δαμάσσας</l>
<l n="100">πολλοὺς αἴσιμον ἦμαρ ἀναπλήσῃ ὑπʼ ὀλέθρῳ. </l>
<l n="101">δάμνατο δʼ ἄλλοθεν ἄλλον ἀνηλέϊ θηρὶ ἐοικώς·</l>
<l n="102">οἱ δέ μιν οὐχ ὑπέμειναν ἐφʼ ὑστατίῃ βιότοιο</l>
<l n="103">αἰνὸν μαιμώωντι καὶ οὐκ ἀλέγοντι μόροιο·</l>
<l n="104">καί νύ κεν ἔργον ἔρεξεν ἀπείριτον ἐν δαῒ κείνῃ,</l>
<l n="105">εἰ μή οἱ χεῖρές τε κάμον καὶ δούρατος αἰχμὴ </l>
<l n="106">πάμπαν ἀνεγνάμφθη· ξίφεος δέ οἱ οὐκέτι κώπη</l>
<l n="107">ἔσθενεν· ἀλλά μιν Αἶσα διέκλασε· τὸν δʼ ὑπʼ ἄκοντι</l>
<l n="108">τύψε κατὰ στομάχοιο Μέγης· ἀνὰ δʼ ἔβλυσεν αἷμα</l>
<l n="109">ἐκ στόματος· τῷ δʼ αἶψα σὺν ἄλγεϊ Μοῖρα παρέστη.</l>
<pb id="p.428"/>
<l n="110">τοῦ δʼ ἄρʼ ἀποκταμένοιο δύω θεράποντες Ἐπειοῦ </l>
<l n="111">Δηιλέων τε καὶ Ἀμφίων ἀπὸ τεύχἐ ἑλέσθαι</l>
<l n="112">ὥρμαινον· τοὺς δʼ αὖτε θρασὺ σθένος Αἰνείαο</l>
<l n="113">δάμνατο μαιμώωντας ὀϊζυρῶς περὶ νεκρῷ.</l>
<l n="114">ὡς δʼ ὅτ ἐν οἰνοπέδῳ τις ἐπαΐσσοντας ὀπώρῃ</l>
<l n="115">σφῆκας τερσομένῃσι περὶ σταφυλῇσι δαμάσσῃ, </l>
<l n="116">οἱ δʼ ἄρʼ ἀποπνείουσι πάρος γεύσασθαι ὀπώρης·</l>
<l n="117">ὣς τοὺς αἶψʼ ἐδάμασσε πρὶν ἔντεα ληίσσασθαι.</l>
<l n="118">Τυδείδης δὲ Μένοντα καὶ Ἀμφίνοον κατέπεφνεν</l>
<l n="119">ἄμφω ἀμύμονε φῶτε· Πάρις δʼ ἕλε Δημολέοντα</l>
<l n="120">Ἱππασίδην, ὃς πρόσθε Λακωνίδα γαῖαν ἔναιε </l>
<l n="121">πὰρ προχοῇς ποταμοῖο βαθυρρόου Εὐρώταο,</l>
<l n="122">ἤλυθε δʼ ἐς Τροίην ὑπʼ ἀρηιθόῳ Μενελάῳ·</l>
<l n="123">καί ἑ Πάρις κατέπεφνε τυχὼν ὑπὸ μαζὸν ὀϊστῷ</l>
<l n="124">δεξιόν, ἐκ δέ οἱ ἦτορ ἀπὸ μελέων ἐκέδασσε.</l>
<l n="125">Τεῦκρος δὲ Ζέχιν εἷλε περικλυτὸν υἷα Μέδοντος, </l>
<l n="126">ὅς ῥά τε ναιετάασκεν ἐνὶ Φρυγίῃ πολυμήλῳ</l>
<l n="127">ἄντρον ὑπὸ ζάθεον καλλιπλοκάμων Νυμφάων,</l>
<l n="128">ᾗχί ποτʼ Ἐνδυμίωνα παρυπνώοντα βόεσσιν</l>
<l n="129">ὑψόθεν ἀθρήσασα κατήλυθε δῖα Σελήνη</l>
<l n="130">οὐρανόθεν· δριμὺς γὰρ ἄγεν πόθος ἠιθέοιο </l>
<l n="131">ἀθανάτην περ ἐοῦσαν ἀκήρατον, <note n="1" place="unspecified" anchored="yes">Zimmerman, ex P, for pone/ousan sith lacuna,</note> ἧς ἔτι νῦν περ</l>
<l n="132">εὐνῆς σῆμα τέτυκται ὑπὸ δρυσίν· ἀμφὶ γὰρ αὐτῇ</l>
<l n="133">ἐκκέχυτʼ ἐν ξυλόχοισι βοῶν γλάγος· οἱ δέ νυ φῶτες</l>
<l n="134">θηεῦντʼ εἰσέτι κεῖνο· τὸ γὰρ μάλα τηλόθι φαίης</l>
<l n="135">ἔμμεναι εἰσορόων πολιὸν γάλα, κεῖνο δʼ ἵησι </l>
<l n="136">λευκὸν ὕδωρ, καὶ βαιὸν ἀπόπροθεν ὁππόθʼ ἵκηται,</l>
<l n="137">πήγνυται, ἀμφὶ ῥέεθρα, πέλει δʼ ἄρα λάϊνον οὖδας.</l>
<l n="138">Ἀλκαίῳ δʼ ἐπόρουσε Μέγης Φυλήιος υἱός·</l>
<l n="139">καί ῥά μιν ἀσπαίρουσαν ὑπὸ κραδίην ἐπέρησεν</l>
<l n="140">ἐγχείῃ· τοῦ δʼ ὦκα λύθη πολυήρατος αἰών· </l>
<l n="141">οὐδέ μιν ἐκ πολέμοιο πολυκλαύτοιο μολόντα</l>
<pb id="p.430"/>
<l n="142">καίπερ ἐελδόμενοι μογεροὶ δέξαντο τοκῆες,</l>
<l n="143">Φύλλις ἐΰζωνος καὶ Μάργασος, οἵ ῥʼ ἐνέμοντο</l>
<l n="144">Ἁρπάσου ἀμφὶ ῥέεθρα διειδέος, ὅς τʼ ἀλεγεινῶς <note n="1" place="unspecified" anchored="yes">Zimmermann, for ou(= a)legeinw=| of Koechly.</note>
</l>
<l n="145">Μαιάνδρῳ κελάδοντα ῥόον καὶ ἀπείριτον οἶδμα </l>
<l n="146">συμφέρετʼ ἤματα πάντα λάβρῳ περὶ χεύματι θύων.</l>
<l n="147">Γλαύκου δʼ ἐσθλὸν ἑταῖρον ἐϋμμελίην Σκυλακῆα</l>
<l n="148">υἱὸς Ὁϊλῆος σχεδὸν οὔτασεν ἀντιόωντα</l>
<l n="149">βαιὸν ὑπὲρ σάκεος· διὰ δὲ πλατὺν ἤλασεν ὦμον</l>
<l n="150">αἰχμὴ ἀνιηρὴ· περὶ δʼ ἔβλυσεν αἷμα βοείῃ. </l>
<l n="151">ἀλλά μιν οὔτι δάμασσεν· ἐπεί ῥά ἑ μόρσιμον ἦμαρ</l>
<l n="152">δέχνυτο νοστήσαντα φίλης παρὰ τείχεσι πάτρης·</l>
<l n="153">εὖτε γὰρ Ἴλιον αἰπὺ θοοὶ διέπερσαν Ἀχαιοί,</l>
<l n="154">δὴ τότʼ ἄρʼ ἐκ πολέμοιο φυγὼν Λυκίην ἀφίκανεν</l>
<l n="155">οἶος ἄνευθʼ ἑτάρων· τὸν δʼ ἄστεος ἄγχι γυναῖκες </l>
<l n="156">ἀγρόμεναι τεκέων σφετέρων ὕπερ ἠδὲ καὶ ἀνδρῶν</l>
<l n="157">εἴρονθʼ· ὃς δʼ ἄρα τῇσι μόρον κατέλεξεν ἁπάντων·</l>
<l n="158">αἱ δʼ ἄρα χερμαδίοισι περισταδὸν ἀνέρα κεῖον</l>
<l n="159">δάμναντʼ, οὐδʼ ἀπόνητο μολὼν ἐς πατρίδα νόστου,</l>
<l n="160">ἀλλά ἑ λᾶες ὕπερθε μέγα στενάχοντα κάλυψαν· </l>
<l n="161">καί ῥά οἱ ἐκ βελέων ὀλοὸς περὶ τύμβος ἐτύχθη</l>
<l n="162">πὰρ τέμενος καὶ σῆμα κραταιοῦ Βελλεροφόντου,</l>
<l n="163">τῷ ἔνι κυδαλίμης Τιτηνίδος ἀγχόθι πέτρης·</l>
<l n="164">ἀλλʼ ὁ μὲν αἴσιμον ἦμαρ ἀναπλήσας ὑπʼ ὀλέθρῳ</l>
<l n="165">ὕστερον ἐννεσίῃσιν ἀγαυοῦ Λητοΐδαο </l>
<l n="166">τίεται ὥς τε θεός, φθινύθει δέ οἱ οὔποτε τιμή.</l>
<l n="167">Ποίαντος δʼ ἐπὶ τοῖσι πάϊς κτάνε Δηιονῆα</l>
<l n="168">ἠδʼ Ἀντήνορος υἱὸν ἐϋμμελίην Ἀκάμαντα·</l>
<l n="169">ἄλλων δʼ αἰζηῶν ὑπεδάμνατο πουλὺν ὅμιλον·</l>
<l n="170">θῦνε γὰρ ἐν δηίοισιν ἀτειρέϊ ἶσος Ἄρηι </l>
<l n="171">ἢ ποταμῷ κελάδοντι, ὃς ἕρκεα μακρὰ δαΐζει</l>
<l n="172">πλημμύρων, ὅτε λάβρον ὀρινόμενος περὶ πέτραις</l>
<pb id="p.432"/>
<l n="173">ἐξ ὀρέων ἀλεγεινὰ μεμιγμένος ἔρχεται ὄμβρῳ,</l>
<l n="174">ἀέναός περ ἐὼν καὶ ἀγάρροος, οὐδέ νυ τόν γε</l>
<l n="175">εἴργουσιν προβλῆτες ἀάσπετα παφλάζοντα· </l>
<l n="176">ὣς οὔτις Ποίαντος ἀγακλειτοῦ θρασὺν υἷα</l>
<l n="177">ἔσθενεν ὀφθαλμοῖσιν ἰδὼν καὶ ἄπωθε πελάσσαι·</l>
<l n="178">ἐν γάρ οἱ στέρνοισι μένος περιώσιον ἦεν.</l>
<l n="179">τεύχεσι δʼ ἀμφεκέκαστο δαΐφρονος Ἡρακλῆος</l>
<l n="180">δαιδαλέοις· περὶ γάρ οἱ ἐνὶ ζωστῆρι φαεινῷ </l>
<l n="181">ἄρκτοι ἔσαν βλοσυραὶ καὶ ἀναιδέες· ἀμφὶ δὲ θῶες</l>
<l n="182">σμερδαλέοι, καὶ λυγρὸν ὑπʼ ὀφρύσι μειδιόωσαι</l>
<l n="183">πορδάλιες· τῶν δʼ ἄγχι λύκοι ἔσαν ὀβριμόθυμοι</l>
<l n="184">καὶ σύες ἀργιόδοντες ἐϋσθενέες τε λέοντες</l>
<l n="185">ἐκπάγλως ζωοῖσιν ἐοικότες· ἀμφὶ δὲ πάντῃ </l>
<l n="186">ὑσμῖναι ἐνέκειντο μετʼ ἀργαλέοιο φόνοιο·</l>
<l n="187">δαίδαλα μέν οἱ τόσσα περὶ ζωστῆρα τέτυκτο.</l>
<l n="188">ἄλλα δέ οἱ γωρυτὸς ἀπείριτος ἀμφεκέκαστο·</l>
<l n="189">ἐν μὲν ἔην Διὸς υἱὸς ἀελλοπόδης Ἑρμείης</l>
<l n="190">Ἰνάχου ἀμφὶ ῥέεθρα κατακτείνων μέγαν Ἄργον, </l>
<l n="191">Ἄργον, ὅς ὀφθαλμοῖσιν ἀμοιβαδὸν ὑπνώεσκεν·</l>
<l n="192">ἐν δὲ βίη Φαέθοντος ἀνὰ ῥόον Ἠριδανοῖο</l>
<l n="193">βλήμενος ἐκ δίφροιο· καταιθομένης δʼ ἄρα γαίης</l>
<l n="194">ὡς ἐτεόν περ ἄητο μέλας ἐνὶ ἠέρι καπνός·</l>
<l n="195">Περσεὺς δʼ ἀντίθεος βλοσυρὴν ἐδάϊζε Μέδουσαν, </l>
<l n="196">ἄστρων ᾗχι λοετρὰ πέλει καὶ τέρματα γαίης</l>
<l n="197">πηγαί τʼ ὠκεανοῖο βαθυρρόου, ἔνθʼ ἀκάμαντι</l>
<l n="198">ἠελίῳ δύνοντι συνέρχεται ἑσπερίη νύξ·</l>
<l n="199">ἐν δὲ καὶ ἀκαμάτοιο μέγας πάϊς Ἰαπετοῖο</l>
<l n="200">Καυκάσου ἠλιβάτοιο παρῃώρητο κολώνῃ </l>
<l n="201">δεσμῷ ἐν ἀρρήκτῳ· κεῖρεν δέ οἱ αἰετὸς ἦπαρ</l>
<l n="202">αἰὲν ἀεξόμενον· ὁ δʼ ἄρα στενάχοντι ἐῴκει.</l>
<l n="203">καὶ τὰ μὲν ἄρ τεύξαντο κλυταὶ χέρες Ἡφαίστοιο</l>
<l n="204">ὀβρίμῳ Ἡρακλῆι· ὁ δʼ ὤπασε παιδὶ φορῆναι</l>
<l n="205">Ποίαντος, μάλα γάρ οἱ ὁμωρόφιος φίλος ἦεν. </l>
<l n="206">αὐτὰρ ὁ κυδιόων ἐν τεύχεσι δάμνατο λαούς.</l>
<pb id="p.434"/>
<l n="207">ὀψὲ δέ οἱ ἐπόρουσε Πάρις, στονόεντας ὀϊστοὺς</l>
<l n="208">νωμῶν ἐν χείρεσσι μετὰ γναμπτοῖο βιοῖο</l>
<l n="209">θαρσαλέως· τῷ γάρ ῥα συνήιεν ὕστατον ἦμαρ.</l>
<l n="210">ἥκε δʼ ἀπὸ νευρῆφι θοὸν βέλος· ἡ δʼ ἰάχησεν </l>
<l n="211">ἰοῦ ἀπεσσυμένοιο· τὸ δʼ οὐχ ἅλιον φύγε χειρῶν·</l>
<l n="212">καί ῥʼ αὐτοῦ μὲν ἅμαρτεν ἀλευαμένου μάλα τυτθόν,</l>
<l n="213">ἀλλʼ ἔβαλεν Κλεόδωρον ἀγακλειτόν περ ἐόντα</l>
<l n="214">βαιὸν ὑπὲρ μαζοῖο, διήλασε δʼ ἄχρις ἐς ὦμον·</l>
<l n="215">οὐ γὰρ ἔχεν σάκος εὐρύ, τό οἱ λυγρὸν ἔσχεν ὄλεθρον· </l>
<l n="216">ἀλλʼ ὅ γε γυμνὸς ἐὼν ἀνεχάζετο· τοῦ γὰρ ἀπʼ ὤμων</l>
<l n="217">Πουλυδάμας ἀπάραξε σάκος τελαμῶνα δαΐξας</l>
<l n="218">βουπλῆγι στιβαρῷ· ὁ δʼ ἐχάσσατο μαρνάμενός περ</l>
<l n="219">αἰχμῇ ἀνιηρῇ· στονόεις δέ οἱ ἔμπεσεν ἰὸς</l>
<l n="220">ἄλλοθεν ἀΐξας· ὣς γάρ νύ που ἤθελε δαίμων </l>
<l n="221">θήσειν αἰνὸν ὄλεθρον ἐΰφρονος υἱέϊ Λέρνου,</l>
<l n="222">ὃν τέκετʼ Ἀμφιάλη Ῥοδίων ἐν πίονι γαίῃ.</l>
<l n="223">τὸν δʼ ὡς οὖν ἐδάμασσε Πάρις στονόεντι βελέμνῳ,</l>
<l n="224">δὴ τότε που Ποίαντος ἀμύμονος ὄβριμος υἱὸς</l>
<l n="225">ἐμμεμαὼς θοὰ τόξα τιταίνων οἱ μέγʼ ἀΰτει· </l>
<l n="226">‘ὦ κύον, ὡς σοὶ ἔγωγε φόνον καὶ κῆρʼ ἀΐδηλον</l>
<l n="227">δώσω, ἐπεί νύ μοι ἄντα λιλαίεαι ἰσοφαρίζειν·</l>
<l n="228">καί κεν ἀναπνεύσουσιν, ὅσοι σέθεν εἵνεκα λυγροῦ</l>
<l n="229">τείροντʼ ἐν πολέμῳ· τάχα γὰρ λύσις ἔσσετʼ ὀλέθρου</l>
<l n="230">ἐνθάδε σεῖο θανόντος, ἐπεί σφισι πῆμα τέτυξαι.’ </l>
<l n="231">ὣς εἰπὼν νευρὴν μὲν ἐΰστροφον ἀγχόθι μαζοῦ</l>
<l n="232">εἴρυσε, κυκλώθη δὲ κέρας, καὶ ἀμείλιχος ἰὸς</l>
<l n="233">ἰθύνθη, τόξον δʼ αἰνὴ ὑπερέσχεν ἀκωκὴ</l>
<l n="234">τυτθὸν ὑπʼ αἰζηοῖο βίῃ· μέγα δʼ ἔβραχε νευρὴ</l>
<l n="235">ἰοῦ ἀπεσσυμένοιο δυσηχέος· οὐδʼ ἀφάμαρτε </l>
<l n="236">δῖος ἀνήρ· τοῦ δʼ οὔτι λύθη κέαρ, ἀλλʼ ἔτι θυμῷ</l>
<pb id="p.436"/>
<l n="237">ἔσθενεν· οὐ γάρ οἱ τότε καίριος ἔμπεσεν ἰός,</l>
<l n="238">ἀλλὰ παρέθρισε χειρὸς ἐπιγράβδην χρόα καλόν.</l>
<l n="239">ἐξαῦτις δʼ ὅ γε τόξα τιτύσκετο· τὸν δὲ παραφθὰς</l>
<l n="240">ἰῷ ἐϋγλώχινι βάλεν βουβῶνος ὕπερθε </l>
<l n="241">Ποίαντος φίλος υἱός· ὁ δʼ οὐκέτι μίμνε μάχεσθαι,</l>
<l n="242">ἀλλὰ θοῶς ἀπόρουσε, κύων ὥς, ὅς τε λέοντα</l>
<l n="243">ταρβήσας χάσσηται ἐπεσσύμενος τὸ πάροιθεν·</l>
<l n="244">ὣς ὅ γε λευγαλέῃσι πεπαρμένος ἦτορ ἀνίῃς</l>
<l n="245">χάζετʼ ἀπὸ πτολέμοιο. Συνεκλονέοντο δὲ λαοὶ </l>
<l n="246">ἀλλήλους ὀλέκοντες· ἐν αἵματι δʼ ἔπλετο δῆρις</l>
<l n="247">κτεινομένων ἑκάτερθε· νεκροὶ δʼ ἐπέκειντο νέκυσσι</l>
<l n="248">πανσυδίῃ ψεκάδεσσιν ἐοικότες ἠὲ χαλάζῃ</l>
<l n="249">ἢ χιόνος νιφάδεσιν, ὅτʼ οὔρεα μακρὰ καὶ ὕλην</l>
<l n="250">Ζηνὸς ὑπʼ ἐννεσίῃς ζέφυρος καὶ χεῖμα παλύνει· </l>
<l n="251">ὣς οἵ γʼ ἀμφοτέρωθεν ἀνηλέϊ Κηρὶ δαμέντες</l>
<l n="252">ἀθρόοι ἀλλήλοισι δεδουπότες ἀμφεχέοντο.</l>
<l n="253">αἰνὰ δʼ ἀνεστενάχιζε Πάρις· περὶ δʼ ἕλκεϊ θυμὸν</l>
<l n="254">τείρετο· τὸν δʼ ἀλύοντα τάχʼ ἄμφεπον ἰητῆρες.</l>
<l n="255">Τρῶες δʼ εἰς ἑὸν ἄστυ κίον· Δαναοὶ δʼ ἐπὶ νῆας </l>
<l n="256">κυανέας ἀφίκοντο θοῶς· τοὺς γάρ ῥα κυδοιμοῦ</l>
<l n="257">νύξ ἀπέπαυσε μέλαινα, μόγον δʼ ἐξείλετο γυίων</l>
<l n="258">ὕπνον ἐπὶ βλεφάροισι πόνου ἀλκτῆρα χέασα.</l>
<l n="259">ἀλλʼ οὐχ ὕπνος ἔμαρπτε θοὸν Πάριν ἄχρις ἐς ἠώ·</l>
<l n="260">οὐ γάρ οἵ τις ἄλαλκε λιλαιομένων περ ἀμύνειν </l>
<l n="261">παντοίοις ἀκέεσσιν, ἐπεί ῥά οἱ αἴσιμον ἦεν</l>
<l n="262">Οἰνώνης ὑπὸ χερσὶ μόρον καὶ κῆρας ἀλύξαι,</l>
<l n="263">ἢν ἐθέλῃ· ὁ δʼ ἄρʼ αἶψα θεοπροπίῃσι πιθήσας</l>
<l n="264">ἤιεν οὐκ ἐθέλων· ὀλοὴ δέ μιν ἦγεν ἀνάγκη</l>
<l n="265">κουριδίης εἰς ὦπα· λυγροί γε μὲν ἀντιόωντες </l>
<l n="266">κὰκ κορυφῆς ὄρνιθες ἀΰτεον, οἱ δʼ ἀνὰ χεῖρα</l>
<pb id="p.438"/>
<l n="267">σκαιὴν ἀΐσσοντες· ὁ δέ σφεας ἄλλοτε μέν που</l>
<l n="268">δείδιεν εἰσορόων, ὁτὲ δʼ ἀκράαντα πέτεσθαι</l>
<l n="269">ἔλπετο· τοὶ δέ οἱ αἰνὸν ὑπʼ ἄλγεσι φαῖνον ὄλεθρον.</l>
<l n="270">ἷξε δʼ ἐς Οἰνώνην ἐρικυδέα· τὸν δʼ ἐσιδοῦσαι </l>
<l n="271">ἀμφίπολοι θάμβησαν ἀολλέες ἠλὲ δαὶ αὐτὴ</l>
<l n="272">Οἰνώνη· ὁ δʼ ἄρʼ αἶψα πέσεν παρὰ ποσσὶ γυναικὸς,</l>
<l n="272a">
<add>λυγρῇ ὑπʼ ὠτειλῇ δεδμημένος, ἥ οἱ ἄεξεν</add>
</l>
<l n="273">ἀμφὶ μέλαινʼ ἐφύπερθε καὶ ἔνδοθι μέχρις ἱκέσθαι</l>
<l n="274">μυελὸν ἐς λιπόωντα διʼ ὀστέου, οὕνεκα νηδὺν</l>
<l n="275">φάρμακον αἰνὸν ἔπυθε κατʼ οὐτάμενον χρόα φωτός. </l>
<l n="276">τείρετο δὲ στυγερῇ βεβολημένος ἦτορ ἀνίῃ·</l>
<l n="277">ὡς δʼ ὅτε τις νούσῳ τε καὶ ἀργαλέῃ μέγα δίψῃ</l>
<l n="278">αἰθόμενος κραδίην ἀδινὸν κέαρ αὐαίνηται,</l>
<l n="279">ὅν τε περιζείουσα χολὴ φλέγει, ἀμφὶ δὲ νωθὴς</l>
<l n="280">ψυχή οἱ πεπότητʼ ἐπὶ χείλεσιν αὐαλέοισιν </l>
<l n="281">ἀμφότερον βιότου τε καὶ ὕδατος ἱμείρουσα·</l>
<l n="282">ὣς τοῦ ὑπὸ στέρνοισι καταίθετο θυμὸς ἀνίῃ·</l>
<l n="283">καί ῥʼ ὀλιγοδρανέων τοῖον ποτὶ μῦθον ἔειπεν·</l>
<l n="284">‘ὦ γύναι αἰδοίη, μὴ δή νύ με τειρόμενόν περ</l>
<l n="285">ἐχθήρῃς, ἐπεὶ ἄρ σε πάρος λίπον ἐν μεγάροισι </l>
<l n="286">χήρην, οὐκ ἐθέλων περ· ἄγον δέ με Κῆρες ἄφυκτοι</l>
<l n="287">εἰς Ἑλένην, ἧς εἴθε πάρος λεχέεσσι μιγῆναι</l>
<l n="288">σῇσιν ἐν ἀγκοίνῃσι θανὼν ἀπὸ θυμὸν ὄλεσσα.</l>
<l n="289">ἀλλʼ ἄγε, πρός τε θεῶν, οἵ τʼ οὐρανὸν ἀμφινέμονται,</l>
<l n="290">πρός τε τεῶν λεχέων καὶ κουριδίης φιλότητος, </l>
<l n="291">ἤπιον ἔνθεο θυμόν, ἄχος δʼ ἀλεγεινὸν ἄλαλκε</l>
<l n="292">φάρμακʼ ἀλεξήσοντα καθʼ ἕλκεος οὐλομένοιο</l>
<l n="293">θεῖσα, τά μοι μεμόρηται ἀπωσέμεν ἄλγεα θυμοῦ,</l>
<l n="294">ἢν ἐθέλῃς· σῇσιν γὰρ ἐπὶ φρεσίν, εἴτε σαῶσαι</l>
<l n="295">μήδεαι ἐκ θανάτοιο δυσηχέος, εἴτε καὶ οὐκί· </l>
<l n="296">ἀλλʼ ἐλέαιρε τάχιστα καὶ ὠκυμόρων σθένος ἰῶν</l>
<l n="297">ἐξάκεσʼ, ἕως μοι ἔτʼ ἀμφὶ μένος καὶ γυῖα τέθηλε·</l>
<pb id="p.440"/>
<l n="298">μηδέ τί με ζήλοιο λυγροῦ μεμνημένη ἔμπης</l>
<l n="299">καλλείψῃς θανέεσθαι ἀμειλίκτῳ ὑπὸ πότμῳ</l>
<l n="300">πὰρ ποσὶ σοῖσι πεσόντα· λιταῖς δʼ ἀποθύμια ῥέξεις, </l>
<l n="301">αἵ ῥα καὶ αὐταὶ Ζηνὸς ἐριγδούποιο θύγατρες</l>
<l n="302">εἰσί, καὶ ἀνθρώποισιν ὑπερφιάλοις κοτέουσαι</l>
<l n="303">ἐξόπιθε στονόεσσαν ἐπιθύνουσιν Ἐριννὺν</l>
<l n="304">καὶ χόλον, ἀλλὰ σύ, πότνα, κακὰς ἀπὸ Κῆρας ἔρυκε</l>
<l n="305">ἐσσυμένως, εἰ καί τι παρήλιτον ἀφραδίῃσιν.’ </l>
<l n="306">ὣς ἄρʼ ἔφη· τῆς δʼ οὔτι φρένας παρέπεισε κελαινάς,</l>
<l n="307">ἀλλά ἑ κερτομέουσα μέγʼ ἀχνύμενον προσέειπε·</l>
<l n="308">‘τίπτε μοι εἰλήλουθας, ἐναντίον, ἥν ῥα πάροιθεν</l>
<l n="309">κάλλιπες ἐν μεγάροισιν ἀάσπετα κωκύουσαν</l>
<l n="310">εἵνεκα Τυνδαρίδος πολυκηδέος, ᾗ παριαύων </l>
<l n="311">τέρπεο καγχαλόων, ἐπεὶ ἦ πολὺ φερτέρη ἐστὶν</l>
<l n="312">τῆς σέο κουριδίης· τὴν γὰρ φάτις ἔμμεν ἀγήρω·</l>
<l n="313">κείνην ἐσσυμένως γουνάζεο, μηδέ νύ μοί περ</l>
<l n="314">δακρυόεις ἐλεεινὰ καὶ ἀλγινόεντα παραύδα·</l>
<l n="315">αἴ γάρ μοι μέγα θηρὸς ὑπὸ κραδίῃ μένος εἴη </l>
<l n="316">δαρδάψαι δέο σάρκας, ἔπειτα δέ θʼ αἷμα λαφύξαι,</l>
<l n="317">οἷά με πήματʼ ἔοργας ἀτασθαλίῃσι πιθήσας.</l>
<l n="318">σχέτλιε, ποῦ νύ τοί ἐστιν ἐϋστέφανος Κυθέρεια;</l>
<l n="319">πῇ δὲ πέλει γαμβροῖο λελασμένος ἀκάματος Ζεύς;</l>
<l n="320">τοὺς ἔχʼ ἀοσσητῆρας· ἐμῶν δʼ ἀπὸ τῆλε μελάθρων </l>
<l n="321">χάζεο, καὶ μακάρεσσι καὶ ἀνδράσι πῆμʼ ἀλεγεινόν·</l>
<l n="322">σεῖο γὰρ εἵνεκʼ, ἀλιτρέ, καὶ ἀθανάτους ἕλε πένθος,</l>
<l n="323">τοὺς μὲν ἐφʼ υἱωνοῖς, τοὺς δʼ υἱάσιν ὀλλυμένοισιν.</l>
<l n="324">ἀλλά μοι ἔρρε δόμοιο καὶ εἰς Ἑλένην ἀφίκανε,</l>
<l n="325">ἧς σε χρεὼν νυκτός τε ταὶ ἤματος ἀσχαλόωντα </l>
<l n="326">τρύζειν πὰρ λεχέεσσι πεπαρμένον ἄλγεϊ λυγρῷ</l>
<l n="327">εἰσόκε σʼ ἰήνειεν ἀνιηρῶν ὀδυνάων.’</l>
<pb id="p.442"/>
<l n="328">ὣς φαμένη γοόωντα φίλων ἀπέπεμπε μελάθρων,</l>
<l n="329">νηπίη· οὐδʼ ἄρʼ ἐφράσσαθʼ ἑὸν μόρον· ἦ γὰρ ἔμελλον</l>
<l n="330">κείνου ἀποφθιμένοιο καὶ αὐτῇ Κῆρες ἕπεσθαι </l>
<l n="331">ἐσσυμένως· ὣς γάρ οἱ ἐπέκλωσεν Διὸς Αἶσα.</l>
<l n="332">τὸν δʼ ἄρʼ ἀπεσσύμενον λασίης ὑπὲρ ἄκριας Ἴδης</l>
<l n="332a">οἶμον ἐς ἐσχατιήν, ὄθι μιν μόρος αἰνὸς ἄγεσκε <note n="1" place="unspecified" anchored="yes">*werse supplied by Zimmermann, ex P.</note>
</l>
<l n="333">λυγρὸν ἐπισκάζοντα καὶ ἀχνύμενον μέγα θυμῷ</l>
<l n="334">Ἥρη τʼ εἰσενόησε καὶ ἄμβροτον ἦτορ ἰάνθη,</l>
<l n="335">ἑζομένη κατʼ Ὄλυμπον, ὅπῃ Διὸς ἔπλετʼ ἀλωὴ. </l>
<l n="336">καί ῥά οἱ ἀμφίπολοι πίσυρες σχεδὸν ἑδριόωντο,</l>
<l n="337">τάς ποτʼ ἄρʼ Ἠελίῳ χαροπὴ δμηθεῖσα Σελήνη</l>
<l n="338">γείνατʼ ἀνʼ οὐρανὸν εὐρὺν ἀτειρέας, οὐδὲν ὁμοίας</l>
<l n="339">ἀλλήλαις· μορφῇ δὲ διέκριθεν ἄλλη ἀπʼ ἄλλης·</l>
<l n="339a">
<add>πρώτη μὲν θέρεος καματώδεος ἔλλαχε μοῖραν,</add>
</l>
<l n="340">ἡ δʼ ἑτέρη χειμῶνι καὶ αἰγοκερῆι μέμηλε· </l>
<l n="340a">
<add>εἴαρι δʼ αὖ τριτάτη, τετράτη δʼ ἐπιτέρπετʼ ὀπώρῃ·</add>
</l>
<l n="341">τέτρασι γὰρ μοίρῃσι βροτῶν διαμείβεται αἰών,</l>
<l n="342">ἃς κεῖναι ἐφέπουσιν ἀμοιβαδόν· ἀλλὰ τὰ μέν που</l>
<l n="343">αὐτῷ Ζηνὶ μέλοιτο κατʼ οὐρανόν· αἱ ὀάριζον</l>
<l n="344">ὁππόσα λοίγιος Αἶσα περὶ φρεσὶν οὐλομένῃσι</l>
<l n="345">μήδετο, Τυνδαρίδος στυγερὸν γάμον ἐντύνουσα </l>
<l n="346">Δηιφόβῳ, καὶ μῆνιν ἀνιηρὴν Ἑλένοιο</l>
<l n="347">καὶ χόλον ἀμφὶ γυναικός, ὅπως τέ μιν υἷες Ἀχαιῶν</l>
<l n="348">ἤμελλον μάψαντες ἐν ὑψηλοῖσιν ὄρεσσι</l>
<l n="349">χωόμενον Τρώεσσι θοὰς ἐπὶ νῆας ἄγεσθαι,</l>
<l n="350">ὥς τέ οἱ ἐννεσίῃσι κραταιοῦ Τυδέος υἱὸς </l>
<l n="351">ἑσπομένου Ὀδυσῆος ὑπὲρ μέγα τεῖχος ὀρούσας</l>
<l n="352">Ἀλκαθόῳ στονόεντα φέρειν ἤμελλεν ὄλεθρον</l>
<l n="353">ἁρπάξας ἐθέλουσαν ἐΰφρονα Τριτογένειαν,</l>
<l n="354">ἥ τʼ ἔρυμα πτόλιός τε καὶ αὐτῶν ἔπλετο Τρώων·</l>
<pb id="p.444"/>
<l n="355">οὐδὲ γὰρ οὐδὲ θεῶν τις ἀπειρέσιον χαλεπήνας </l>
<l n="356">ἔσθενεν ὄλβιον ἄστυ διαπραθέειν Πριάμοιο</l>
<l n="357">ἀθανάτης ἔμπροσθεν ἀκηδέος ἐμβεβαυίης·</l>
<l n="358">οὐδέ οἱ ἄμβροτον εἶδος ἐτεκτήναντο σιδήρῳ</l>
<l n="359">ἀνέρες, ἀλλά μιν αὐτὸς ἀπʼ Οὐλύμποιο Κρονίων</l>
<l n="360">κάββαλεν ἐς Πριάμοιο πολυχρύσοιο πόληα. </l>
<l n="361">καὶ τὰ μὲν ὣς ὀάριζε Διὸς δάμαρ ἀμφιπόλοισιν,</l>
<l n="362">ἄλλα τε πόλλʼ ἐπὶ τοῖσι. Πάριν δʼ ἄρα θυμὸς ἐν Ἴδῃ</l>
<l n="363">κάλλιπεν, οὐδʼ Ἑλένη μιν ἐσέδρακε νοστήσαντα·</l>
<l n="364">ἀμφὶ δέ μιν Νύμφαι μέγʼ ἐκώκυον, οὕνεκʼ ἄρʼ αὐτοῦ</l>
<l n="365">εἰσέτι που μέμνηντο κατὰ φρένας, ὅσσα πάροιθεν </l>
<l n="366">ἐξέτι νηπιάχοιο συναγρομένῃς ὀάριζε·</l>
<l n="367">σὺν δέ σφιν μύροντο βοῶν θοοὶ ἀγροιῶται</l>
<l n="368">ἀχνύμενοι κατὰ θυμόν· ἐπεστενάχοντο δὲ βῆσσαι.</l>
<l n="369">καὶ τότε δὴ Πριάμοιο πολυτλήτοιο γυναικὶ</l>
<l n="370">δεινὸν Ἀλεξάνδροιο μόρον φάτο βουκόλος ἀνήρ· </l>
<l n="371">τῆς δʼ ἄφαρ, ὡς ἐσάκουσε, τρόμῳ περιπάλλετο θυμός,</l>
<l n="372">γυῖα δʼ ὑπεκλάσθησαν· ἔπος δʼ ὀλοφύρατο τοῖον·</l>
<l n="373">‘ὤλεό μοι, φίλε τέκνον, ἐμοὶ δʼ ἐπὶ πένθεϊ πένθος</l>
<l n="374">κάλλιπες αἰὲν ἄφυκτον, ἐπεὶ πολὺ φέρτατος ἄλλων</l>
<l n="375">παίδων ἔσκες ἐμεῖο μεθʼ Ἕκτορα· τῷ νύ σε λυγρὴ </l>
<l n="376">κλαύσομαι, εἰσόκε μοι κραδίῃ ἔνι πάλλεται ἦτορ·</l>
<l n="377">οὐ γὰρ ἄνευ μακάρων τάδε πάσχομεν, ἀλλά τις Αἶσα</l>
<l n="378">μήδετο λοίγια ἔργα, τὰ μὴ ὤφειλον ὀτλῆσαι,</l>
<l n="379">ἀλλʼ ἔθανον τὸ πάροιθεν ἐν εἰρήνῃ τε καὶ ὄλβῳ·</l>
<l n="379a">
<add>νῦν δʼ ἐπὶ πήματι πῆμα μετʼ ὄμμασι δέρκομαι αἰεὶ</add>
</l>
<l n="380">ἐλπομένη καὶ ἔτʼ ἄλλα κακώτερα θηήσασθαι, </l>
<pb id="p.446"/>
<l n="381">παῖδας μὲν κταμένους, κεραϊζομένην δὲ πόληα</l>
<l n="382">καὶ πυρὶ δαιομένην Δαναῶν ὑπὸ καρτεροθύμων,</l>
<l n="383">σύν τε νυοὺς θύγατράς τε μετὰ Τρωῇσι καὶ ἄλλαις</l>
<l n="384">ἑλκομένας ἅμα παισὶ δορυκτήτῳ ὑπʼ ἀνάγκῃ.’</l>
<l n="385">ὣς φάτο κωκύουσα· πόσις δέ οἱ οὔ τι πέπυστο· </l>
<l n="386">ἀλλʼ ὁ παρʼ Ἕκτορος ἧστο τάφῳ ἐπὶ δάκρυα χεύων,</l>
<l n="387">οὕνεκʼ ἄριστος ἔην καὶ ἐρύετο δούρατι πάτρην·</l>
<l n="388">τοῦ πέρι πευκαλίμας ἀχέων φρένας οὔ τι πέπυστο.</l>
<l n="389">ἀλλʼ Ἑλένη μάλα πολλὰ διηνεκέως γοόωσα</l>
<l n="390">ἄλλα μὲν ἐν Τρώεσσιν ὀΰτεεν, ἄλλα δέ οἱ κῆρ </l>
<l n="391">ἐν κραδίῃ μενέαινε· φίλον δʼ ἀνὰ θυμὸν ἔειπεν·</l>
<l n="392">‘ἆνερ, ἐμοὶ καὶ Τρωσὶ καὶ αὐτῷ σοὶ μέγα πῆμα,</l>
<l n="393">ὤλεο λευγαλέως· ἐμὲ δʼ ἐν στυγερῇ κακότητι</l>
<l n="394">κάλλιπες ἐλπομένην ὀλοώτερα πήματʼ ἰδέσθαι.</l>
<l n="395">ὡς ὄφελόν μʼ Ἅρπυιαι ἀνηρείψαντο πάροιθεν, </l>
<l n="396">ὁππότε σοίγʼ ἑπόμην ὀλοῇ ὑπὸ δαίμονος Αἴσῃ·</l>
<l n="397">νῦν δʼ ἄρα καὶ σοὶ πῆμα θεοὶ δόσαν ἠδʼ ἐμοὶ αὐτῇ</l>
<l n="398">αἰνομόρῳ· πάντες δέ μʼ ἀάσπετον ἐρρίγασι,</l>
<l n="399">πάντες δʼ ἐχθαίρουσιν ἐμόν κέαρ· οὐδέ πῃ οἶδα</l>
<l n="400">ἐκφυγέειν· εἰ γάρ κε φύγω Δαναῶν ἐς ὅμιλον, </l>
<l n="401">αὐτίκʼ ἀεικίσσουσιν ἐμὸν δέμας· εἰ δέ κε μίμνω,</l>
<l n="402">Τρῶες καὶ Τρωαί με περισταδὸν ἄλλοθεν ἄλλοι</l>
<l n="403">αἶψα διαρραίσουσι· νέκυν δʼ οὐ γαῖα καλύψει,</l>
<l n="404">ἀλλὰ κύνες δάψουσι καὶ οἰωνῶν θοὰ φῦλα·</l>
<l n="405">ὡς ὄφελόν μʼ ἕλεν Αἶσα, <note n="1" place="unspecified" anchored="yes">Zimmermann, for m' e)da/masse of Koechly.</note> πάρος τάδε πήματʼ ἰδέσθαι.’</l>
<l n="406">ὣς ἔφατʼ, οὔτι γοῶσα πόσιν τόσον, ὁππόσον αὐτῆς</l>
<l n="407">μύρετʼ ἀλιτροσύνης μεμνημένη· ἀμφὶ δὲ Τρωαὶ</l>
<l n="408">ὡς κεῖνον στενάχοντο, μετὰ φρεσὶ δʼ ἄλλα μενοίνων,</l>
<pb id="p.448"/>
<l n="409">αἱ μὲν ὑπὲρ τοκέων μεμνημέναι, αἱ δὲ καὶ ἀνδρῶν,</l>
<l n="410">αἱ δʼ ἄρʼ ὑπὲρ παίδων, αἱ δὲ γνωτῶν ἐριτίμων. </l>
<l n="411">οἴη δʼ ἐκ θυμοῖο δαΐζετο κυδαλίμοιο</l>
<l n="412">Οἰνώνη· ἀλλʼ οὔτι μετὰ Τρωῇσιν ἐοῦσα</l>
<l n="413">κώκυεν, ἀλλʼ ἀπάνευθεν ἐνὶ σφετέροισι μελάθροις</l>
<l n="414">κεῖτο βαρυστενάχουσα παλαιοῦ λέκτρῳ <note n="1" place="unspecified" anchored="yes">Zimmermann, for le/ktron of v.</note> ἀκοίτεω.</l>
<l n="415">οἵη δʼ ἐν ξυλόχοισι περιτρέφεται κρύσταλλος </l>
<l n="416">αἰπυτάτων ὀρέων, ἥ τʼ ἄγκεα πολλὰ παλύνει</l>
<l n="417">χευαμένη ζεφύροιο καταιγίσιν· <add>ἡ δʼ ἄρʼ ὑπʼ Εὔρῳ</add>
</l>
<l n="417a">
<add>ἠελίῳ τε χιὼν κατατήκεται</add> ἀμφὶ δὲ μακραὶ</l>
<l n="418">ἄκριες ὑδρηλῇσι κατειβόμεναι λιβάδεσσι</l>
<l n="419">δεύονθʼ, ἡ δὲ νάπῃσιν ἀπειρεσίη περ ἐοῦσα</l>
<l n="420">πίδακος ἐσσυμένης κρυερὸν περιτήκεται ὕδωρ· </l>
<l n="421">ὣς ἥ γʼ ἀσχαλόωσα μέγα στυγερῇ ὑπʼ ἀνίῃ</l>
<l n="422">τήκετʼ ἀκηχεμένη πόσιος περὶ κουριδίοιο.</l>
<l n="423">αἰνὰ δʼ ἀναστενάχουσα φίλον προσελέξατο θυμόν·</l>
<l n="424">‘ὤ μοι ἀτασθαλίης, ὤ μοι στυγεροῦ βιότοιο,</l>
<l n="425">ἣ πόσιν ἀμφαγάπησα δυσάμμορον, ᾧ σὺν ἐώλπειν </l>
<l n="426">γήραϊ τειρομένη βιότου κλυτὸν οὐδὸν ἱκέσθαι</l>
<l n="427">αἰὲν ὁμοφρονέουσα· θεοὶ δʼ ἑτέρωσε βάλοντο·</l>
<l n="428">ὥς μʼ ὄφελόν ποτε Κῆρες ἀνηρείψαντο μέλαιναι,</l>
<l n="429">ὁππότε νόσφιν ἔμελλον Ἀλεξάνδροιο πέλεσθαι·</l>
<l n="430">ἀλλὰ καὶ εἰ ζωός μʼ ἔλιπεν, μέγα τλήσομαι ἔργον </l>
<l n="431">ἀμφʼ αὐτῷ θανέειν, ἐπεὶ οὔτι μοι εὔαδεν ἠώς.’</l>
<l n="432">ὣς φαμένης ἐλεεινὰ κατὰ βλεφάροιιν ἔχυντο</l>
<l n="433">δάκρυα, κουριδίοιο δʼ ἀναπλήσαντος ὄλεθρον</l>
<l n="434">μνωομένη, ἅτε κηρὸς ὑπαὶ πυρί, τήκετο λάθρῃ,</l>
<l n="435">ἅζετο γὰρ πατέρα σφὸν ἰδʼ ἀμφιπόλους εὐπέπλους, </l>
<l n="436">μέχρις ἐπὶ χθόνα δῖαν ἀπʼ εὐρέος ὠκεανοῖο</l>
<l n="437">νὺξ ἐχύθη, μερόπεσσι λύσιν καμάτοιο φέρουσα.</l>
<l n="438">καί ῥα τόθʼ ὑπνώοντος ἐνὶ μεγάροισι τοκῆος</l>
<l n="439">καὶ δμώων, πυλεῶνας ἀναρρήξασα μελάθρων</l>
<l n="440">ἔκθορεν, ἠΰτʼ ἄελλα· φέρον δέ μιν ὠκέα γυῖα· </l>
<pb id="p.450"/>
<l n="441">ὡς δʼ ὅτʼ ἀνʼ οὔρεα πόρτιν ἐρασσαμένην μέγα ταύρου</l>
<l n="442">θυμὸς ἐποτρύνει ποσὶ καρπαλίμοισι φέρεσθαι</l>
<l n="443">ἐσσυμένως, ἡ δʼ οὔτι λιλαιομένη φιλότητος</l>
<l n="444">ταρβεῖ βουκόλον ἄνδρα, φέρει δέ μιν ἄσχετος ὁρμή,</l>
<l n="445">εἴ που ἐνὶ ξυλόχοισιν ὁμήθεα ταῦρον ἴδοιτο· </l>
<l n="446">ὣς ἡ ῥίμφα θέουσα διήνυε μακρὰ κέλευθα</l>
<l n="447">διζομένη τάχα ποσσὶ πυρῆς ἐπιβήμεναι αἰνῆς.</l>
<l n="448">οὐδέ τί οἱ κάμε γούνατʼ· ἐλαφρότεροι δʼ ἐφέροντο</l>
<l n="449">ἐσσυμένης πόδες αἰέν· ἔπειγε γὰρ οὐλομένη Κὴρ</l>
<l n="450">καὶ Κύπρις· οὐδέ τι θῆρας ἐδείδιε λαχνήεντας </l>
<l n="451">ἀντομένους ὑπὸ νύκτα, πάρος μέγα πεφρικυῖα·</l>
<l n="452">πᾶσα δέ οἱ λασίων ὀρέων ἐστείβετο πέτρη</l>
<l n="453">καὶ κρημνοί, πᾶσαι δὲ διεπρήσσοντο χαράδραι.</l>
<l n="454">τὴν δέ που εἰσορόωσα τόθʼ ὑψόθι δῖα Σελήνη</l>
<l n="455">μνησαμένη κατὰ θυμὸν ἀμύμονος Ἐνδυμίωνος </l>
<l n="456">πολλὰ μάλʼ ἐσσυμένην ὀλοφύρατο· καί οἱ ὕπερθε</l>
<l n="457">λαμπρὸν παμφανόωσα μακρὰς ἀνέφαινε κελεύθους.</l>
<l n="458">ἵκετο δʼ ἐμβεβαυῖα διʼ οὔρεος, ᾗχι καὶ ἄλλαι</l>
<l n="459">νύμφαι Ἀλεξάνδροιο πυρὴν περικωκύεσκον.</l>
<l n="460">τὸν δʼ ἔτι που κρατερὸν πῦρ ἄμφεχεν, οὕνεκʼ ἄρʼ αὐτῷ </l>
<l n="461">μηλονόμοι ξυνιόντες ἀπʼ οὔρεος ἄλλοθεν ἄλλοι</l>
<l n="462">ὕλην θεσπεσίην παρενήνεον, ἦρα φέροντες</l>
<l n="463">ὑστατίην καὶ πένθος ὁμῶς ἑτάρῳ καὶ ἄνακτι,</l>
<l n="464">κλαίοντες μάλα πολλὰ περισταδόν· ἡ δέ μιν οὔτι,</l>
<l n="465">ἀμφαδὸν ὡς ἄθρησε, γοήσατο τειρομένη περ, </l>
<l n="466">ἀλλὰ καλυψαμένη περὶ φάπεϊ καλὰ πρόσωπα</l>
<l n="467">αἶψα πυρῇ ἐνέπαλτο· γόον δʼ ἄρα πουλὺν ὄρινε·</l>
<l n="468">καίετο δʼ ἀμφὶ πόσει· νύμφαι δέ μιν ἄλλοθεν ἄλλαι</l>
<l n="469">θάμβεον, εὖτʼ ἐσίδοντο μετʼ ἀνέρι πεπτηυῖαν·</l>
<l n="470">καί τις ἑὸν κατὰ θυμὸν ἔπος ποτὶ τοῖον ἔειπεν· </l>
<pb id="p.452"/>
<l n="471">‘ἀτρεκέως Πάρις ἦεν ἀτάσθαλος, ὃς μάλα κεδνὴν</l>
<l n="472">κάλλιπε κουριδίην καὶ ἀνήγαγε μάργον ἄκοιτιν</l>
<l n="473">οἷ αὐτῷ καὶ Τρωσὶ καὶ ἄστεϊ λοίγιον ἄλγος,</l>
<l n="474">νήπιος· οὐδʼ ἀλόχοιο περίφρονος ἅζετο θυμὸν</l>
<l n="475">τειρομένης, ἥπερ μιν ὑπὲρ φάος ἠελίοιο </l>
<l n="476">καίπερ ἀπεχθαίροντα καὶ οὐ φιλέοντα τίεσκεν.’</l>
<l n="477">ὣς ἄρʼ ἔφη Νύμφη τις ἀνὰ φρένας· οἱ δʼ ἐνὶ μέσσῃ</l>
<l n="478">πυρκαϊῇ καίοντο λελασμένοι Ἡριγενείης·</l>
<l n="479">ἀμφὶ δὲ βουκόλοι ἄνδρες ἐθάμβεον, εὖτε πάροιθεν</l>
<l n="480">Ἀργεῖοι θάμβησαν ἀολλέες ἀθρήσαντες </l>
<l n="481">Εὐάδνην Καπανῆος ἐπεκχυμένην μελέεσσιν</l>
<l n="482">ἀμφὶ πόσιν δμηθέντα Διὸς στονόεντι κεραυνῷ.</l>
<l n="483">ἀλλʼ ὁπότʼ ἀμφοτέρους ὀλοὴ πυρὸς ἤνυσε ῥιπὴ</l>
<l n="484">Οἰνώνην τε Πάριν τε, μιῇ δʼ ὑποκάββαλε τέφπῃ,</l>
<l n="485">δὴ τότε πυρκαϊὴν οἴνῳ σβέσαν· ὀστέα δʼ αὐτῶν </l>
<l n="486">χρυσέῳ ἐν κρητῆρι θέσαν· περὶ δέ σφισι σῆμα</l>
<l n="487">ἐσσυμένως τεύξαντο· θέσαν δʼ ἄρα δοιὼ ὕπερθε</l>
<l n="488">στήλας, αἵπερ ἔασι τετραμμέναι ἄλλυδις ἄλλη.</l>
<l n="489">ζῆλον ἐπʼ ἀλλήλῃσιν ἔτι στονόεντα φέρουσαι. <note n="1" place="unspecified" anchored="yes">*werse supplied by Zimmermann, ex P.</note>
</l>
</div1>
<div1 type="book" n="11">
<pb id="p.454"/>
<l n="1">Τρωαὶ δὲ στενάχοντο κατὰ πτόλιν, οὐδʼ ἐδύναντο</l>
<l n="2">ἐλθέμεναι ποτὶ τύμβον, ἐπεὶ μάλα τηλόθʼ ἔκειτο</l>
<l n="3">ἄστεος αἰπεινοῖο· νέοι δʼ ἔκτοσθε πόληος</l>
<l n="4">νωλεμέως πονέοντο· μάχη δʼ οὐ λῆγε φόνοιο,</l>
<l n="5">καίπερ Ἀλεξάνδροιο δεδουπότος, οὕνεκʼ Ἀχαιοὶ </l>
<l n="6">Τρωσὶν ἐπεσσεύοντο ποτὶ πτόλιν, οἱ δὲ καὶ αὐτοὶ</l>
<l n="7">τείχεος ἤιον ἐκτός ἐπεί σφεας ἦγεν ἀνάγκη·</l>
<l n="8">ἐν γὰρ δὴ μέσσοισιν Ἔρις στονόεσσά τʼ Ἐνυὼ</l>
<l n="9">στρωφῶντʼ, ἀργαλέῃσιν Ἐριννύσιν εἴκελαι ἄντην,</l>
<l n="10">ἄμφω ἀπὸ στομάτων ὀλοὸν πνείουσαι ὄλεθρον· </l>
<l n="11">ἀμφʼ αὐτοῖσι δὲ Κῆρες ἀναιδέα θυμὸν ἔχουσαι</l>
<l n="12">ἀργαλέως μαίνοντο· φόβος δʼ ἑτέρωθι καὶ Ἄρης</l>
<l n="13">λαοὺς ὀτρύνεσκον· ἐφέσπετο δέ σφισι Δεῖμος</l>
<l n="14">φοινήεντι λύθρῳ πεπαλαγμένος, ὄφρα ἑ φῶτες</l>
<l n="15">οἱ μὲν καρτύνωνται ὁρώμενοι, οἱ δὲ φέβωνται· </l>
<l n="16">πάντῃ δʼ αἰγανέαι τε καὶ ἔγχεα καὶ βέλἐ ἀνδρῶν,</l>
<l n="17">ἄλλυδις ἄλλα χέοντο κακοῦ μεμαῶτα φόνοιο·</l>
<l n="18">ἀμφὶ δʼ ἄρα σφίσι δοῦπος ἐρειδομένοισιν ὀρώρει,</l>
<l n="19">μαρναμένων ἑκάτερθε κατὰ φθισήνορα χάρμην.</l>
<l n="20">Ἔνθʼ ἄρα Λαοδάμαντα Νεοπτόλεμος κατέπεφνεν, </l>
<l n="21">ὃς τράφη ἐν Λυκίῃ Ξάνθου παρὰ καλὰ ῥέεθρα,</l>
<l n="22">ὅν ποτʼ ἐριγδούποιο Διὸς δάμαρ ἀνθρώποισι</l>
<l n="23">Λητὼ δἶ ἀνέφηνεν ἀναρρήξασα χέρεσσι</l>
<pb id="p.456"/>
<l n="24">τρηχὺ πέδον Λυκίης ἐρικυδέος, ὁππόθʼ ἑοῖο</l>
<l n="25">θεσπεσίου τοκετοῖο πολυτλήτῃσιν ἀνίῃ </l>
<l n="26">δάμναθʼ ὑπʼ ὠδίνεσσιν, ὅσην ὠδῖνες ἔγειρον.</l>
<l n="27">τῷ δʼ ἔπι Νῖρον ὄλεσσε βαλὼν ἀνὰ δηιοτῆτα</l>
<l n="28">δουρὶ διὰ γναθμοῖο· πέρησε δέ οἱ στόμα χαλκὸς</l>
<l n="29">γλῶσσάν τʼ αὐδήεσσαν· ὁ δʼ ἔγχεος ἄσχετον αἰχμὴν</l>
<l n="30">ἄμφεχε βεβρυχώς· περὶ δʼ ἔρρεεν αἷμα γένυσσι </l>
<l n="31">φθεγγομένου· καὶ τὸν μὲν ὑπὸ κρατερῆς χερὸς ἀλκῇ</l>
<l n="32">ἐγχείη στονόεσσα ποτὶ χθονὸς οὖδας ἔρεισε</l>
<l n="33">δευόμενον θυμοῖο. βάλεν δʼ Εὐήνορα δῖον</l>
<l n="34">τυτθὸν ὑπὲρ λαπάρην, διὰ δʼ ἤλασεν ἐς μέσον ἧπαρ</l>
<l n="35">αἰχμήν· τῷ δʼ ἀλεγεινὸς ἄφαρ συνέκυρσεν ὄλεθρος. </l>
<l n="36">εἷλε δʼ ἄρʼ Ἰφιτίωνα καὶ Ἱππομέδοντα δάμασσε</l>
<l n="37">Μαινάλου ὄβριμον υἷα, τὸν Ὡκυρόη τέκε Νύμφη</l>
<l n="38">Σαγγαρίου ποταμοῖο παρὰ ῥόον· οὐδέ νυ τόν γε</l>
<l n="39">δέξατο νοστήσαντα· κακὴ δέ ἑ Κὴρ ἀπάμερσε</l>
<l n="40">παιδὸς ἀνιηρῶς, μέγα δʼ υἱέος ἔμβαλε πένθος. </l>
<l n="41">Αἰνείας δὲ Βρέμοντα καὶ Ἀνδρόμαχον κατέπεφνεν,</l>
<l n="42">ὃς τράφη ἐν Κνωσσῷ, ὁ δʼ ἄρα ζαθέῃ ἐνὶ Λύκτῳ·</l>
<l n="43">ἄμφω δʼ εἰς ἕνα χῶρον ἀπʼ ὠκυπόδων πέσον ἵππων·</l>
<l n="44">καί ῥʼ ὁ μὲν ἀσπαίρεσκε πεπαρμένος ἔγχεϊ μακρῷ</l>
<l n="45">λαιμόν, ὁ δʼ ἀλγινόεντος ἀνὰ κροτάφοιο θέμεθλα </l>
<l n="46">χερμαδίῳ στονόεντι μάλα κρατερῆς ἀπὸ χειρὸς</l>
<l n="47">βλήμενος ἐκπνείεσκε, μέλας δέ μιν ἄμφεχε πότμος.</l>
<l n="48">ἵπποι δʼ ἐπτοίηντο καὶ ἡνιόχων ἀπάνευθε</l>
<l n="49">φεύγοντες πολλοῖσιν ἐνεπλάζοντο νέκυσσι·</l>
<l n="50">καὶ τοὺς μὲν θεράποντες ἀμύμονος Αἰνείαο </l>
<l n="51">μάρψαντες κεχάροντο φίλῃ περὶ ληίδι θυμόν.</l>
<l n="52">ἔνθα Φιλοκτήτης ὀλοῷ βάλε Πείρασον ἰῷ</l>
<l n="53">φεύγοντʼ ἐκ πολέμοιο· διέθρισε δʼ ἀγκύλα νεῦρα</l>
<l n="54">γούνατος ἐξόπιθεν, κατὰ δʼ ἔκλασεν ἀνέρος ὁρμήν·</l>
<l n="55">καὶ τὸν μὲν Δαναῶν τις ὅτʼ ἔδρακε γυιωθέντα </l>
<l n="56">ἐσσυμένως ἀπάμερσε καρήατος ἄορι τύψας</l>
<pb id="p.458"/>
<l n="57">ἀλγινόεντα τένοντα· κόλον δʼ ὑπεδέξατο γαῖα</l>
<l n="58">σῶμα· κάρη δʼ ἀπάτερθε κυλινδομένη πεφόρητο</l>
<l n="59">φωνῆς ἱεμένοιο· ταχὺς δʼ ἅμʼ ἀπέπτατο θυμός.</l>
<l n="60">Πουλδάμας δὲ Κλέωνα καὶ Εὐρύμαχον βάλε δουρί, </l>
<l n="61">οἱ Σύμηθεν ἵκανον ὑπὸ Νιρῆι ἄνακτι</l>
<l n="62">ἄμφω ἐπιστάμενοι δόλον ἰχθύσι μητίσασθαι</l>
<l n="63">αἰνοῦ ὑπʼ ἀγκίστροιο, βαλέσθαι τʼ εἰς ἅλα δῖαν</l>
<l n="64">δίκτυα καὶ παλάμῃσι περιφραδέως ἀπὸ νηὸς</l>
<l n="65">ἰθὺ καὶ αἶψα τρίαιναν ἐπʼ ἰχθύσι νωμήσασθαι· </l>
<l n="66">ἀλλʼ οὔ σφιν τότε πῆμα θαλάσσια ἤρκεσεν ἔργα.</l>
<l n="67">Εὐρύπυλος δὲ μενεπτόλεμος κτάνε <note n="1" place="unspecified" anchored="yes">Zimmermann, for ba/le of v.</note> φαίδιμον Ἕλλον,</l>
<l n="68">τόν ῥα παρὰ λίμνῃ Γυγαίῃ γείνατο μήτηρ</l>
<l n="69">Κλειτὼ καλλιπάρῃος· ὁ δʼ ἐν κονίῃσι τανύσθη</l>
<l n="70">πρηνής· τοῦ δʼ ἀπάτερθεν ὁμῶς δόρυ κάππεσε μακρὸν </l>
<l n="71">ὤμου ἀπὸ βριαροῖο κεκομμένη ἄορι λυγρῷ</l>
<l n="72">χεὶρ ἔτι μαιμώωσα ποτὶ κλόνον ἔγχος ἀεῖραι</l>
<l n="73">μαψιδίως· οὐ γάρ μιν ἀνὴρ εἰς ἔργον ἐνώμα,</l>
<l n="74">ἀλλʼ αὕτως ἤσπαιρεν ἅτε βλοσυροῖο δράκοντος</l>
<l n="75">οὐρὴ ἀποτμηθεῖσʼ ἀναπάλλεται, οὐδέ οἱ ἀλκὴ </l>
<l n="76">ἕσπεται ἐς πόνον αἰπύν, ἵνα χραύσαντα διώξῃ·</l>
<l n="77">ὣς ἄρα δεξιτερὴ κρατερόφρονος ἀνδρὸς ἐς αἰχμὴν</l>
<l n="78">ὥρμαινεν πονέεσθαι· ἀτὰρ μένος οὐκέτʼ ὀπήδει.</l>
<l n="79">αὐτὰρ Ὀδυσσεὺς Αἶνον ἐνήρατο καὶ Πολύιδον</l>
<l n="80">ἄμφω Κητείους, τὸν δούρατι, τὸν δʼ ἀλεγεινῷ </l>
<l n="81">ἄορι δῃώσας. Σθένελος δʼ ἕλε δῖον Ἄβαντα</l>
<l n="82">αἰγανέην προϊείς· ἡ δʼ ἀσφαράγοιο διαπρὸ</l>
<l n="83">ἐσσυμένη ἀλεγεινὸν ἐς ἰνίου ἦλθε τένοντα·</l>
<l n="84">λῦσε δʼ ἄρʼ ἀνέρος ἦτορ, ὑπέκλασε δʼ ἅψεα πάντα.</l>
<l n="85">Τυδείδης δʼ ἕλε Λαόδοκον, Μέλιον δ ʼ Ἀγαμέμνων, </l>
<pb id="p.460"/>
<l n="86">Δηίφοβος δὲ Δρύαντα καὶ Ἄλκιμον· αὐτὰρ Ἀγήνωρ</l>
<l n="87">Ιππασον ἐξενάριξεν ἀγακλειτόν περ ἐόντα,</l>
<l n="88">ὅς ῥʼ ἀπὸ Πηνειοῦ ποταμοῦ κίεν· οὐδʼ ἐρατεινὰ</l>
<l n="89">θρέπτρα τοκεῦσιν ἔδωκεν, ἐπεί ῥά μιν ἔκλασε δαίμων.</l>
<l n="90">ἔνθα Θόας ἐδάμασσε Λάλον καὶ ἀγήνορα Λύγκον, </l>
<l n="91">Μηριόνης δὲ Λυκῶνα, καὶ Ἀρχίλοχον Μενέλαος,</l>
<l n="92">ὅς ῥά τε Κωρυκίην ὑπὸ δειράδα ναιετάασκε</l>
<l n="93">πέτρην θʼ Ἡφαίστοιο περίφρονος, ἥ τε βροτοῖσι</l>
<l n="94">θαῦμα πέλει· δὴ γάρ οἱ ἐναίθεται ἀκάματον πῦρ</l>
<l n="95">ἄσβεστον νυκτός τε καὶ ἤματος· ἀμφὶ δʼ ἄρʼ αὐτῷ </l>
<l n="96">φοίνικες θαλέθουσι, φέρουσι δʼ ἀπείρονα καρπόν,</l>
<l n="97">ῥίζης καιομένης ἅμα λάεσιν· ἀλλὰ τὸ μέν που</l>
<l n="98">ἀθάνατοι τεύξαντο καὶ ἐσσομένοισιν ἰδέσθαι.</l>
<l n="99">Τεῦκρος δʼ Ἱππομέδοντος ἀμύμονος υἷα Μενοίτην</l>
<l n="100">ἐσσυμένως ὥρμαινε βαλεῖν ἐπιόντα βελέμνῳ· </l>
<l n="101">καί ῥα νόῳ καὶ χερσὶ καὶ ὄμμασιν ἰθύνεσκεν</l>
<l n="102">ἰὸν ἀπὸ γναμπτοῖο κεράατος· ὃς δʼ ἀλεγεινὸν</l>
<l n="103">ἆλτο θοῆς ἀπὸ χειρὸς ἐς ἀνέρα· τῷ δʼ ὕπο νευρὴ</l>
<l n="104">εἰσέτι που κανάχιζεν· ὁ δʼ ἀντίον ἀσπαίρεσκε</l>
<l n="105">βλήμενος, οὕνεκα Κῆρες ὁμῶς φορέοντο βελέμνῳ </l>
<l n="106">καίριον ἐς κραδίην, ὅθι περ νόος ἕζεται ἀνδρῶν</l>
<l n="107">καὶ μένος, ὀτραλέαι δὲ ποτὶ μόρον εἰσὶ κέλευθοι.</l>
<l n="108">Εὐρύαλος δʼ ἄρα πολλὸν ἀπὸ στιβαρῆς βάλε χειρὸς</l>
<l n="109">λᾶα μέγαν, Τρώων δὲ θοὰς ἐλέλιξε φάλαγγας·</l>
<l n="110">ὡς δʼ ὅτε τις γεράνοισι τανυφθόγγοισι χολωθεὶς </l>
<l n="111">οὖρος ἀνὴρ πεδίοιο μέγʼ ἀσχαλόων ἐπορούσῃ,</l>
<l n="112">δινήσας περὶ κρατὶ θοῇ χερὶ νεῦρα βόεια</l>
<l n="113">λᾶα βάλῃ κατέναντα, διασκεδάσῃ δʼ ὑπὸ ῥοίζῳ</l>
<l n="114">ἠέρι πεπταμένας δολιχὰς στίχας, αἱ δὲ φέβονται,</l>
<l n="115">ἄλλη δʼ εἰς ἑτέρην εἰλεύμεναι ἀΐσσουσι </l>
<pb id="p.462"/>
<l n="116">κλαγγηδὸν μάλα πάγχυ, πάρος κατὰ κόσμον ἰοῦσαι·</l>
<l n="117">ὣς ἄρα δυσμενέες φοβερὸν βέλος ἀμφεφόβηθεν</l>
<l n="118">ὀβρίμου Εὐρυάλοιο· τὸ δʼ οὐχ ἅλιον φέρε δαίμων,</l>
<l n="119">ἀλλʼ ἄρα σὺν πήληκι κάρη κρατεροῖο Μέλητος</l>
<l n="120">θλάσσε περὶ γλήνῃστ· <note n="1" place="unspecified" anchored="yes">Zimmermann, for plhgh=|si of v.</note> μόρος δʼ ἐκίχανεν ἀρητός. </l>
<l n="121">ἄλλος δʼ ἄλλον ἔπεφνε, περιστεναχίζετο δʼ αἶα·</l>
<l n="122">ὡς δʼ ὅτʼ ἐπιβρίσαντος ἀπειρεσίου ἀνέμοιο</l>
<l n="123">λάβρον, ὑπὸ ῥιπῆς βαρυηχέος ἄλλυδις ἄλλα</l>
<l n="124">δένδρεα μακρὰ πέσῃσιν ὑπὲκ ῥιζέων ἐριπόντα</l>
<l n="125">ἄλσεος εὐρυπέδοιο, βρέμει δέ τε πᾶσα περὶ χθών· </l>
<l n="126">ὣς οἵ γʼ ἐν κονίῃσι πέσον, κανάχησε δὲ τεύχη</l>
<l n="127">ἄσπετον, ἀμφὶ δὲ γαῖα μέγʼ ἔβραχεν· οἱ δὲ κυδοιμοῦ</l>
<l n="128">ἀργαλέου μνώοντο, μετὰ σφίσι πῆμα τιθέντες.</l>
<l n="129">καὶ τότʼ ἄρʼ Αἰνείαο μόλε σχεδὸν ἠῢς Ἀπόλλων</l>
<l n="130">ἠδʼ Ἀντηνορίδαο δαΐφρονος Εὐρυμάχοιο· </l>
<l n="131">οἱ γὰρ δὴ μάρναντο πολυσθενέεσσιν Ἀχαιοῖς</l>
<l n="132">ἄγχι μάλʼ ἑσταότες κατὰ φύλοπιν, εὖθʼ ὑπʼ ἀπήνῃ</l>
<l n="133">δοιοὶ ὁμηλικίη κρατεροὶ βόες, οὺδʼ ἀπέληγον</l>
<l n="134">ὑσμίνης· τοὺς δʼ αἶψα θεὸς ποτὶ μῦθον ἔειπεν</l>
<l n="135">μάντεϊ εἰδόμενος Πολυμήστορι, τόν ποτε μήτηρ </l>
<l n="136">γείνατʼ ἐπὶ Ξάνθοιο ῥοαῖς θεράπονθʼ Ἑκάτοιο·</l>
<l n="137">‘Εὐρύμαχʼ Αἰνεία τε θεῶν γένος, οὔτι ἔοικεν</l>
<l n="138">ὑμέας Ἀργείοισιν ὑπεικέμεν· οὐδὲ γὰρ αὐτὸς</l>
<l n="139">ὔμμιν ὑπαντιάσας κεχαρήσεται ὄβριμος Ἄρης,</l>
<l n="140">ἢν ἐθέλητε μάχεσθαι ἀνὰ κλόνον, οὕνεκα Μοῖραι </l>
<l n="141">μακρὸν ἐπʼ ἀμφοτέροισι βίου τέλος ἐκλώσαντο.’</l>
<l n="142">ὣς εἰπὼν ἀνέμοισι μίγη καὶ ἄϊστος ἐτύχθη·</l>
<l n="143">οἱ δὲ νόῳ φράσσαντο θεοῦ μένος· αἶψα γὰρ αὐτοῖς</l>
<l n="144">θάρσος ἀπειρέσιον κατεχεύατο· μαίνετο δέ σφι</l>
<l n="145">θυμὸς ἐνὶ στήθεσσι, καὶ ἔνθορον Ἀργείοισιν, </l>
<l n="146">ἀργαλέοις σφήκεσσιν ἐοικότες, οἵ τʼ ἀλεγεινὸν</l>
<l n="147">ἐκ θυμοῦ κοτέοντες ἐπιβρίσωσι μελίσσαις,</l>
<pb id="p.464"/>
<l n="148">ἅς τε περὶ σταφυλῇς αὐαινομένῃς ἐν ὀπώρῃ</l>
<l n="149">ἐρχομένας ἐσίδωσιν ἢ ἐκ σίμβλοιο θορούσας·</l>
<l n="150">ὣς ἄρα Τρώιοι υἷες ἐϋπτολέμοισιν Ἀχαιοῖς </l>
<l n="151">ἔνθορον ἐσσυμένως· κεχάροντο δὲ Κῆρες ἐρεμναὶ</l>
<l n="152">μαρναμένων· ἐγέλασσε δʼ Ἄρης· ἰάχησε δʼ Ἐνυὼ</l>
<l n="153">σμερδαλέον· μέγα δέ σφιν ἐπέβραχεν αἰόλα τεύχη.</l>
<l n="154">οἱ δʼ ἄρα δυσμενέων ἀπερείσια φῦλα δάϊζον</l>
<l n="155">χερσὶν ἀμαιμακέτῃσι· κατηρείποντο δὲ λαοὶ </l>
<l n="156">αὕτως, ἠΰτʼ ἄμαλλα θέρευς εὐθαλπέος ὥρῃ,</l>
<l n="157">ἥν ῥά τʼ ἐπιστέρχωσι θοοὶ χέρας ἀμητῆρες</l>
<l n="158">δασσάμενοι κατʼ ἄρουραν ἀπείρονα μακρὰ πέλεθρα·</l>
<l n="159">ὣς ἄρα τῶν ὑπὸ χερσὶ κατηρείποντο φάλαγγες</l>
<l n="160">μυρίαι· ἀμφὶ δὲ γαῖα νεκρῶν περιπεπληθυῖα </l>
<l n="161">αἵματι πλημμύρεσκεν· ἔρις δʼ ἄρʼ ἰαίνετο θυμῷ</l>
<l n="162">ὀλλυμένων· οἱ δʼ οὔτι κακοῦ παύοντο μόθοιο,</l>
<l n="163">ἀλλʼ ἅτε μῆλα λέοντες ἐπήιον· οἱ δʼ ἄρα φύζης</l>
<l n="164">λευγαλέης μνώοντο καὶ ἐξ ὀλοοῦ πολέμοιο</l>
<l n="165">φεῦγον, ὅσοις ἀδάϊκτον ἔτι σθένος ἐν ποσὶ κεῖτο. </l>
<l n="166">υἱὸς δʼ Ἀγχίσαο δαΐφρονος αἰὲν ὀπήδει</l>
<l n="167">δυσμενέων μετόπτσθεν ὑπʼ ἔγχεϊ νῶτα δαΐζων,</l>
<l n="168">Εὐρύμαχος δʼ ἑτέρωθεν· ἰαίνετο δʼ ἄμβροτον ἦτορ</l>
<l n="169">ὑψόθεν εἰσορόωντος ἑκηβόλου Ἀπόλλωνος.</l>
<l n="170">ὡς δʼ ὅτε τις σιάλοισιν ἀνὴρ ἐς λήιον αὖον </l>
<l n="171">ἐρχομένοις, πρὶν ἄμαλλαν ὑπʼ ἀμητῆρσι δαμῆναι,</l>
<l n="172">ἀντίʼ ἐπισσεύῃ κρατεροὺς κύνας, οἱ δʼ ὁρόωντες</l>
<l n="173">ἐσσυμένους τρομέουσι, καὶ οὐκέτι μέμβλεται αὐτοῖς</l>
<l n="174">εἴδατος, ἀλλὰ τρέπονται ἀνιηρὴν ἐπὶ φύζαν</l>
<l n="175">πανσυδίῃ, τοὺς1 δʼ αἶψα κύνες κατὰ ποσσὶ κιχόντες </l>
<l n="176">ἐξόπιθεν δάπτουσιν ἀμείλιχα, τοὶ δὲ φέβονται</l>
<l n="177">μακρὸν ἀνιύζοντες, ἄναξ δʼ ἐπιτέρπετʼ ἀρούρης·</l>
<l n="178">ὣς ἄρʼ ἰαίνετο Φοῖβος, ὅτʼ ἔδρακεν ἐκ πολέμοιο</l>
<l n="179">φεύγοντʼ Ἀργείων πουλὺν στρατόν· οὐ γὰρ ἔτʼ αὐτοῖς</l>
<pb id="p.466"/>
<l n="180">ἔπγʼ ἀνδρῶν <note n="1" place="unspecified" anchored="yes">Zimmermann, for mo/qwn, of Koechly.</note> μεμέλητο· πόδας δʼ εὔχοντο θεοῖσιν </l>
<l n="181">ὦκα φέρειν· μούνοις γὰρ ἔτʼ ἐν ποσὶν ἔπλετο νόστου</l>
<l n="182">ἐλπωρή· πάντας γὰρ ἐπήιεν ἔγχεϊ θύων</l>
<l n="183">Εὐρύμαχός τε καὶ Αἰνείας, σὺν δέ σφιν ἑταῖροι.</l>
<l n="184">ἔνθα τις Ἀργείων, ἢ κάρτεϊ πάγχυ πεποιθώς,</l>
<l n="185">ἢ Μοίρης ἰότητι, λιλαιομένης μιν ὀλέσσαι, </l>
<l n="186">φεύγοντʼ ἐκ πολέμοιο δυσηχέος ἵππον ἔρυκε</l>
<l n="187">γνάμψαι ἐπειγόμενος ποτὶ φύλοπιν, ὄφρα μάχηται</l>
<l n="188">ἀντία δυσμενέων· τὸν δʼ ὀβριμόθυμος Ἀγήνωρ</l>
<l n="189">παρφθάμενος μυῶνα κατʼ ἀλγινόεντα δάϊξεν</l>
<l n="190">ἀμφιτόμῳ βουπλῆγι· βίῃ δʼ ὑπόειξε σιδήρου </l>
<l n="191">ὀστέον οὐταμένοιο βραχίονος· ἀμφὶ δὲ νεῦρα</l>
<l n="192">ῥηιδίως ἤμησε· φλέβες δʼ ὑπερέβλυσαν αἷμα·</l>
<l n="193">ἀμφεχύθη δʼ ἵπποιο κατʼ αὐχένος· αἶψα δʼ ἄρʼ αὐτὸς</l>
<l n="194">κάππεσεν ἀμφὶ νέκυσσι· λίπεν δʼ ἄρα χεῖρα κραταιὴν</l>
<l n="195">στερρὸν ἔτ ἐμπεφυυῖαν ἐϋγνάμπτοιο χαλινοῦ, </l>
<l n="196">οἵη ἔτι ζώοντος ἔην· μέγα δʼ ἔπλετο θαῦμα,</l>
<l n="197">οὕνεκα δὴ ῥυτῆρος ἀπεκρέμαθʼ αἱματόεσσα</l>
<l n="198">Ἄρεος ἐννεσίῃσι φόβον δηίοισι φέρουσα·</l>
<l n="199">φαίης κεν χατέουσαν ἔθʼ ἱππασίης πονέεσθαι.</l>
<l n="200">σῆμα δέ μιν φέρεν ἵππος ἀποκταμένοιο ἄνακτος. </l>
<l n="201">Αἰνείας δʼ ἐδάμασσε βαλὼν ὑπὲρ ἰξύα δουρὶ</l>
<l n="202">Αἰθαλίδην· αἰχμὴ δὲ παρʼ ὀμφαλὸν ἐξεπέρησεν</l>
<l n="203">ἔγκατʼ ἐφελκομένη· ὁ δʼ ἄρʼ ἐν κονίῃσι τανύσθη</l>
<l n="204">συμμάρψας χείρεσσιν ὁμῶς χολάδεσσιν ἀκωκὴν</l>
<l n="205">δεινὰ μάλα στενάχων, γαίῃ δʼ ἐνέρεισεν ὀδόντας </l>
<l n="206">βεβρυχώς· ψυχὴ δὲ καὶ ἄλγεα κάλλιπον ἄνδρα.</l>
<l n="207">Ἀργεῖοι δὲ βόεσσιν ἐοικότες ἐπτοίηντο,</l>
<l n="208">οὕς τʼ ἄμοτον μεμαῶτας ὑπὸ ζεύγλῃ καὶ ἀρότρῳ</l>
<l n="209">τύψῃ ὑπὸ λαπάρην ταναοῖς ὑπὸ χείλεσιν οἶστρος</l>
<l n="210">αἵματος ἱέμενος, τοὶ δʼ ἄσπετον ἀσχαλόωντες </l>
<pb id="p.468"/>
<l n="211">ἔργου ἑκὰς φεύγουσιν, ἐπὶ σφίσι δʼ ἄχνυται ἀνὴρ</l>
<l n="212">ἀμφότερον <note n="1" place="unspecified" anchored="yes">Zimmermann, ex P, for a)mf' a)/rotron of v.</note> πονέων τε πόνον, τρομέων τʼ ἐπὶ βουσί,</l>
<l n="213">μὴ δή που κατόπισθεν ἐπαΐσσοντος ἀρότρου</l>
<l n="214">κέρσῃ νεῦρα σίδηρος ἀμείλιχος ἐν ποσὶ κύρσας·</l>
<l n="215">ὣς Δαναοὶ φοβέοντο· περὶ σφίσι δʼ ἄχνυτο θυμὸν </l>
<l n="216">υἱὸς Ἀχιλλῆος· μέγα δʼ ἴαχε λαὸν ἐέργων·</l>
<l n="217">‘ἆ δειλοί, τί φέβεσθε ἐοικότες οὐτιδανοῖσι</l>
<l n="218">ψήρεσιν, οὕς τʼ ἐφόβησεν ἰὼν κατεναντία κίρκος;</l>
<l n="219">ἀλλʼ ἄγε θέσθʼ ἔνι θυμόν, ἐπεὶ πολὺ λώιόν ἐστι</l>
<l n="220">τεθνάμεν ἐν πολέμῳ ἢ ἀνάλκιδα φύζαν ἑλέσθαι.’ </l>
<l n="221">ὣς φάτο· τοὶ δʼ ἐπίθοντο θρασὺν νόον ἐν φρεσὶ θέντες</l>
<l n="222">ἐσσυμένως· ὁ δὲ Τρωσὶ μέγα φρονέων ἐνόρουσε</l>
<l n="223">πάλλων ἐν χείρεσσι θοὸν δόρυ· τῷ δʼ ἄρα λαοὶ</l>
<l n="224">Μυρμιδόνων ἐφέποντο βίην ἀτάλαντον ἀέλλῃ</l>
<l n="225">ἐν στέρνοισιν ἔχοντες· ἀνέπνευσαν δὲ κυδοιμοῦ </l>
<l n="226">Ἀργεῖοι· ὁ δʼ ἄρʼ αἶψα φίλῳ πατρὶ θυμὸν ἐοικὼς</l>
<l n="227">ἄλλον ἐπʼ ἄλλῳ ἔπεφνε κατὰ μόθον· οἱ δʼ ἀπιόντες</l>
<l n="228">χἀζοντʼ, ἠΰτε κύμαθʼ, ἅ τʼ ἐκ βορέαο θυέλλης</l>
<l n="229">πόλλʼ ἐπιπαφλάζοντα κυλίνδεται αἰγιαλοῖσιν</l>
<l n="230">ὀρνύμενʼ ἐκ πόντοιο, τὰ δʼ ἔκποθεν ἄλλος ἀήτης </l>
<l n="231">ἀντίον ἀΐξας μεγάλῃ περὶ λαίλαπι θύων</l>
<l n="232">ὤσῃ ἀπʼ ἠιόνων Βορέω ἔτι βαιὸν ἀέντος·</l>
<l n="233">ὣς Τρῶας Δαναοῖσιν ἐποιχομένους τὸ πάροιθεν</l>
<l n="234">υἱὸς Ἀχιλλῆος θεοειδέος ὦσεν ὀπίσσω</l>
<l n="235">τυτθόν, ἐπεὶ μένος ἠῢ θρασύφρονος Αἰνείαο </l>
<l n="236">φευγέμεν οὐκ εἴασκε, μένειν δʼ ἀνὰ φύλοπιν αἰνὴν</l>
<l n="237">θαρσαλέως· ἑκάτερθε ἴσην ἐτάνυσσεν Ἐνυὼ</l>
<l n="238">ὑσμίνην. ἀλλʼ οὔτι καταντίον Αἰνείαο</l>
<l n="239">υἱὸς Ἀχιλλῆος πῆλεν δόρυ πατρὸς ἑοῖο,</l>
<l n="240">ἀλλʼ ἄλλῃ τρέπε θυμόν, ἐπεὶ Θέτις ἀγλαόπεπλος </l>
<l n="241">ἁζομένη Κυθέρειαν ἀπέτραπεν υἱωνοῖο</l>
<pb id="p.470"/>
<l n="242">θυμὸν καὶ μέγα κάρτος ἐπʼ ἄλλων ἔθνεα λαῶν.</l>
<l n="242a">ἐνθʼ ὁ μὲν ἂρ Τρώων πολέας κτάνεν, ὃς δʼ αρʼ Ἀχαιῶν <note n="1" place="unspecified" anchored="yes">Supplied by Zimmermann, ex P.</note>
</l>
<l n="243">δάμνατο μυρία φῦλα· δαϊκταμένων δʼ ἐνὶ χάρμῃ</l>
<l n="244">οἰωνοὶ κεχάροντο μεμαότες ἔγκατα φωτῶν</l>
<l n="245">δαρδάψαι καὶ σάρκας· ἐπεστενάχοντο δὲ Νύμφαι </l>
<l n="246">καλλιρόου Σιμόεντος ἰδὲ Ξάνθοιο θύγατρες.</l>
<l n="247">καί ῥʼ οἱ μὲν πονέοντο· κόνιν δʼ ἀκάμαντες ἀῆται</l>
<l n="248">ὦρσαν ἀπειρεσίην· ἤχλυσε δὲ πᾶσαν ὕπερθεν</l>
<l n="249">ἠέρα θεσπεσίην, ὥς τʼ ἀπροτίοπτος ὀμίχλη,</l>
<l n="250">οὐδʼ ἄρα φαίνετο γαῖα, βροτῶν δʼ ἀμάθυνεν ὀπωπάς· </l>
<l n="251">ἀλλὰ καὶ ὣς μάρναντο· καὶ ἐς χέρας ὅντινʼ ἕλοντο</l>
<l n="252">κτεῖνον ἀνηλεγέως, καὶ εἰ μάλα φίλτατος ἦεν·</l>
<l n="253">οὐ γὰρ ἔην φράσσασθαι ἀνὰ κλόνον οὔτʼ ἐπιόντα</l>
<l n="254">δήιον οὔτʼ ἄρʼ ἑταῖρον· ἀμηχανίη δʼ ἔχε λαούς.</l>
<l n="255">καί νύ κε μίγδʼ ἐγένοντο καὶ ἀργαλέως ἀπόλοντο </l>
<l n="256">πάντες ὁμῶς ὀλοοῖσι περὶ ξιφέεσσι πεσόντες</l>
<l n="257">ἀλλήλων, εἰ μή σφιν ἀπʼ Οὐλύμποιο Κρονίων</l>
<l n="258">ἤρκεσε τειρομένοισι, κόνιν δʼ ἀπάτερθεν ἔλασσεν</l>
<l n="259">ὑσμίνης, ὀλοὰς δὲ κατεπρήϋνεν ἀέλλας.</l>
<l n="260">οἱ δʼ ἔτι δηριόωντο· πόνος δʼ ἄρα τοῖσιν ἐτύχθη </l>
<l n="261">πολλὸν ἐλαφρότερος· δέρκοντο γὰρ εἴτε δαΐξαι</l>
<l n="262">χρειὼ δήϊον ἄνδρα κατὰ κλόνον, εἴτʼ ἀλέασθαι.</l>
<l n="263">καί ῥʼ ὁτὲ μὲν Δαναοὶ Τρώων ἀνέεργον ὅμιλον</l>
<l n="264">ἄλλοτε δʼ αὖ Τρῶες Δαναῶν στίχας· ἔπλετο δʼ αἰνὴ</l>
<l n="265">ὑσμίνη· νιφάδεσσι δʼ ἐοικότα πίπτε βέλεμνα </l>
<l n="266">ἀμφοτέρωθεν ἰόντα· δέος δʼ ἔχε μηλοβοτῆρας</l>
<l n="267">ἔκποθεν Ἰδαίων ὀρέων ὁρόωντας ἀϋτήν.</l>
<l n="268">καί τις ἐς αἰθέρα χεῖρας ἐπουρανίοισιν ἀείρων</l>
<l n="269">εὔχετο, δυσμενέας μὲν ὑπʼ Ἄρεϊ πάντας ὀλέσθαι,</l>
<l n="270">Τρῶας δὲ στονόεντος ἀναπνεῦσαι πολέμοιο, </l>
<l n="271">ἦμαρ δʼ εἰσιδέειν ποτʼ ἐλεύθερον· ἀλλά οἱ οὔτι</l>
<pb id="p.472"/>
<l n="272">ἔκλυον· αἶσα γὰρ ἄλλα πολύστονος ὁρμαίνεσκεν·</l>
<l n="273">ἅζετο δʼ οὔτε Ζῆνα πελώριον, οὔτε τινʼ ἄλλων</l>
<l n="274">ἀθανάτων· οὐ γάρ τι μετατρέπεται νόος αἰνὸς</l>
<l n="275">κείνης, ὅντινα πότμον ἐπʼ ἀνδράσι γεινομένοισι, </l>
<l n="276">ἀνδράσιν ἢ πολίεσσιν ἐπικλώσηται ἀφύκτῳ</l>
<l n="277">νήματι· τῇ δʼ ὕπο πάντα τὰ μὲν φθινύθει, τὰ δʼ ἀέξει·</l>
<l n="278">τῆς καὶ ὑπʼ ἐννεσίῃσι πόνος καὶ δῆρις ὀρώρει</l>
<l n="279">ἱππομάχοις Τρώεσσι καὶ ἀγχεμάχοισιν Ἀχαιοῖς.</l>
<l n="280">τεῦχον δʼ ἀλλήλοισι φόνον καὶ ἀνηλέα πότμον </l>
<l n="281">νωλεμέως· οὐ γάρ τινʼ ἔχεν δέος, ἀλλʼ ἐμάχοντο</l>
<l n="282">προφρονέως· θάρσος γὰρ ἐφέλκεται ἄνδρας ἐς αἰχμήν.</l>
<l n="283">ἀλλʼ ὅτε δὴ πολλοὶ μὲν ἀπέφθιθεν ἐν κονίῃσι,</l>
<l n="284">δὴ τότʼ ἄρʼ Ἀργείοισιν ὑπέρτερον ὤρνυτο κάρτος</l>
<l n="285">Παλλάδος ἐννεσίῃσι δαΐφρονος, ἥ ῥα μολοῦσα </l>
<l n="286">ὑσμίνης ἄγχιστα μέγʼ Ἀργείοισιν ἄμυνεν</l>
<l n="287">ἐκπέρσαι μεμαυῖα κλυτὴν Πριάμοιο πόληα.</l>
<l n="288">καὶ τότʼ ἄρʼ Αἰνείαν ἐρικυδέα δἶ Ἀφροδίτη,</l>
<l n="289">ἥ ῥα μέγα στενάχιζεν Ἀλεξάνδροιο δαμέντος,</l>
<l n="290">αὐτὴ ἀπὸ πτολέμοιο καὶ οὐλομένης ὑσμίνης </l>
<l n="291">ἥρπασεν ἐσσυμένως· περὶ δʼ ἠέρα χευατο πουλύν·</l>
<l n="292">οὐ γὰρ ἔτʼ αἴσιμον ἦεν ἀνὰ μόθον ἀνέρι κείνῳ</l>
<l n="293">μάρνασθʼ Ἀργείοισι πρὸ τείχεος αἰπεινοῖο.</l>
<l n="294">τῷ καὶ ἄδην ἀλέεινε περίφρονα Τριτογένειαν</l>
<l n="295">ἐκ θυμοῦ Δαναοῖσιν ἀρηγέμεναι μεμαυῖαν, </l>
<l n="296">μὴ καὶ ὑπὲρ κῆράς μιν ἕλῃ θεός· οὐδὲ γὰρ αὐτοῦ</l>
<l n="297">φείσατο πρόσθεν Ἄρηος, ὅ περ πολὺ φέρτερος ἦεν.</l>
<l n="298">Τρῶες δʼ οὐκέτʼ ἔμιμνον ἀνὰ στόμα δηιοτῆτος,</l>
<l n="299">ἀλλʼ ὀπίσω χάζοντο τεθηπότα θυμὸν ἔχοντες·</l>
<l n="300">ἐν γάρ σφιν θήρεσσιν ἐοικότες ὠμοβόροισιν </l>
<l n="301">ἔνθορον Ἀργεῖοι μέγα μαιμώωντες Ἄρηι.</l>
<l n="302">τῶν δʼ ἄρα δαμναμένων ποταμοὶ πλήθοντο νέκυσσι</l>
<l n="303">καὶ πεδίον· πολλοὶ γὰρ ἄδην πέσον ἐν κονίῃσιν</l>
<pb id="p.474"/>
<l n="304">ἀνέρες ἠδʼ ἵπποι· μάλα δʼ ἅρματα πολλὰ κέχυντο</l>
<l n="305">βαλλομένων· πάντῃ δʼ ἀπερείσιον ἔρρεεν αἷμα </l>
<l n="306">ὑετὸς ὥς· ὀλοὴ γὰρ ἐπήιεν Αἶσα κυδοιμόν.</l>
<l n="307">καί ῥʼ οἱ μὲν ξιφέεσσι πεπαρμένοι ἢ μελίῃσι</l>
<l n="308">κεῖντο παρʼ ἀλλήλοισιν ἀλίγκιον ἐκχυμένοισι</l>
<l n="309">δούρασιν, εὖτʼ ἐπὶ θινὶ βαρυγδούποιο θαλάσσης</l>
<l n="310">ἀνέρες ἄσπετα δεσμὰ πολυκμήτων ἀπὸ γόμφων </l>
<l n="311">λυσάμενοι σκεδάσωσι διὰ ξύλα μακρὰ καὶ ὕλην</l>
<l n="312">ἠλιβάτου σχεδίης, πάντῃ δʼ ἀναπλήθεται εὐρὺς</l>
<l n="313">αἰγιαλός, τοῖσιν δὲ μέλαν ποτικλύζεται οἶδμα·</l>
<l n="314">ὢς οἵ γʼ ἐν κονίῃσι καὶ αἵματι δῃωθέντες</l>
<l n="315">κεῖντο πολυκλαύτοιο λελασμένοι ἰωχμοῖο. </l>
<l n="316">παῦροι δὲ προφυγόντες ἀνηλέα δηιοτῆτα</l>
<l n="317">δῦσαν ἀνὰ πτολίεθρον ἀλευάμενοι βαρὺ πῆμα·</l>
<l n="318">τῶν δʼ ἄλοχοι καὶ παῖδες ἀπὸ χροὸς αἱματόεντος</l>
<l n="319">τεύχεα πάντα δέχοντο κακῷ πεφορυγμένα λύθρῳ.</l>
<l n="320">πᾶσι δὲ θερμὰ λοετρὰ τετεύχατο· πᾶν δʼ ἀνὰ ἄστυ </l>
<l n="321">ἔσσυντʼ ἰητῆρες ἐς οὐταμένων αἰζηῶν</l>
<l n="322">οἰκία ποιπνύοντες, ἵνʼ οὐταμένους ἀκέσωνται.</l>
<l n="323">τοὺς δʼ ἄλοχοι καὶ τέκνα περιστενάχοντο μολόντας</l>
<l n="324">ἐκ πολέμου· πολλοὺς δὲ καὶ οὐ παρεόντας ἀΰτευν·</l>
<l n="325">καί ῥʼ οἱ μὲν στυγερῇ βεβολημένοι ἦτορ ἀνίῃ </l>
<l n="326">κεῖντο βαρυστενάχοντες ἐπʼ ἄλγεσιν· οἱ δʼ ἐπὶ δόρπον</l>
<l n="327">ἐκ καμάτοιο τρέποντο· θοοὶ δʼ ἐπαΰτεον ἵπποι</l>
<l n="328">φορβῇ ἐπιχρεμέθοντες ἄδην· ἑτέρωθι δʼ Ἀχαιοὶ</l>
<l n="329">πὰρ κλισίῃς νήεσσί θʼ ὁμοίια Τρωσὶ πένοντο.</l>
<l n="330">ἦμος δʼ ὠκεανοῖο ῥοὰς ὑπερήλασεν Ἠὼς </l>
<l n="331">ἵππους μαρμαίροντας, ἀνέγρετο δʼ ἔθνεα φωτῶν,</l>
<l n="332">δὴ τοτʼ ἀρήιοι υἷες ἐϋσθενέων Ἀργείων,</l>
<l n="333">οἱ μὲν ἔβαν Πριάμοιο ποτὶ πτόλιν αἰπήεσσαν,</l>
<pb id="p.476"/>
<l n="334">οἱ δʼ ἄρʼ ἐνὶ κλισίῃσιν ἅμʼ ἀνδράσιν οὐταμένοισι</l>
<l n="335">μίμνον, μή ποτε λαὸς ἐπιβρίσας ἀλεγεινὸς </l>
<l n="336">νῆας ἕλῃ Τρώεσσι φέρων χάριν· οἱ δʼ ἀπὸ πύργων</l>
<l n="337">μάρναντʼ Ἀργείοισι· μόθος δʼ ἀλεγεινὸς ὀρώρει.</l>
<l n="338">σκαιῆς μὲν προπάροιθε πύλης Καπανήιος υἱὸς</l>
<l n="339">μάρναθʼ ἅμʼ ἀντιθέῳ Διομήδεϊ· τοὺς δʼ ἄρʼ ὕπερθε</l>
<l n="340">Δηίφοβός τε μενεπτόλεμος κρατερός τε Πολίτης </l>
<l n="341">σύν τʼ ἄλλοις ἑτάροισιν ἐρητύεσκον ὀϊστοῖς</l>
<l n="342">ἠδʼ ἄρα χερμαδίοισι· περικτυπέοντο δὲ φωτῶν</l>
<l n="343">βαλλόμεναι κόρυθές τε καὶ ἀσπίδες, αἵ τʼ ἀλεγεινὸν</l>
<l n="344">αἰζηῶν ῥύοντο μόρον καὶ ἀμείλιχον αἶσαν.</l>
<l n="345">ἀμφὶ δʼ ἄρʼ Ἰδαίῃσιν ἐριδμαίνεσκε πύλῃσιν </l>
<l n="346">υἱὸς Ἀχιλλῆος· πονέοντο δέ οἱ πέρι πάντες</l>
<l n="347">Μυρμιδόνες κρατεροῖο δαήμονες ἰωχμοῖο·</l>
<l n="348">τοὺς δʼ ἀπὸ τείχεος εἶργον ἀπειρεσίοις βελέεσσι</l>
<l n="349">θαρσαλέως Ἕλενός τε καὶ ὀβριμόθυμος Ἀγήνωρ,</l>
<l n="350">Τρῶας ἐποτρύνοντες ἀνὰ μάθον· οἱ δὲ καὶ αὐτοὶ </l>
<l n="351">προφρονέως μάρναντο φίλης περὶ τείχεσι πάτρης.</l>
<l n="352">ἐς πεδίον δὲ πύλῃσι καὶ ὠκυπόρους ἐπὶ νῆας</l>
<l n="353">νισσομένῃς Ὀδυσεύς τε καὶ Εὐρύπυλος πονέοντο</l>
<l n="354">νωλεμέως· τοὺς δʼ ἠῢς ἀφʼ ἕρκεος ὑψηλοῖο</l>
<l n="355">Αἰνείας λάεσσι μέγα φρονέων ἀπέρυκε. </l>
<l n="356">πρὸς δὲ ῥόον Σιμόεντος ἔχεν πόνον ἀλγινόεντα</l>
<l n="357">Τεῦκρος ἐϋμμελίης· ἄλλῃ δʼ ἔχεν ἄλλος ὀϊζύν.</l>
<l n="358">καὶ τότʼ ἄρʼ ἀμφʼ Ὀδυσῆα δαΐφρονα κύδιμοι ἄνδρες</l>
<l n="359">κείνου τεχνήεντι νόῳ ποτὶ μῶλον Ἄρηος</l>
<l n="360">ἀσπίδας ἐντύναντο, βάλον δʼ ἐφύπερθε καρήνων </l>
<l n="361">θέντες ἐπʼ ἀλλήλῃσι· μιῇ δʼ ἅπαν ἥρμοσεν ἁρμῇ·</l>
<l n="362">φαίης κεν μεγάροιο κατηρεφὲς ἔμμεναι ἕρκος</l>
<l n="363">πυκνόν, ὅ τʼ οὔτʼ ἀνέμοιο διέρχεται ὑγρὸν ἀέντος</l>
<l n="364">ῥιπὴ ἀπειρεσίη οὔτʼ ἐκ Διὸς ἄσπετος ὄμβρος·</l>
<l n="365">τοῖαι ἄρʼ Ἀργείων πεπυκασμέναι ἀμφὶ βοείαις </l>
<l n="366">καρτύναντο φάλαγγες· ἔχον δʼ ἕνα θυμὸν ἐς ἀλκηι</l>
<pb id="p.478"/>
<l n="367">εἰς ἓν ἀρηράμενοι· καθύπερθε δὲ Τρώιοι υἷες</l>
<l n="368">βάλλον χερμαδίοισι· τὰ δʼ ὡς στυφελῆς ἀπὸ πέτρης</l>
<l n="369">γαῖαν ἐπὶ τραφερὴν ἐκυλίνδετο· πολλὰ δὲ δοῦρα</l>
<l n="370">καὶ βέλεα στονόεντα καὶ ἀλγινόεντες ἄκοντες </l>
<l n="371">πήγνυντʼ ἐν σακέεσσι, τὰ δʼ ἐν χθονί, πολλὰ δʼ ἄπωθεν</l>
<l n="372">μαψιδίως φορέοντο παραγναμφθέντα βελέμνοις <note n="1" place="unspecified" anchored="yes">Zimmermann, for perignamfqe/nta be/lemna of v.</note>
</l>
<l n="373">πάντοθε βαλλομένων· οἱ δὲ κτύπον οὔτι φέβοντο</l>
<l n="374">ἄσπετον, οὐδʼ ὑπόεικον, ἅτε ψεκάδων ἀΐοντες</l>
<l n="375">δοῦπον· ἄνω δʼ ὑπὸ τεῖχος ὁμῶς ἴσαν· οὐδέ τις αὐτῶν </l>
<l n="376">νόσφιν ἀφειστήκει· συναρηράμενοι δʼ ἐφέποντο,</l>
<l n="377">ὡς νέφος ἠερόεν, τό ῥά που περὶ χείματι μέσσῳ</l>
<l n="378">αἰθέρος ἐξ ὑπάτοιο μακρὸν διέτεινε Κρονίων.</l>
<l n="379">πουλὺς δʼ ἀμφὶ φάλαγγι βρόμος, καναχή θʼ ὑπὸ ποσσὶ</l>
<l n="380">νισσομένων ἐτέτυκτο· κόνιν δʼ ἀπάτερθεν ἀῆται </l>
<l n="381">ὀρνυμένην μάλα τυτθὸν ὑπὲρ δαπέδοιο φέρεσκον</l>
<l n="382">αἰζηῶν μετόπισθε· περίαχε δʼ ἄκριτος αὐδή,</l>
<l n="383">οἷον ὑπὸ σμήνεσσι περιβρομέουσι μέλισσαι·</l>
<l n="384">ἆσθμα δʼ ἀνήιε πουλὺ χύδην, περίχευε δʼ ἀϋτμὴν</l>
<l n="385">λαοῦ ἀποπνείοντος· ἀπειρέσιον δʼ ἄρα θυμῷ </l>
<l n="386">Ἀτρεῖδαι κεχάροντο περὶ σφίσι κυδιόωντες</l>
<l n="387">δερκόμενοι πολέμοιο δυσηχέος ἄτρομον ἕρκος·</l>
<l n="388">ὥρμηναν δὲ πύλῃσι θεηγενέος Πριάμοιο</l>
<l n="389">ἀθρόοι ἐγχριμφθέντες ὑπʼ ἀμφιτόμοις πελέκεσσι</l>
<l n="390">ῥῆξαι τείχεα μακρά, πύλας δʼ εἰς οὖδας ἐρεῖσαι </l>
<l n="391">θαιρῶν ἐξερύσαντες· ἔχεν δʼ ἄρα μῆτις ἀγαυὴ</l>
<l n="392">ἐλπωρήν· ἀλλʼ οὔ σφιν ἐπήρκεσαν οὔτε βόειαι</l>
<l n="393">οὔτε θοοὶ βουπλῆγες, ἐπεὶ μένος Αἰνείαο</l>
<l n="394">ὄβριμον ἀμφοτέρῃς ἐπαρηρότα χείρεσι λᾶαν</l>
<l n="395">ἐμμεμαὼς ἐφέηκε, δάμασσε δὲ τλήμονι πότμῳ </l>
<pb id="p.480"/>
<l n="396">ἀνέρας, οὓς κατέμαρψεν ἐν ἀσπίσιν, εὖτʼ ἐν ὄρεσσι</l>
<l n="397">φερβομένας ὑπὸ πρῶνα βίη κρημνοῖο ῥαγέντος</l>
<l n="398">αἶγας, ὑποτρομέουσι δʼ ὅσαι σχεδὸν ἀμφινέμονται·</l>
<l n="399">ὣς Δαναοὶ θάμβησαν· ὁ δʼ εἰσέτι λᾶας ὕπερθεν</l>
<l n="400">βάλλεν ἐπασσυτέρους, κλονέοντο δὲ πάγχυ φάλαγγες· </l>
<l n="401">ὡς δʼ ὅτʼ ἐν οὔρεσι πρῶνας Ὀλύμπιος οὐρανόθι Ζεὐς</l>
<l n="402">ἀμφὶ μιῇ κορυφῇ συναρηρότας ἄλλυδις ἄλλον</l>
<l n="403">ῥήξῃ ὑπὸ βροντῇσι καὶ αἰθαλόεντι κεραυνῷ,</l>
<l n="404">ἀμφὶ δὲ μῆλα τρέμουσι καὶ ἄλλυδις ἄλλα φέβονται· <note n="1" place="unspecified" anchored="yes">Zimmermann, for mhlono/moi te kai\ a)/ll' o(/sa pa/nta f. Of v.</note>
</l>
<l n="405">ὣς ἄρʼ Ἀχαιῶν υἷες ὑπέτρεσαν, οὕνεκʼ ἄρʼ αὐτῶν </l>
<l n="406">Αἰνείας συνέχευε θοῶς ἔρυμα πτολέμοιο</l>
<l n="407">ἀσπίσιν ἀκαμάτῃσι τετυγμένον, οὕνεκʼ ἄρʼ αὐτῷ</l>
<l n="408">κάρτος ἀπειρέσιον θεὸς ὤσασεν· οὐδέ τις αὐτῶν</l>
<l n="409">ἔσθενέ οἱ κατὰ δῆριν ἐναντίον ὄσσε βαλέσθαι,</l>
<l n="410">οὕνεκά οἱ μάρμαιρε περὶ βριαροῖς μελέεσσι </l>
<l n="411">τεύχεα θεσπεσίῃσιν ἐειδόμενα στεροπῇσιν·</l>
<l n="412">εἱστήκει δέ οἱ ἄγχι δέμας κεκαλυμμένος ὄρφνῃ</l>
<l n="413">δεινὸς Ἄρης, καὶ πάντα κατιθύνεσκε βέλεμνα</l>
<l n="414">ἢ μόρον ἢ δέος αἰνὸν ἐπʼ Ἀργείοισι φέροντα·</l>
<l n="415">μάρνατο δʼ ὡς ὁπότʼ αὐτὸς Ὀλύμπιος οὐρανόθι Ζεὺς </l>
<l n="416">ἀσχαλόων ἐδάϊζεν ὑπέρβια φῦλα Γιγάντων</l>
<l n="417">σμερδαλέων, καὶ γαῖαν ἀπειρεσίην ἐτίναξε</l>
<l n="418">Τηθύν τʼ Ὠκεανόν τε καὶ οὐρανόν, ἀμφὶ δὲ πάντῃ</l>
<l n="419">γυἶ ἐλελίζετʼ Ἄτλαντος ὑπʼ ἀκαμάτου Διὸς ὁρμῆς·</l>
<l n="420">ὣς ἄρʼ ὑπʼ Αἰνείαο κατηρείποντο φάλαγγες </l>
<l n="421">Ἀργείων ἀνὰ δῆριν· ὁ γὰρ περὶ τεῖχος ἁπάντῃ</l>
<l n="422">ἔσσυτο δυσμενέεσσι χολούμενος, ἐκ δʼ ἄρα χειρῶν</l>
<l n="423">πᾶν, ὅ τί παρέκυρσεν ἐπειγομένῳ ποτὶ μῶλον,</l>
<pb id="p.482"/>
<l n="424">βάλλεν, ἐπεὶ μάλα πολλὰ κακῆς ἀλκτήρια χάρμης</l>
<l n="425">κεῖτο μενεπτολέμων ἐπὶ τείχεσι Δαρδανιώνων, </l>
<l n="426">τοῖσί περ Αἰνείας μεγάλῳ περὶ κάρτεϊ θύων</l>
<l n="427">δυσμενέων ἀπέρυκε πολὺν στρατόν· ἀμφὶ δʼ ἄρʼ αὐτῷ</l>
<l n="428">Τρῶες καρτύναντο· κακὴ δʼ ἔχε πάντας ὀϊζὺς</l>
<l n="429">ἀμφὶ πόλιν· πολλοὶ δὲ κατέκταθεν ἠμὲν Ἀχαιῶν</l>
<l n="430">ἠδʼ ἄρα καὶ Τρώων· μέγα δʼ ἴαχον ἀμφοτέρωθεν, </l>
<l n="431">Αἰνείας μὲν Τρωσὶ φιλοπτολέμοισι κελεύων</l>
<l n="432">μάρνασθʼ ἀμφὶ πόληος ἑῆς ἀλόχων <note n="1" place="unspecified" anchored="yes">Zimmermann, for e(w=n teke/wn of v.</note> τε καὶ αὐτῶν</l>
<l n="433">προφρονέως· υἱὸς δὲ μενεπτολέμου Ἀχιλῆος</l>
<l n="434">Αργείους ἐκέλευε παρὰ κλυτὰ τείχεα Τροίης</l>
<l n="435">μίμνειν, ἄχρι πόληα πυρὶ πρήσαντες ἕλωσι. </l>
<l n="436">τοὺς δʼ ἄμφω στονόσσα καὶ ἄσπετος ἄμπεχʼ ἀϋτὴ</l>
<l n="437">μαρναμένους πρόπαν ἦμαρ ἀνὰ κλόνον· οὐδέ τις ἦεν</l>
<l n="438">ἄμπνευσις πολέμοιο λιλαιομένων ἀνὰ θυμὸν</l>
<l n="439">τῶν μὲν ἑλεῖν πτολίεθρον ὑπʼ Ἄρεϊ, τῶν δὲ σαῶσαι.</l>
<l n="440">Αἴας δʼ αὖτʼ ἀπάτερθε θρασύφρονος Αἰνείαο </l>
<l n="441">μαρνάμενος Τρώεσσι κακὰς ἐπὶ κῆρας ἴαλλε</l>
<l n="442">σφῇσιν ἑκηβολίῃσιν, ἐπεί ῥά οἱ ἄλλοτε μέν που</l>
<l n="443">ἰθὺ βέλος πεπότητο διʼ ἠέρος, ἄλλοτε δʼ αὖτε</l>
<l n="444">ἀλγινόεντες ἄκοντες· ἐπʼ ἄλλῳ δʼ ἄλλον ἔπεφνεν·</l>
<l n="445">οἱ δὲ περιπτώσσοντες ἀμύμονος ἀνέρος ἀλκὴν </l>
<l n="446">ἐς μόθον οὐκέτʼ ἔμιμνον· ἔλειπε δὲ τείχεα λαός.</l>
<l n="447">καὶ τότε οἱ θεράπων πολὺ φέρτατος ἐν δαῒ Λοκρῶν</l>
<l n="448">Ἀλκιμέδων ἐρίθυμος, ἑῷ πίσυνος βασιλῆι</l>
<l n="449">κάρτεΐ τε σφετέρῳ καὶ θαρσαλέῃ νεότητι</l>
<l n="450">ἐμμεμαὼς πολέμοιο θοοῖς ἐπεβήσατο ποσσὶ </l>
<l n="451">κλίμακος, ὄφρα κέλευθον ἐπὶ πτόλιν ἀνδράσι θείη</l>
<l n="452">λευγαλέην· σφετέρου δὲ καρήατος ἔμμεναι ἄλκαρ</l>
<pb id="p.484"/>
<l n="453">ἀσπίδα θεὶς καθύπερθεν ἀνήιε λυγρὰ κέλευθα</l>
<l n="454">ἄτρομον ἐνθέμενος κρακίῃ νόον· ἐν δʼ ἄρα χειρὶ</l>
<l n="455">ἄλλοτε μὲν δόρυ πάλλεν ἀμείλιχον, ἄλλοτε δʼ αὖτε </l>
<l n="456">εἷρπεν ἄνω· τὸν δʼ αἶψα διηερίη φέρεν οἶμος.</l>
<l n="457">καί νύ κε κὴ Τρώεσσιν ἄχος γένετʼ, εἰ μὴ ἄρʼ αὐτῷ</l>
<l n="458">ἤδη ὑπερκύπτοντι καὶ εἰσορόωντι πόληα</l>
<l n="459">ὑστάτιον καὶ πρῶτον ἀφʼ ἕρκεος ὑψηλοῖο</l>
<l n="460">Αἰνείας ἐπόρουσεν, ἐπεί ῥά μιν οὐ λάθεν ὁρμὴ </l>
<l n="461">οὐδʼ ἀπάτερθεν ἐόντα· βάλεν δέ μιν εὐρέϊ πέτρῳ</l>
<l n="462">κάκ κεφαλῆς· μεγάλη δὲ βίη κρατερόφρονος ἀνδρὸς</l>
<l n="463">κλίμακά οἱ συνέαξεν· ὁ δʼ ὑψόθεν ἠΰτʼ ὀϊστὸς</l>
<l n="464">ἔσσυτʼ ἀπὸ νευρῆς· ὀλοὸς δέ οἱ ἕσπετο πότμος</l>
<l n="465">ἀμφελελιξαμένῳ· στονόεις δέ οἱ ἠέρι θυμὸς </l>
<l n="466">αἶψα μίγη, πρὶν γαῖαν ἐπὶ στυφελὴν ἀφικέσθαι·</l>
<l n="467">ἤριπε δʼ ἐν θώρηκι κατὰ χθονός, οὕνεκʼ ἄρʼ αὐτοῦ</l>
<l n="468">νόσφιν ἀπεπλάγχθη βριαρὸν δόρυ καὶ σάκος εὐρὺ</l>
<l n="469">καὶ κρατερὴ τρυφάλεια· περιστονάχησε δὲ Λοκρῶν</l>
<l n="470">λαός, ὅτʼ ἔδρακον ἄνδρα κακῇ δεδμημένον ἄτῃ· </l>
<l n="471">δὴ γάρ οἱ λασίοιο καρήατος ἄλλυδις ἄλλῃ</l>
<l n="472">ἐγκέφαλος πεπάλακτο· συνηλοίηντο δὲ πάντα</l>
<l n="473">ὀστέα καὶ θοὰ γυῖα λυγρῷ πεπαλαγμένα λύθρῳ.</l>
<l n="474">καὶ τότε δὴ Ποίαντος ἐῢς πάϊς ἀντιθέοιο,</l>
<l n="475">ὡς ἴδεν Αἰνείαν περὶ τείχεα μαιμώωντα </l>
<l n="476">θηρὶ βίην ἀτάλαντον, ἄφαρ προέηκεν ὀϊστὸν</l>
<l n="477">ἰθύνων ἐς φῶτα περικλυτόν· οὐδʼ ἀφάμαρτεν</l>
<l n="478">ἀνέρος, ἀλλά οἱ οὔτι διʼ ἀσπίδος ἀκαμάτοιο</l>
<l n="479">ἐς χρόα καλὸν ἵκανεν, ἀπέτραπε γὰρ Κυθέρεια</l>
<l n="480">καὶ σάκος, ἀλλʼ ἄρα τυτθὸν ἐπέγραφε δέρμα βοείης. </l>
<l n="481">οὐδʼ ἄρα μαψιδίως χαμάδις πέσεν, ἀλλὰ Μέδοντα</l>
<l n="482">μεσσηγὺς σάκεός τε καὶ ἱπποκόμου τρυφαλείης</l>
<l n="483">τύψεν· ὁ δʼ ἐκ πύργοιο κατήριπεν, εὖτʼ ἀπὸ πέτρης</l>
<l n="484">ἄγριον αἶγα βάλῃσιν ἀνὴρ στονόεντι βελέμνῳ·</l>
<pb id="p.486"/>
<l n="485">ὣς ὁ πεσὼν τετάνυστο· λίπεν δέ μιν ἱερὸς αἰών. </l>
<l n="486">Αἰνείας δʼ ἑτάροιο χολωσάμενος βάλε πέτρην,</l>
<l n="487">καί ῥα Φιλοκτήταο κατέκτανεν ἐσθλὸν ἑταῖρον</l>
<l n="488">Τοξαίχμην· θλάσσεν δὲ κάρη, συνέαξε δὲ πάντα</l>
<l n="489">ὀστέα σὺν πήληκι· λύθη δέ οἱ ἀγλαὸν ἦτορ.</l>
<l n="490">τῷ δʼ ἐπὶ μακρὸν ἄϋσε πάϊς Ποίαντος ἀγαυοῦ· </l>
<l n="491">‘Αἰνεία, νὺν ἔολπας ἐνὶ φρεσὶ σῇσιν ἄριστος</l>
<l n="492">ἔμμεναι ἐκ πύργοιο πονεύμενος, ἔνθα γυναῖκες</l>
<l n="493">δυσμενέεσσι μάχονται ἀνάλκιδες· εἰ δὲ τίς  ἐσσί,</l>
<l n="494">ἔρχεο τείχεος ἐκτὸς ἐν ἔντεσιν, ὄφρα δαείης</l>
<l n="495">Ποίαντος θρασὺν υἷα καὶ ἔγχεσι καὶ βελέεσσιν.’ </l>
<l n="496">ὣς ἄρʼ ἔφη· τὸν δʼ οὔτι θρασὺς πάϊς Ἀγχίσαο</l>
<l n="497">καίπερ ἐελδόμενος προσεφώνεεν, οὕνεκʼ ὀρώρει</l>
<l n="498">δῆρις ὀϊζυρὴ περὶ τείχεα μακρὰ καὶ ἄστυ</l>
<l n="499">νωλεμέως· οὐ γάρ τι κακοῦ παύοντο μόθοιο·</l>
<l n="500">οὐδέ σφιν μάλα δηρὸν ὑπʼ Ἄρεϊ τειρομένοισιν </l>
<l n="501">ἔσκε λύσις καμάτοιο· πόνος δʼ ἄπρηκτος ὀρώρει.</l>
</div1>
<div1 type="book" n="12">
<pb id="p.488"/>
<l n="1">ἀλλʼ ὅτε δὴ μάλα πολλὰ κάμον περὶ τείχεα Τροίης</l>
<l n="2">αἰχμηταὶ Δαναοί, πολέμου δʼ οὐ γίνετο τέκμωρ,</l>
<l n="3">δὴ τότʼ ἀριστήων ἄγυριν ποιήσατο Κάλχας</l>
<l n="4">εὖ εἰδὼς ἀνὰ θυμὸν ὑπʼ ἐννεσίῃς Ἑκάτοιο</l>
<l n="5">πτήσιας οἰωνῶν ἠδʼ ἀστέρας ἄλλα τε πάντα </l>
<l n="6">σήμαθʼ, ὅσʼ ἀνθρώποισι θεῶν ἰότητι πέλονται,</l>
<l n="7">καί σφιν ἀγειρομένοισιν ἔπος ποτὶ τοῖον ἔειπε·</l>
<l n="8">‘μηκέτι πὰρ τείχεσσιν ἐφεζόμενοι πονέεσθε,</l>
<l n="9">ἀλλʼ ἄλλην τινὰ μῆτιν ἐνὶ φρεσὶ μητιάασθε</l>
<l n="10">καὶ δόλον, ὅς λαοῖσι καὶ ἡμῖν ἔσσετʼ ὄνειαρ· </l>
<l n="11">ἦ γὰρ ἔγωγε χθιζὸν ἐσέδρακον ἐνθάδε σῆμα·</l>
<l n="12">ἴρηξ σεῦε πέλειαν· ἐπειγομένη δʼ ἄρα κείνη</l>
<l n="13">χηραμὸν ἐς πέτρης κατεδύσατο· τῇ δʼ ὁ χολωθεὶς</l>
<l n="14">ἀργαλέως μάλα πολλὸν ἐπὶ χρόνον ἀγχόθι μίμνε</l>
<l n="15">χηραμοῦ· ἡ δʼ ἀλέεινεν· ὁ δʼ ἐνθέμενος χόλον αἰνὸν</l>
<l n="16">θάμνῳ ὑπεκρύφθη· ἡ δʼ ἔκθορεν ἀφραδίῃσιν</l>
<l n="17">ἔμμεναι ἐλπομένη μιν ἀπόπροθεν· ὅς δʼ ἐπαερθεὶς</l>
<l n="18">δειλαίῃ τρήρωνι φόνον στονόεντʼ ἐφέηκε·</l>
<l n="19">τῷ νῦν μήτι βίῃ πειρώμεθα Τρώιον ἄστυ</l>
<l n="20">περσέμεν, ἀλλʼ εἴ πού τι δόλος καὶ μῆτις ἀνύσσῃ.’ </l>
<l n="21">ὣς ἄρʼ ἔφη· τῶν δʼ οὔτις ἔφη φρεσὶ τεκμήρασθαι</l>
<l n="22">ἄλκαρ ὀϊζυροῖο μόθου· δίζοντο δὲ μῆχος</l>
<pb id="p.490"/>
<l n="23">εὑρέμεναι· μοῦνος δὲ σαοφροσύνῃσι νόησεν</l>
<l n="24">υἱὸς Λαέρταο καὶ ἀντίον ἔκφατο μῦθον·</l>
<l n="25">‘ὦ φίλʼ, ἐπουρανίοισι τετιμένε πάγχυ θεοῖσιν, </l>
<l n="26">εἰ ἐτεὸν πέπρωται ἐϋπτολέμοισιν Ἀχαιοῖς</l>
<l n="27">ἐκπέρσαι Πριάμοιο δολοφροσύνῃσι πόληα,</l>
<l n="28">ἵππον τεκτήναντες ἀριστέες ἐς λόχον ἄνδρες</l>
<l n="29">βησόμεθʼ ἀσπασίως· λαοὶ δʼ ἀπὸ νόσφι νέεσθαι</l>
<l n="30">ἐς Τένεδον σὺν νηυσίν, ἐνιπρῆσαι δʼ ἄρα πάντες </l>
<l n="31">ἃς κλισίας, ἵνα Τρῶες ἀπʼ ἄστεος ἀθρήσαντες</l>
<l n="32">ἐς πεδίον προχέωνται ἀταρβέες· ἀλλά τις ἀνὴρ</l>
<l n="33">θαρσαλέος, τόν γʼ οὔτις ἐπίσταται ἐν Τρώεσσι,</l>
<l n="34">μιμνέτω ἔκτοθεν ἵππου ἀρήϊον ἐνθέμενος κῆρ,</l>
<l n="35">ὅστις ὑποκρίναιτο βίην ὑπέροπλον Ἀχαιῶν </l>
<l n="36">ῥέξαι ὑπὲρ νόστοιο λιλαιομένων μέγʼ <note n="1" place="unspecified" anchored="yes">Zimmermann, for me/n of Koechly.</note> ἀλύξαι,</l>
<l n="37">ἵππῳ ὑποπτήξας εὐεργέϊ· ʽτὸν δʼ ἐκάμοντο</l>
<l n="38">Παλλάδι χωομένῃ Τρώων ὕπερ αἰχμητάων·̓</l>
<l n="39">καὶ τὰ μὲν ὣς ὲπὶ δηρὸν ἀνειρομένοισι πιφαύσκειν,</l>
<l n="40">εἰσόκε οἱ πεπίθωνται ἀταρτηροί περ ἐόντες, </l>
<l n="41">ἐς δὲ πόλιν μιν ἄγωσι θοῶς ἐλεεινὸν ἐόντα,</l>
<l n="42">ὄφρʼ ἡμῖν ἀλεγεινὸν ἐς Ἄρεα σῆμα πέληται,</l>
<l n="43">τοῖς μὲν ἄρʼ αἰθαλόεντα θοῶς ἀνὰ πυρσὸν ἀείρας,</l>
<l n="44">τοὺς δʼ ἄρʼ ἐποτρύνας ἐκβήμεναι εὐρέος ἵππου</l>
<l n="45">ὁππότε Τρώιοι υἷες ἀκηδέες ὑπνώωσιν.’ </l>
<l n="46">ὣς φάτο· τὸν δʼ ἄρα πάντες ἐπῄνεον· ἔξοχα δʼ ἄλλων</l>
<l n="47">Κάλχας μιν θαύμαζεν, ὅπως ὑπεθήκατʼ Ἀχαιοῖς</l>
<l n="48">μῆτιν καὶ δόλον ἐσθλόν, ὃς Ἀργείοισιν ἔμελλε</l>
<l n="49">νίκης ἔμμεναι ἄλκαρ, ἀτὰρ μέγα Τρώεσι πῆμα·</l>
<l n="50">τοὔνεκʼ ἀριστήεσσιν ἐϋπτολέμοισι μετηύδα· </l>
<l n="51">‘μηκέτι νῦν δόλον ἄλλον ἐνὶ φρεσὶ μητιάασθε,</l>
<l n="52">ὦ φίλοι, ἀλλὰ πιθέσθαι ἐϋπτολέμῳ Ὀδυσῆι·</l>
<pb id="p.492"/>
<l n="53">οὐδέ οἱ ἔσσετʼ ἄπρηκτον ἐϋφρονέοντι νόημα·</l>
<l n="54">ἤδη γὰρ Δαναοῖσι θεοὶ τελέουσιν ἐέλδωρ,</l>
<l n="55">σήματα δʼ οὐκ ἀτέλεστʼ ἀναφαίνεται ἄλλοθεν ἄλλα· </l>
<l n="56">Ζηνὸς μὲν γὰρ ὕπερθε μέγα κτυπέουσι διʼ αἴθρης</l>
<l n="57">βρονταὶ ὁμῶς στεροπῇστ· παραΐσσουσι δὲ λαοὺς</l>
<l n="58">δεξιοὶ ὄρνιθες ταναῇ ὀπὶ κεκλήγοντες.</l>
<l n="59">ἀλλʼ ἄγε μηκέτι πολλὸν ἐπὶ χρόνον ἀμφὶ πόληα</l>
<l n="60">μίμνωμεν· Τρωσὶν γὰρ ἐνέπνευσεν μέγʼ ἀνάγκη </l>
<l n="61">θάρσος, ὅ περ πρὸς Ἄρηα καὶ οὐτιδανόν περ ἐγείρει·</l>
<l n="62">κάρτιστοι δὲ τότʼ ἄνδρες ἐπὶ μόθον, ὁππότε θυμὸν</l>
<l n="63">παρθέμενοι στονόεντος ἀφειδήσωσιν ὀλέθρου·</l>
<l n="64">ὡς νῦν Τρώιοι υἷες ἀταρβέες ἀμφιμάχονται</l>
<l n="65">ἄστυ περὶ σφέτερον· μέγα δέ σφισι μαίνεται ἦτορ.’ </l>
<l n="66">ὣς φάμενον προσέειπεν Ἀχιλλέος ὄβριμος υἱός·</l>
<l n="67">‘ὦ Κάλχαν, δήϊοισι καταντίον ἄλκιμοι ἄνδρες</l>
<l n="68">μάρνανται· τοὶ δʼ ἐντὸς ἀλευάμενοι ἀπὸ πύργων</l>
<l n="69">οὐτιδανοὶ πονέονται, ὅσων φρένα δεῖμα χαλέπτει·</l>
<l n="70">τῷ νῦν μήτε δόλον φραζώμεθα, μήτε τι μῆχος </l>
<l n="71">ἄλλο· πόνῳ γὰρ ἔοικεν ἀριστέας ἔμμεναι ἄνδρας</l>
<l n="72">καὶ δορί· θαρσαλέοι γὰρ ἀμείνονες ἐν δαῒ φῶτες.’</l>
<l n="73">ὣς φάμενον προσέειπε μένος Λαερτιάδαο·</l>
<l n="74">‘ὦ τέκος ὀβριμόθυμον ἀταρβέος Αἰακίδαο,</l>
<l n="75">ταῦτα μέν, ὡς ἐπέοικεν ἀμύμονι φωτὶ ἐσθλῷ, </l>
<l n="76">θαρσαλέως μάλα πάντα διίκεο χερσὶ πεποιθώς·</l>
<l n="77">ἀλλʼ οὔτʼ ἀκαμάτοιο τεοῦ πατρὸς ἄτρομος ἀλκὴ</l>
<l n="78">ἔσθενεν ὄλβιον ἄστυ διαπραθέειν Πριάμοιο</l>
<l n="79">οὔθʼ ἡμεῖς μάλα πολλὰ πονεύμενοι· ἀλλʼ ἄγε θᾶσσον</l>
<l n="80">Κάλχαντος βουλῇσι θοάς ἐπὶ νῆας ἰόντες </l>
<l n="81">ἵππον τεκταίνωμεν ὑπαὶ παλάμῃσιν Ἐπειοῦ,</l>
<l n="82">ὅς ῥά τε πολλὸν ἄριστος ἐν Ἀργείοισι τέτυκται</l>
<l n="83">εἵνεκα τεκτοσύνης· δέδαεν δέ μιν ἔργον Ἀθήνη.’</l>
<pb id="p.494"/>
<l n="84">ὣς φάτο· τῷ δʼ ἄρα πάντες ἀριστῆες πεπίθοντο</l>
<l n="85">νόσφι Νεοπτολέμοιο δαΐφρονος· οὐδὲ μὲν ἐσθλὸν </l>
<l n="86">πεῖθε Φιλοκτήταο νόον κρατερὰ φρονέοντος·</l>
<l n="87">ὑσμίνης γὰρ ἔτʼ ἔσκον ὀϊζυρῆς ἀκόρητοι.</l>
<l n="88">ὥρμαινον δὲ μάχεσθαι ἀνὰ κλόνον· ἀμφὶ δὲ λαοὺς</l>
<l n="89">σφωιτέρους ἐκέλευον ἀπειρέσιον περὶ τεῖχος</l>
<l n="90">πάντα φέρειν, ὅσα δῆριν ἐνὶ πτολέμοισιν ὀφέλλει, </l>
<l n="91">ἐλπόμενοι πτολίεθρον ἐΰκτιτον ἐξαλαπάξαι·</l>
<l n="92">ἄμφω γὰρ βουλῇσι θεῶν ἐς δῆριν ἵκοντο.</l>
<l n="93">καί νύ κεν αἶψα τέλεσσαν, ὅσα σφίσιν ἤθελε θυμός,</l>
<l n="94">εἰ μὴ Ζεὺς νεμέσησεν ἀπʼ αἰθέρος, ἀμφὶ δὲ γαῖαν</l>
<l n="95">Ἀργείων ἐλέλιξεν ὑπαὶ ποσί, σὺν δʼ ἐτίναξεν </l>
<l n="96">ἠέρα πᾶσαν ὕπερθε, βάλεν δʼ ἀκάμαντα κεραυνὸν</l>
<l n="97">ἡρώων προπάροιθεν· ὑπεσμαράγησε δὲ πᾶσα</l>
<l n="98">Δαρδανίη· τῶν δʼ αἶψα μετετράπετʼ ἠῢ νόημα</l>
<l n="99">ἐς φόβον· ἐκ δʼ ἐλάθοντο βίης καὶ κάρτεος ἐσθλοῦ,</l>
<l n="100">καί ῥα κλυτῷ Κάλχαντι καὶ οὐκ ἐθέλοντε πίθοντο· </l>
<l n="101">ἐς δʼ ἄρα νῆας ἵκοντο σὺν Ἀργείοισι καὶ ἄλλοις</l>
<l n="102">μάντιν ἀγασσάμενοι, τὸν ἄρʼ ἐκ Διὸς ἔμμεν ἔφαντο,</l>
<l n="103">ἐκ Διὸς ἢ Φοίβοιο· πίθοντο δέ οἱ μάλα πάντα.</l>
<l n="104">ἦμος δʼ αἰγλήεντα περιστρέφετʼ οὐρανὸν ἄστρα</l>
<l n="105">πάντοθε μαρμαίροντα, πόνου δʼ ἐπιλήθεται ἀνήρ, </l>
<l n="106">δὴ τότʼ Ἀθηναίη μακάρων ἕδος αἰπὺ λιποῦσα</l>
<l n="107">ἤλυθε παρθενικῇ ἁπαλόχροϊ πάντʼ εἰκυῖα</l>
<l n="108">ἐς νῆας καὶ λαόν· ἀρηιφίλου δʼ ἄρʼ Ἐπειοῦ</l>
<l n="109">ἔστη ὑπὲρ κεφαλῆς ἐν ὀνείραϊ, καί μιν ἀνώγει</l>
<l n="110">τεῦξαι δούριον ἵππον· ἔφη δέ οἱ ἐγκονέοντι </l>
<l n="111">αὐτὴ συγκαμέειν, αὐτὴ δʼ ἄφαρ ἀγχόθι βῆναι</l>
<l n="112">ἔργον ἐς ὀτρύνουσα. Θεῆς δʼ ὅ γε μῦθον ἀκούσας</l>
<l n="113">καγχαλόων ἀνὰ θυμὸν ἀκηδέος ἔκθορεν ὕπνου·</l>
<l n="114">ἔγνω δʼ ἀθάνατον θεὸν ἄμβροτον· οὐδέ οἱ ἦτορ</l>
<pb id="p.496"/>
<l n="115">ἄλλο παρὲξ ὥρμαινε, νόον δʼ ἔχεν αἰὲν ἐπʼ ἔργῳ </l>
<l n="116">θεσπεσίῳ· πινυτὴ δὲ περὶ φρένας ἤιε τέχνη.</l>
<l n="117">Ἠὼς δʼ ὁππόθʼ ἵκανεν ἀπωσαμένη κνέφας ἠῢ</l>
<l n="118">εὶς ἔρεβος, χαροπὴ δὲ διʼ ἠέρος ἤιεν αἴγλη,</l>
<l n="119">δὴ τότε θεῖον ὄνειρον ἐν Ἀργείοισιν Ἐπειός,</l>
<l n="120">ὡς ἴδεν, ὡς ἤκουσεν, ἐελδομένοισιν ἔειπεν· </l>
<l n="121">οἱ δέ οἱ εἰσαΐοντες ἀπειρέσιον κεχάροντο.</l>
<l n="122">καὶ τότʼ ἄρʼ Ἀτρέος υἷες ἐς ἄγκεα τηλεθάοντα</l>
<l n="123">Ἴδης ὑψικόμοιο θοοὺς προέηκαν ἱκέσθαι</l>
<l n="124">ἀνέρας· οἱ δʼ ἐλάτῃσιν ἐπιβρίσαντες ἀνʼ ὕλην,</l>
<l n="125">τάμνον δένδρεα μακρά· περικτυπέοντο δὲ βῆσσαι </l>
<l n="126">θεινομένων· δολιχαὶ δὲ κατʼ οὔρεα μακρὰ κολῶναι</l>
<l n="127">δεύοντʼ ἐκ ξυλόχοιο· νάπη δʼ ἀνεφαίνετο πᾶσα</l>
<l n="128">θήρεσιν οὐκέτι τόσσον ἐπήρατος, ὡς τὸ πάροιθε·</l>
<l n="129">πρέμνα δʼ ἀπαυαίνοντο βίην ποθέοντʼ ἀνέμοιο.</l>
<l n="130">καὶ τὰ μὲν ἂρ πελέκεσσι διατμήγοντες Ἀχαιοὶ </l>
<l n="131">ἐσσυμένως φορέεσκον ἐπʼ ᾐόνας Ἑλλησπόντου</l>
<l n="132">ἐξ ὄρεος λασίοιο· μόγησε δὲ θυμὸς ἐπʼ ἔργῳ</l>
<l n="133">αἰζηῶν τε καὶ ἡμιόνων· πονέοντο δὲ λαοὶ</l>
<l n="134">ἄσπετον <note n="1" place="unspecified" anchored="yes">Supplied by Zimmernann.</note> ἄλλοθεν ἄλλος ὑποδρήσσοντες Ἐπειῷ·</l>
<l n="135">οἱ μὲν γὰρ τέμνεσκον ὑπʼ ὀκριόεντι σιδήρῳ </l>
<l n="136">δούρατα καὶ σανίδας διεμέτρεον· οἱ δʼ ἄρʼ ἀπʼ ὄζους</l>
<l n="137">λείαινον πελέκεσσιν ἔτʼ ἀπρίστων ἀπὸ φιτρῶν,</l>
<l n="138">ἄλλος δʼ ἄλλο τι ῥέζε πονεύμενος· αὐτὰρ Ἐπειὸς</l>
<l n="139">ἵππου δουρατέοιο πόδας κάμεν, αὐτὰρ ἔπειτα</l>
<l n="140">νηδύα, τῇ δʼ ἐφύπερθε συνήρμοσε νῶτα καὶ ἰξὺν </l>
<l n="141">ἐξόπιθεν, δειρὴν δὲ πάρος, καθύπερθε δὲ χαίτην</l>
<l n="142">αὐχένος ὑψηλοῖο καθήρμοσεν, ὡς ἐτεόν περ</l>
<l n="143">κινυμένην, λάσιον δὲ κάρη καὶ ἐΰτριχον οὐρήν,</l>
<l n="144">οὔατά τʼ ὀφθαλμούς τε διειδέας ἄλλα τε πάντα,</l>
<l n="145">οἷς ἐπικίνυται ἵππος· ἀέξετο δʼ ἱερὸν ἔργον </l>
<l n="146">ὡς ἐτεὸν ζώοντος, ἐπεὶ θεὸς ἀνέρι τέχνην</l>
<pb id="p.498"/>
<l n="147">δῶκʼ ἐρατήν· τετέλεστο δʼ ἐνὶ τρισὶν ἤμασι πάντα</l>
<l n="148">Παλλάδος ἐννεσίῃσι· πολὺς δʼ ἐπεγήθεε λαὸς</l>
<l n="149">Αργείων· θαύμαζε δʼ ὅπως ἐπὶ δούρατι θυμὸς</l>
<l n="150">καὶ τάχος ἐκπεπόνητο ποδῶν, χρεμέθοντί τʼ ἐῴκει. </l>
<l n="151">καὶ τότε δῖος Ἐπειὸς ὑπὲρ μεγακήτεος ἵππου</l>
<l n="152">εὔχετʼ ἐπʼ ἀκαμάτῳ Τριτωνίδι χεῖρας ὀρέξας·</l>
<l n="153">
<q direct="unspecified">κλῦθι, θεὰ μεγάθυμε, σάου δʼ ἐμὲ καὶ τεὸν ἵππον.</q>
</l>
<l n="154">ὣς φάτο· τοῦ δʼ ἐσάκουσε θεὰ πολύμητις Ἀθήνη,</l>
<l n="155">καί ῥά οἱ ἔργον ἔτευξεν ἐπιχθονίοισιν ἀγητὸν </l>
<l n="156">πᾶσιν, ὅσοι μιν ἴδοντο καὶ οἳ μετόπισθε πύθοντο.</l>
<l n="157">ἀλλʼ ὅτε δὴ Δαναοὶ μὲν ἐγήθεον ἔργον Ἐπειοῦ</l>
<l n="158">δερκόμενοι, Τρῶες δὲ πεφυζότες ἔνδοθι πύργων</l>
<l n="159">μίμνον ἀλευάμενοι θάνατον καὶ ἀνηλέα κῆρα,</l>
<l n="160">δὴ τότʼ ἐπʼ Ὠκεανοῖο ῥοὰς καὶ Τηθύος ἄντρα </l>
<l n="161">Ζηνὸς ὑπερθύμοιο θεῶν ἀπάτερθε μολόντος</l>
<l n="162">ἔμπεσεν ἀθανάτοισιν ἔρις· δίχα δέ σφισι θυμὸς</l>
<l n="163">ἔπλετʼ ὀρινομένων· ἀνέμων δʼ ἐπιβάντες ἀέλλαις</l>
<l n="164">οὐρανόθεν φορέοντο ποτὶ χθόνα· τοῖσι δ̔̓??ʼὕπʼ αἰθὴρ</l>
<l n="165">ἔβραχεν· οἱ δὲ μολόντες ἐπὶ Ξάνθοιο ῥέεθρα </l>
<l n="166">ἀλλήλων ἵσταντο καταντίον, οἱ μὲν Ἀχαιῶν</l>
<l n="167">οἱ δʼ ἄρʼ ὑπὲρ Τρώων· πολέμου δʼ ἔρος ἔμπεσε θυμῷ.</l>
<l n="168">τοῖσι δʼ ὁμῶς ἀγέροντο καὶ οἳ λάχον εὐρέα πόντον.</l>
<l n="169">καί ῥʼ οἱ μὲν δολόεντα κοτεσσάμενοι μενέαινον</l>
<l n="170">ἵππον ἀμαλδῦναι σὺν νήεσιν, οἱ δʼ ἐρατεινὴν </l>
<l n="171">Ἴλιον· αἶσα δʼ ἔρυκε πολύτροπος, ἐς δὲ κυδοιμὸν</l>
<l n="172">τρέψε νόον μακάρεσσιν· Ἄρης δʼ ἐξῆρχε μόθοιο,</l>
<l n="173">ἆλτο δʼ Ἀθηναίης κατεναντίον· ὣς δὲ καὶ ἄλλοι</l>
<l n="174">σύμπεσον ἀλλήλοισι· περί σφισι δʼ ἄμβροτα τεύχη</l>
<pb id="p.500"/>
<l n="175">χρύσεα κινυμένοισι μέγʼ ἴαχεν· ἀμφὶ δὲ πόντος </l>
<l n="176">εὐρὺς ἐπεσμαράγησε· κελαινὴ δʼ ἔτρεμε γαῖα</l>
<l n="177">ἀθανάτων ὑπὸ ποσσί· μακρὸν δʼ ἅμα πάντες ἄϋσαν.</l>
<l n="178">σμερδαλέη δʼ ἐνοπὴ μέχρις οὐρανὸν εὐρὺν ἵκανε,</l>
<l n="179">μέχρις ἐπʼ Ἀϊδονῆος ὑπερθύμοιο βέρεθρον·</l>
<l n="180">Τιτῆνες δʼ ὑπένερθε μέγʼ ἔτρεσαν· ἀμφὶ δὲ μακρὴ </l>
<l n="181">Ἴδη ἐπέστενε πᾶσα καὶ ἠχήεντα ῥέεθρα</l>
<l n="182">ἀενάων ποταμῶν, δολιχαὶ δʼ ἅμα τοῖσι χαράδραι</l>
<l n="183">νῆές τʼ Ἀργείων Πριάμοιό τε κύδιμον ἄστυ.</l>
<l n="184">ἀλλʼ οὐκ ἀνθρώποισι πέλεν δέος· οὐδʼ ἐνόησαν</l>
<l n="185">αὐτῶν ἐννεσίῃσι θεῶν ἔριν· οἱ δὲ κολώνας </l>
<l n="186">χερσὶν ἀπορρήξαντες ἀπʼ οὔρεος Ἰδαίοιο</l>
<l n="187">βάλλον ἐπʼ ἀλλήλους· αἱ δὲ ψαμάθοισιν ὁμοῖαι</l>
<l n="188">ῥεῖα διεσκίδναντο θεῶν ἀμφʼ ἄσχετα γυῖα</l>
<l n="189">ῥηγνύμεναι διὰ τυτθά. Διὸς δʼ ἐπὶ πείρασι γαίης</l>
<l n="190">οὐ λάθον ἠῢ νόημα· λιπὼν δʼ ἄφαρ Ὠκεανοῖο </l>
<l n="191">χεύματʼ ἐς οὐρανὸν εὐρὺν ἀνήιε· τὸν δὲ φέρεσκον</l>
<l n="192">εὖρος καὶ Βορέης, Ζέφυρος δʼ ἐπὶ τοῖσι Νότος τε,</l>
<l n="193">τοὺς ὑπὸ θεσπέσιον ζυγὸν αἰόλος ἤγαγεν Ἶρις</l>
<l n="194">ἅρματος αἰὲν ἐόντος, ὅ οἱ κάμεν ἄμβροτος Αἰὼν</l>
<l n="195">χερσὶν ὑπʼ ἀκαμάτῃσιν ἀτειρέος ἐξ ἀδάμαντος. </l>
<l n="196">ἵκετο δʼ Οὐλύμποιο ῥίον μέγα· σὺν δʼ ἐτίναξεν</l>
<l n="197">ἠέρα πᾶσαν ὕπερθε χολούμενος· ἄλλοθε δʼ ἄλλαι</l>
<l n="198">βρονταὶ ὁμῶς στεροπῇσι μέγʼ ἔκτυπον· ἐκ δὲ κεραυνοὶ</l>
<l n="199">ταρφέες ἐξεχέοντο ποτὶ χθόνα· καίετο δʼ ἀὴρ</l>
<l n="200">ἄσπετον· ἀθανάτοισι δʼ ὑπὸ φρένας ἔμπεσε δεῖμα· </l>
<l n="201">πάντων δʼ ἔτρεμε γυῖα καὶ ἀθανάτων περ ἐόντων.</l>
<l n="202">τῶν δὲ περιδδείσασα κλυτὴ Θέμις εὖτε νόημα</l>
<l n="203">ἆλτο διὰ νεφέων· τάχα δέ σφεας εἰσαφίκανεν·</l>
<pb id="p.502"/>
<l n="204">οἴη γάρ στονόεντος ἀπόπροθι μίμνε μόθοιο·</l>
<l n="205">τοῖον δʼ ἔκφατο μῦθον ἐρυκανόωσα μάχεσθαι· </l>
<l n="206">‘ἴσχεσθʼ ἰωχμοῖο δυσηχέος· οὐ γὰρ ἔοικε</l>
<l n="207">Ζηνὸς χωομένοιο μινυνθαδίων ἕνεκʼ ἀνδρῶν</l>
<l n="208">μάρνασθʼ αἰὲν ἐόντας, ἐπεὶ τάχα πάντες ἄϊστοι</l>
<l n="209">ἔσσεσθʼ· ἦ γὰρ ὕπερθεν ἐφʼ ὑμέας οὔρεα πάντα</l>
<l n="210">εἰς ἓν ἀναρρήξας οὔθʼ υἱῶν οὔτε θυγατρῶν </l>
<l n="211">φείσεται, ἀλλʼ ἄρα πάντας ὁμῶς ἐφύπερθε καλύψει</l>
<l n="212">γαίῃ ἀπειρεσίῃ· οὐδʼ ἔσσεται ὔμμιν ἄλυξις</l>
<l n="213">ἐς φάος· ἀργαλέος δὲ περὶ ζόφος αἰὲν ἐρύξει.’</l>
<l n="214">ὣς φάτο· τοὶ δʼ ἐπίθοντο Διὸς τρομέοντες ὁμοκλήν,</l>
<l n="215">ὑσμίνης δʼ ἴσχοντο, χόλον δʼ ἀπὸ νόσφι Βάλοντο </l>
<l n="216">ἀργαλέον, φιηότητα δʼ ὁμήθεα ποιήσαντο·</l>
<l n="217">καί ῥʼ οἱ μὲν νίσσοντο πρὸς οὐρανόν, οἱ δʼ ἁλὸς εἴσω,</l>
<l n="218">οἱ δʼ ἀνὰ γαῖαν ἔμιμνον. ἐϋπτολέμοιστ δʼ Ἀχαιοῖς</l>
<l n="219">υἱὸς Λαέρταο πύκα φρονέων φάτο μῦθον·</l>
<l n="220">‘ὦ κλυτοὶ Ἀργείων σημάντορες ὀβριμόθυμοι, </l>
<l n="221">νῦν μοι ἐελδομένῳ τεκμήρατε, οἵτινές ἐστε</l>
<l n="222">ἐκπάγλως κρατεροὶ καὶ ἀμύμονες· ἦ γὰρ ἱκάνει</l>
<l n="223">ἔργον ἀναγκαίης· ἀλλὰ μνησώμεθʼ Ἄρηος,</l>
<l n="224">ἐς δʼ ἵππον βαίνωμεν ἐΰξοον, ὄφρα κε τέκμωρ</l>
<l n="225">εὕρωμεν πολέμοιο δυσηχέος· ὣς γάρ ἄμεινον </l>
<l n="226">ἔσσεται ἤν κε δόλῳ καὶ μήδεσιν ἀργαλέοισιν</l>
<l n="227">ἄστυ μέγʼ ἐκπέρσωμεν, οὖ εἵνεκα δεῦρο μολόντες</l>
<l n="228">πάσχομεν ἄλγεα πολλὰ φίλης ἀπὸ τηλόθι γαίης.</l>
<l n="229">ἀλλʼ ἄγε δή, μένος ἠΰ καὶ ἄλκιμον ἐν φρεσί θέντες</l>
<l n="230">καὶ γάρ τις κατὰ δῆριν ἀνιηρῇ ὑπʼ ἀνάγκῃ </l>
<l n="231">θαρσήσας ἀνὰ θυμὸν ἀμείνονα φῶτα κατέκτα</l>
<l n="232">χειρότερος γεγαώς· μάλα γὰρ μέγα θυμὸν ἀέξει</l>
<l n="233">θάρσος, ὅ πέρ τε μάλιστα πέλει κλέος ἀνθ ρώποισιν.</l>
<pb id="p.504"/>
<l n="234">ἀλλʼ ἄγʼ, ἀριστῆες μὲν ἐῢν λόχου ἐντύνεσθε·</l>
<l n="235">οἱ δʼ ἄλλοι Τενέδοιο πρὸς ἱερὸν ἄστυ μολόντες </l>
<l n="236">μιμνέμεν, εἰσόκεν ἄμμε ποτὶ πτόλιν εἰρύσσωσι</l>
<l n="237">δήϊοι ἐλπόμενοι Τριτωνίδι δῶρον ἄγεσθαι.</l>
<l n="238">αἰζηῶν δέ τις ἐσθλός, ὃν οὐ σάφα Τρῶες ἴσασι,</l>
<l n="239">μιμνέτω ἄγχʼ ἵπποιο σιδήρεον ἐνθέμενος κῆρ·</l>
<l n="240">καί οἱ πάντα μέλοιτο μάλʼ ἔμπεδον, ὁππόσʼ ἔγωγε</l>
<l n="241">πρόσθʼ ἐφάμην· καὶ μή τι περὶ φρεσὶν ἄλλο νοήσῃ,</l>
<l n="242">ὄφρα μὴ ἀμφαδὰ Τρωσὶν Ἀχαιῶν ἔργα πέληται.’</l>
<l n="243">ὣς φάτο· τὸν δὲ Σίνων ἀπαμείβετο κύδιμος ἀνὴρ</l>
<l n="244">ἄλλων δειδιότων· μάλα γὰρ μέγα ἔργον ἔμελλεν</l>
<l n="245">ἐκτελέειν· τῷ καί μιν ἐϋφρονέοντʼ ἀνὰ θυμὸν </l>
<l n="246">εὐρὺς ἀγάσσατο λαός· ὁ δʼ ἐν μέσσοισιν ἔειπεν·</l>
<l n="247">‘ὦ Ὀδυσεῦ καὶ πάντες Ἀχαιῶν φέρτατοι υἷες,</l>
<l n="248">ἔργον μὲν τόδʼ ἔγωγε λιλαιομένοισι τελέσσω,</l>
<l n="249">εἰ καὶ ἀεικίζωσι καὶ εἰ πυρὶ μητιόωνται</l>
<l n="250">βάλλειν ζωὸν ἐόντα· τὸ γάρ νύ μοι εὔαδε θυμῷ, </l>
<l n="251">ἢ θανέειν δηΐοισιν ὑπʼ ἀνδράσιν, ἢ ὑπαλύξαι</l>
<l n="252">Ἀργείοις μέγα κῦδος ἐελδομένοισι φέροντα.’</l>
<l n="253">ὣς φάτο θαρσαλέως· μέγα δʼ Ἀργεῖοι κεχάροντο·</l>
<l n="254">καί τις ἔφη· ‘ὡς τῷδε θεὸς μέγα θάρσος ἔδωκε</l>
<l n="255">σήμερον· οὐ γὰρ πρόσθεν ἔην θρασύς· ἀλλά ἑ δαίμων </l>
<l n="256">ὀτρύνει πάντεσσι κακὸν Τρώεσσι γενέσθαι</l>
<l n="257">ἢ νῶιν· νῦν γάρ που ὀΐομαι ἐσσυμένως περ</l>
<l n="258">ἀργαλέου πολέμοιο τέκμωρ ἀΐδηλον ἔσεσθαι.’</l>
<l n="259">ὣς ἄρʼ ἔφη κατὰ λαὸν ἀρηϊφίλων τις Ἀχατῶν·</l>
<l n="260">Νέστωρ δʼ αὖθʼ ἑτέρωθεν ἐποτρύνων μετέειπε· </l>
<l n="261">‘νῦν χρειώ, φίλα τέκνα , βίης καὶ θάρσεος ἐσθλοῦ·</l>
<l n="262">νῦν γὰρ τέρμα πόνοιο θεοὶ καὶ ἀμύμονα νίκην</l>
<pb id="p.506"/>
<l n="263">ἧμιν ἐελδομένοισι φίλας ἐς χεῖρας ἄγουσιν·</l>
<l n="264">ἀλλʼ ἄγε θαρσαλέως πολυχανδέος ἔνδοθεν ἵππου</l>
<l n="265">βαίνετʼ, ἐπεὶ μερόπεσσι κλέος μέγα θάρσος ὀπάξει· </l>
<l n="266">ὡς ὄφελον μέγα κάρτος ἐμοῖς ἔτι γούνασι κεῖτο,</l>
<l n="267">οἶον ὅτʼ Αἴσονος υἱὸς ἔσω νεὸς ὠκυπόροιο</l>
<l n="268">Ἀργῴης καλέεσκεν ἀριστέας, ὁππότʼ ἔγωγε</l>
<l n="269">πρῶτος ἀριστήων καταβήμεναι ὁρμαίνεσκον,</l>
<l n="270">εἰ μὴ ἄρʼ ἀντίθεος Πελίης ἀέκοντά μʼ ἔρυκε· </l>
<l n="271">νῦν δέ με γῆρας ἔπεισι πολύστονον· ἀλλʼ ἄρα καὶ ὥς,</l>
<l n="272">ὡς νέος ἡβώων, καταβήσομαι ἔνδοθεν ἵππου</l>
<l n="273">θαρσαλέως· θάρσος δὲ κλέος καὶ κῦδος ὁπάσσει.’</l>
<l n="274">ὣς φάμενον προσέειπε πάϊς ξανθοῦ Ἀχιλῆος·</l>
<l n="275">‘ὧ Νέστορ, σὺ μέν ἐσσὶ νόῳ προφερέστατος ἀνδρῶν </l>
<l n="276">πάντων· ἀλλά σε γῆρας ἀμείλιχον ἀμφιμέμαρπεν,</l>
<l n="277">οὐδέ τοι ἔμπεδός ἐστι βίη χατέοντι πόνοιο·</l>
<l n="278">τῷ σε χρὴ Τενέδοιο πρὸς ῇόνας ἀπονέεσθαι·</l>
<l n="279">ἐς δὲ λόχον νέοι ἄνδρες ἔθʼ ὑσμίνης ἀκόρητοι</l>
<l n="280">βησόμεθʼ ὡς σύ, γεραιέ, λιλαιομένοις ἐπιτέλλεις.’ </l>
<l n="281">ὣς φάτο· τοῦ δʼ ἄγχιστα κιὼν Νηλήιος υἱὸς</l>
<l n="282">ἀμφοτέρας οἱ ἔκυσσε χέρας κεφαλήν τʼ ἐφύπερθεν,</l>
<l n="283">οὕνεχʼ ὑπέσχετο πρῶτος ἐς εὐρέα δύμεναι ἵππον,</l>
<l n="284">αὐτὸν δʼ αὖτε κέλευε γεραίτερον ἔκτοθι μίμνειν</l>
<l n="285">ἄλλοις σὺν Δαναοῖσιν· ἐέλδετο γὰρ πονέεσθαι· </l>
<l n="286">καί ῥά μιν ἰωχμοῖο λιλαιόμενον προσέειπεν·</l>
<l n="287">‘ἐσσὶ πατρὸς κείνοιο βίῃ καὶ εΰφρονι μύθῳ</l>
<l n="288">ἀντιθέου Ἀχιλῆος· ἔολπα δὲ σῇσι χέρεσσιν</l>
<l n="289">Ἀργείους Πριάμοιο διαπραθέειν κλυτὸν ἄστυ·</l>
<l n="290">ὀψὲ δʼ ἄρʼ ἐκ καμάτοιο μέγα κλέος ἔσσεται ἡμῖν </l>
<l n="291">πολλὰ πονησαμένοισι κατὰ κλόνον ἄλγεα λυγρά·</l>
<l n="292">ἄλγεα μὲν παρὰ ποσσὶ θεοὶ θέσαν ἀνθρώποισιν,</l>
<l n="293">ἐσθλὰ δὲ πολλὸν ἄπωθε· πόνον δʼ ἐς μέσσον ἔλασσαν·</l>
<pb id="p.508"/>
<l n="294">τούνεκα ῥηιδίη μέν ἐς ἀργαλέην κακότητα</l>
<l n="295">αἰζηοῖσι κέλευθος, ἀνιηρὴ δʼ ἐπὶ κῦδος, </l>
<l n="296">μέσφʼ ὅτε τις στονόεντα πόνον διὰ ποσσὶ περήσῃ.’</l>
<l n="297">ὣς φάτο· τὸν δʼ Ἀχιλῆος ἀμείβετο κύδιμος υἱός·</l>
<l n="298">‘ὦ γέρον, ὡς σύ γʼ ἔολπας ἐνὶ φρεσί, τοῦτο πέλοιτο</l>
<l n="299">ἡμῖν εὐχομένοισιν, ἐπεὶ πολὺ λώιον οὕτως·</l>
<l n="300">εἰ δʼ ἑτέρως ἐθέλουσι θεοί , καὶ τοῦτο τετύχθω· </l>
<l n="301">βουλοίμην γὰρ ὑπʼ Ἄρεϊ ἐϋκλειῶς ἀπολέσθαι,</l>
<l n="302">ἠὲ φυγὼν Τροίηθεν ὀνείδεα πολλὰ φέρεσθαι.’</l>
<l n="303">ὣς εἰπὼν ὤμοισι κατʼ ἄμβροτα θήκατο τεύχη</l>
<l n="304">πατρὸς ἑοῦ· τοὶ δʼ αἶψα καὶ αὐτοὶ θωρήχθησαν</l>
<l n="305">ἡρώων οἱ ἄριστοι, ὅσοις θρασὺς ἔπλετο θυμός. </l>
<l n="306">τούς μοι νῦν καθʼ ἕκαστον ἀνειρομένῳ σάφα Μοῦσαι</l>
<l n="307">ἔσπεθʼ , ὅσοι κατέβησαν ἄσω πολυχανδέος ἵππου·</l>
<l n="308">ὑμεῖς γὰρ πᾶσάν μοι ἐνὶ φρεσὶ θήκατʼ ἀοιδήν,</l>
<l n="309">πρίν μοι ἔτʼ ἀμφὶ παρειὰ κατασκίδνασθαι ἴουλον,</l>
<l n="310">σμύρνης ἐν δαπέδοισι περικλυτὰ μῆλα νέμοντι </l>
<l n="311">τρὶς τόσον Ἑρμοῦ ἄπωθεν, ὅσον βοόωντος ἀκοῦσαι,</l>
<l n="312">Ἀρτέμιδος περὶ νηὸν Ἐλευθερίῳ ἐνὶ κήπῳ,</l>
<l n="313">οὔρεΐ τʼ οὔτε λίην χθαμαλῷ οὔθʼ ὑψόθι πολλῷ.</l>
<l n="314">πρῶτος μὲν κατέβαινεν ἐς ἵππον κητώεντα</l>
<l n="315">υἱὸς Ἀχιλλῆος, σὺν δὲ κρατερὸς Μενέλαος </l>
<l n="316">ἠδʼ Ὀδυσεὺς Σθένελός τε καὶ ἀντίθεος Διομήδης·</l>
<l n="317">βῆ δὲ Φιλοκτήτης τε καὶ Ἄντικλος ἠδὲ Μενεσθεύς,</l>
<l n="318">σὺν δὲ Θόας ἐρίθυμος ἰδὲ ξανθὸς Πολυποίτης,</l>
<l n="319">Αἴας τʼ Εὐρύπυλός τε καὶ ἰσόθεος Θρασυμήδης,</l>
<l n="320">Μηριόνης τε καὶ Ἰδομενεὺς ἀριδεικέτω ἄμφω, </l>
<l n="321">σὺν δʼ ἄρʼ ἐϋμμελίης Ποδαλείριος Εὐρύμαχός τε</l>
<l n="322">Τεῦκρός τʼ ἀντίθεος καὶ Ἰάλμενος ὀβριμόθυμος,</l>
<l n="323">Θάλπιος Ἀντίμαχός τε μενεπτόλεμός τε Λεοντεύς·</l>
<pb id="p.510"/>
<l n="324">σὺν δʼ Εὔμηλος ἔβη θεοείκελος Εὐρύαλός τε</l>
<l n="325">Δημοφόων τε καὶ Ἀμφίμαχος κρατερός τʼ Ἀγαπήνωρ, </l>
<l n="326">σὺν δʼ Ἀκάμας τε Μέγης τε κραταιοῦ Φυλέος υἱός·</l>
<l n="327">ἄλλοι δʼ αὖ κατέβαινον, ὅσοι ἔσαν ἔξοχʼ ἄριστοι,</l>
<l n="328">ὅσσους χάνδανεν ἵππος ἐΰξοος ἐντὸς ἐέργειν.</l>
<l n="329">ἐν δέ σφιν πύματος κατεβήσατο δῖος Ἐπειός,</l>
<l n="330">ὅς ῥα καὶ ἵππον ἔτευξεν· ἐπίστατο δʼ ᾦ ἐνὶ θυμῷ </l>
<l n="331">ἠμὲν ἀναπτύξαι κείνου πτύχας ἠδʼ ἐπερεῖσαι·</l>
<l n="332">τοὔνεκα δὴ πάντων βῆ δεύτατος· εἴρυσε δʼ εἴσω</l>
<l n="333">κλίμακας, ᾖς ἀνέβησαν· ὁ δʼ αὖ μάλα πάντʼ ἐπερείσας</l>
<l n="334">αὐτοῦ πὰρ κληῖδι καθέζετο· τοὶ δὲ σιωπῇ</l>
<l n="335">πάντες ἔσαν μεσσηγὺς ὁμῶς νίκης καὶ ὀλέθρου. </l>
<l n="336">οἱ δʼ ἄλλοι νήεσιν ἐπέπλεον εὐρέα πόντον</l>
<l n="337">ἃς κλισίας πρήσαντες, ὅπῃ πάρος αὐτοὶ ἴαυον.</l>
<l n="338">τοῖσι δὲ κοιρανέοντε δύω κρατερόφρονε φῶτε</l>
<l n="339">σήμαινον, Νέστωρ τε καὶ αἰχμητὴς Ἀγαμέμνων·</l>
<l n="340">τοὺς δὲ καἰ ἐλδομένους καταβήμεναι ἔνδοθεν ἵππου </l>
<l n="341">Ἀργεῖοι κατέρυξαν, ἵνʼ ἐν νήεσσι μένοντες</l>
<l n="342">λαοῖς σημαίνωσιν, ἐπεὶ πολὺ λώιον ἄνδρες</l>
<l n="343">ἔργον ἐποίχονται, ὁπότʼ εἰσορόωσιν ἄνακτες·</l>
<l n="344">τοὔνεκʼ ἄρʼ ἔκτοθι μίμνον ἀριστῆές περ ἐόντες.</l>
<l n="345">οἱ δὲ θοῶς ἀφίκοντο πρὸς ἠιόνας Τενέδοιο· </l>
<l n="346">εὐνὰς δʼ ἔνθʼ ἔβαλον κατὰ βένθεος· ἐκ δʼ ἔβαν αὐτοὶ</l>
<l n="347">νηῶν ἐσσυμένως· ἀπὸ δʼ ἔκτοθι πείσματʼ ἔδησαν</l>
<l n="348">ἠιόνων· αὐτοὶ δὲ παραυτόθι μίμνον ἕκηλοι</l>
<l n="349">δέγμενοι, ὁππότε πυρσὸς ἐελδομένοισι φανείη.</l>
<l n="350">οἱ δʼ ἄρʼ ἐν ἵππῳ ἔσαν δηΐων σχεδόν, ἄλλοτε μέν που </l>
<l n="351">φθεῖσθαι ὀϊόμενοι, ὁτὲ ἱερὸν ἄστυ δαΐξαι·</l>
<l n="352">καὶ τὰ μὲν ἐλπομένοισιν ἐπήλυθεν Ἠριγένεια.</l>
<pb id="p.512"/>
<l n="353">Τρῶες εἰσενόησαν ἐπʼ ᾐόσιν Ἑλλησπόντου</l>
<l n="354">καπνὸν ἔτʼ ἀΐσσοντα διʼ ἠέρος· οὐδʼ ἄρα νῆας</l>
<l n="355">δέρκονθʼ, αἵ σφιν ἔνεικαν ἀφʼ Ἑλλάδος1 αἰνὸν ὄλεθρον. </l>
<l n="356">γηθόσυνοι δʼ ἄρα πάντες ἐπέδραμον αἰγιαλοῖσι</l>
<l n="357">τεύχἐ ἐφεσσάμενοι· ἔτι γὰρ δέος ἄμφεχε θυμόν·</l>
<l n="358">ἵππον δʼ εἰσενόησαν ἐΰξοον. ἀμφὶ δʼ ἄρʼ αὐτῷ</l>
<l n="359">θάμβεον ἑσταότες· μάλα γὰρ μέγα ἔργον ἐτὺχθη·</l>
<l n="360">ἀγχόθι δʼ αὖτε Σίνωνα δυσάμμορον εἰσενόησαν· </l>
<l n="361">καί μιν ἀνειρόμενοι Δαναῶν ὕπερ ἄλλοθεν ἄλλος</l>
<l n="362">μέσσον ἐκυκλώσαντο περισταδόν· ἀμφὶ δὲ μύθοις</l>
<l n="363">μειλιχίοις εἴροντο πάρος· μετέπειτα δʼ ὁμοκλῇ</l>
<l n="364">σμερδαλέῃ· καὶ πολλὰ δολόφρονα φῶτα δάϊζον</l>
<l n="365">πολλὸν ἐπὶ χρόνον αἰέν· ὁ δʼ ἔμπεδον ἠΰτε πέτρη </l>
<l n="366">μίμνεν ἀτειρέα γυἶ ἐπιειμένος· ὀψὲ δʼ ἄρʼ αὐτοῦ</l>
<l n="367">οὔαθʼ ὁμῶς καὶ ῥῖνας ἀπὸ μελέων ἐτάμοντο</l>
<l n="368">πάμπαν ἀεικίζοντες, ὅπως νημερτέα εἴπῃ,</l>
<l n="369">ὅππῃ ἔβαν Δαναοὶ σὺν νήεσιν, ἢ τί καὶ ἵππος</l>
<l n="370">ἔνδον ἐρητύεσκεν. ὁ δʼ ἐνθέμενος φρεσὶ κάρτος </l>
<l n="371">λώβης οὐκ ἀλέγιζεν ἀεικέος, ἀλλʼ ἐνὶ θυμῷ</l>
<l n="372">ἔτλη καὶ πληγῇσι καὶ ἐν πυρὶ τειρόμενός περ</l>
<l n="373">ἀργαλέως· Ἥρη γὰρ ἐνέπνευσεν μέγα κάρτος·</l>
<l n="374">τοῖα δʼ ἄρʼ ἐν μέσσοισι δολοφρονέων ἀγόρευεν·</l>
<l n="375">‘Ἀργεῖοι μέν νηυσὶν ὑπὲρ πόντοιο φέβονται </l>
<l n="376">μακρῷ ἀκηδήσαντες ἐπὶ πτολέμῳ καὶ ἀνίῃ·</l>
<l n="377">Κάλχαντος δʼ ἰότητι δαΐφρονι Τριτογενείῃ</l>
<l n="378">ἵππον ἐτεκτήναντο, θεῆς χόλον ὄφρʼ ἀλέωνται</l>
<l n="379">πάγχυ κοτεσσαμένης Τρώων ὕπερ· ἀμφὶ δὲ νόστου</l>
<l n="380">ἐννεσίῃς Ὀδυσῆος ἐμοὶ μενέαινον ὄλεθρον, </l>
<l n="381">ὄφρα με δῃώσωσι δυσηχέος ἄγχι θαλάσσης</l>
<pb id="p.514"/>
<l n="382">δαίμοσιν εἰναλίοις. ἐμὲ δʼ οὐ λάθον, ἀλλʼ ἀλεγεινὰς</l>
<l n="383">σπονδάς τʼ οὐλοχύτας τε μάλʼ ἐσσυμένως ὑπαλύξας</l>
<l n="384">ἀθανάτων βουλῇσι παραὶ ποσὶ κάππεσον ἵππου·</l>
<l n="385">οἱ δὲ καὶ οὐκ ἐθέλοντες ἀναγκαίῃ με λίποντο </l>
<l n="386">ἁζόμενοι μεγάλοιο Διὸς κρατερόφρονα κούρην.’</l>
<l n="387">ὣς φάτο κερδοσύνῃσι καὶ οὐ κάμεν ἄλγεσι θυμόν·</l>
<l n="388">ἀνδρὸς γὰρ κρατεροῖο κακὴν ὑποτλῆναι ἀνάγκην.</l>
<l n="389">τῷ δʼ οἱ μὲν πεπίθοντο κατὰ στρατόν, οἱ δʼ ἄρʼ ἔφαντο</l>
<l n="390">ἔμμεναι ἠπεροπῆα πολύτροπον, οἷς ἄρα βουλὴ </l>
<l n="391">ἥνδανε Λαοκόωντος· ὁ γὰρ πεπνυμένα βάζων</l>
<l n="392">φῆ δόλον ἔμμεναι αἰνὸν ὑπʼ ἐννεσίῃσιν Ἀχαιῶν,</l>
<l n="393">πάντας δʼ ὀτρύνεσκε θοῶς ἐμπρησέμεν ἵππον,</l>
<l n="394">ἵππον δουράτεον καὶ γνώμεναι εἴ τι κεκεύθει.</l>
<l n="395">καί νύ κέ οἱ πεπίθοντο καὶ ἐξήλυξαν ὄλεθρον, </l>
<l n="396">εἰ μὴ Τριτογένεια, κοτεσσαμένη περὶ θυμῷ</l>
<l n="397">αὐτῷ καὶ Τρώεσσι καὶ ἄστεϊ, γαῖαν ἔνερθεν</l>
<l n="398">θεσπεσίην ἐλέλιξεν ὑπαὶ ποσὶ Λαοκόωντος.</l>
<l n="399">τῷ δʼ ἄφαρ ἔμπεσε δεῖμα· τρόμος δʼ ἀμφέκλασε γυῖα</l>
<l n="400">ἀνδρὸς ὑπερθύμοιο· μέλαινα δέ οἱ περὶ κρατὶ </l>
<l n="401">νὺξ ἐχύθη· στυγερὸν δὲ κατὰ βλεφάρων πέσεν ἄλγος,</l>
<l n="402">σὺν δʼ ἔχεεν λασίῃσιν ὑπʼ ὀφρύσιν ὄμματα φωτός·</l>
<l n="403">γλῆναι δʼ ἀργαλέῃσι πεπαρμέναι ἀμφʼ ὀδύνῃσι</l>
<l n="404">ῥιζόθεν ἐκλονέοντο· περιστρωφῶντο δʼ ὀπωπαὶ</l>
<l n="405">τειρόμεναι ὑπένερθεν· ἄχος δʼ ἀλεγεινὸν ἵκανεν </l>
<l n="406">ἄχρι καὶ ἐς μήνιγγας ἰδʼ ἐγκεφάλοιο θέμεθλα·</l>
<l n="407">τοῦ δʼ ὁτὲ μὲν φαίνοντο μεμιγμένοι αἵματι πολλῷ</l>
<l n="408">ὀφθαλμοί, ὁτὲ δʼ αὖτε δυσαλθέα γλαυκιόωντες·</l>
<l n="409">πολλάκι δʼ ἔρρεον οἷον ὅτε στυφελῆς ἀπὸ πέτρης</l>
<l n="410">εἴβεται ἐξ ὀρέων νιφετῷ πεπαλαγμένον ὕδωρ· </l>
<pb id="p.516"/>
<l n="411">μαινομένῳ δʼ ἤικτο, καὶ ἔδρακε διπλόα πάντα</l>
<l n="412">αἰνὰ μάλα στενάχων. καὶ ἔτι Τρώεσσι κέλευεν,</l>
<l n="413">οὐδʼ ἀλέγιζε μόγοιο· φάος δέ οἱ ἐσθλὸν ἄμερσε</l>
<l n="414">δῖα θεά· λευκαὶ δʼ ἄρʼ ὑπὸ βλέφαρʼ ἔσταν ὀπωπαὶ</l>
<l n="415">αἵματος ἐξ ὀλοοῖο· περιστενάχιζε δὲ λαὸς </l>
<l n="416">οἰκτείρων φίλον ἄνδρα, καὶ ἀθανάτην Ἀγελείην</l>
<l n="417">ἐρριγώς, μή τι παρήλιτεν ἀφραδίῃσιν,</l>
<l n="418">καί σφιν ἐς αἰνὸν ὄλεθρον ἀνεγνάμφθη νόος ἔνδον,</l>
<l n="418a">
<add>δειδιότων, μὴ δή σφι καὶ αὐτοῖς ἄλγος ἕπηται</add>
</l>
<l n="419">οὕνεκα λωβήσαντο δέμας μογεροῖο Σίνωνος</l>
<l n="420">ἐλπόμενοι κατὰ θυμὸν ἐτήτυμα πάντʼ ἀγορεύσειν· <note n="1" place="unspecified" anchored="yes">Zimmermann, for a)goreu/ein of v.</note>
</l>
<l n="421">τοὔνεκα προφρονέως μιν ἄγον ποτὶ Τρώιον ἄστυ</l>
<l n="422">ὀψέ περ οἰκτείραντες. ἀγειρόμενοι δʼ ἅμα πάντες</l>
<l n="423">σειρὴν ἀμφεβάλοντο θοῶς περιμήκεϊ ἵππῳ</l>
<l n="424">δησάμενοι καθύπερθεν, ἐπεί ῥά οἱ ἐσθλὸς Ἐπειὸς</l>
<l n="425">ποσσὶν ὑπὸ βριαροῖσιν ἐΰτροχα δούρατʼ ἔθηκεν, </l>
<l n="426">ὄφρα κεν αἰζηοῖσιν ἐπὶ πτολίεθρον ἕπηται</l>
<l n="427">ἑλκόμενος Τρώων ὑπὸ χείρεσιν. οἱ δʼ ἅμα πάντες</l>
<l n="428">εἷλκον ἐπιβρίσαντες ἀολλέες, ἠΰτε νῆα</l>
<l n="429">ἕλκωσιν μογέοντες ἔσω ἁλὸς ἠχηέσσης</l>
<l n="430">αἰζηοί, στιβαραὶ δὲ περιστενάχουσι φάλαγγες </l>
<l n="431">τριβόμεναι, δεινὸν δὲ τρόπις περιτετριγυῖα</l>
<l n="432">ἀμφὶς ὀλισθαίνουσα κατέρχεται εἰς ἁλὸς οἶδμα·</l>
<l n="433">ὣς οἵ γε σφίσι πῆμα ποτὶ πτόλιν ἔργον Ἐπειοῦ</l>
<l n="434">πανσυδίῃ μογέοντες ἀνείρυον· ἀμφὶ δʼ ἄρʼ αὐτῷ</l>
<l n="435">πολλὸν ἄδην στεφέων ἐριθηλέα κόσμον ἔθεντο· </l>
<l n="436">αὐτοὶ δʼ ἐστέψαντο κάρη· μέγα δʼ ἤπυον αὐλοὶ</l>
<l n="437">ἀλλήλοις ἐπικεκλομένοι· ἐγέλασσε δʼ Ἐνυὼ</l>
<l n="438">δερκομένη πολέμοιο κακὸν τέλος· ὑψόθι δʼ Ἥρη</l>
<l n="439">τέρπετʼ· Ἀθηναίη δʼ ἐπεγήθεεν· οἱ δὲ μολόντες</l>
<l n="440">ἄστυ ποτὶ σφέτερον μεγάλης κρήδεμνα πόληος </l>
<l n="441">λυσάμενοι λυγρὸν ἵππον ἐσήγαγον· αἱ δʼ ὀλόλυξαν</l>
<pb id="p.518"/>
<l n="442">Τρωιάδες, πᾶσαι δὲ περισταδὸν εἰσορόωσαι</l>
<l n="443">θάμβεον ὄβριμον ἔργον· ὃ δέ σφισιν ἔκρυφε πῆμα.</l>
<l n="444">Λαοκόων δʼ ἔτʼ ἔμιμνεν ἐποτρύνων ἑτάροισιν</l>
<l n="445">ἵππον ἀμαλδῦναι μαλερῷ πυρί· τοὶ δέ οἱ οὔτι </l>
<l n="446">πείθοντʼ, ἀθανάτων γὰρ ὑποτρομέεσκον ὁμοκλήν.</l>
<l n="447">τῷ δʼ ἔπι κύντερον ἄλλο θεὰ μεγάθυμος Ἀθὴνη</l>
<l n="448">δυστήνοις τεκέεσσιν ἐμήδετο Λαοκόωντος.</l>
<l n="449">δὴ γάρ που πέλεν ἄντρον ὑπὸ στυφελώδεϊ πέτρῃ</l>
<l n="450">ἠερόεν, θνητοῖσιν ἀνέμβατον, ᾧ ἔνι θῆρες </l>
<l n="451">σμερδαλέοι ναίεσκον ἔτʼ οὐλομένοιο γενέθλης</l>
<l n="452">Τυφῶνος νήσοιο κατὰ πτύχας, ἥν τε Καλύδνην</l>
<l n="453">λαοὶ ἐπικλείουσιν ἔσω ἁλὸς ἀντία Τροίης.</l>
<l n="454">ἔνθεν ἀναστήσασα βίην καλέεσκε δρακόντων</l>
<l n="455">ἐς Τροίην· οἱ δʼ αἶψα θεῆς ὕπο κινηθέντες </l>
<l n="456">νῆσον ὅλην ἐτίναξαν· ἐπεσμαράγησε δὲ πόντος</l>
<l n="457">νισσομένων, καὶ κῦμα διΐστατο· τοὶ δʼ ἐφέροντο</l>
<l n="458">αἰνὸν λιχμώωντες· ἔφριξε δὲ κήτεα πόντου·</l>
<l n="459">ἀμφὶ δʼ ἄρα στενάχοντο μέγα Ξάνθοιο θύγατρες</l>
<l n="460">νύμφαι καὶ Σιμόεντος· ἀπʼ Οὐλύμποιο δὲ Κύπρις </l>
<l n="461">ἄχνυτο· τοὶ δʼ ἄφαρ ἷξον ὅπῃ θεὸς ὀτρύνεσκε,</l>
<l n="462">θήγοντες βλοσυρῇσι γενειάσι λοιγὸν ὀδόντων</l>
<l n="463">δυστήνοις ἐπὶ παισί· κακὴ δʼ ἐπενίσσετο φύζα</l>
<l n="464">Τρῶας, ὅτʼ εἰσενόησαν ἀνὰ πτόλιν αἰνὰ πέλωρα·</l>
<l n="465">οὐδέ τις αἰζηῶν οὐδʼ εἰ μένος ἄτρομος ἦεν </l>
<l n="466">μεῖναι ἔτλη· πάντας γὰρ ἀμείλιχον ἄμφεχε δεῖμα</l>
<l n="467">θῆρας ἀλευομένους, ὀδύνη δʼ ἔχεν· ἂν δὲ γυναῖκες</l>
<l n="468">οἴμωζον· καί πού τις ἑῶν ἐπελήσατο τέκνων</l>
<l n="469">αὐτὴ ἀλευομένη στυγερὸν μόρον· ἀμφὶ δὲ Τροίη</l>
<l n="470">ἔστενʼ ἐπεσσυμένων· πολλοὶ δʼ ἄφαρ εἰς ἓν ἰόντες </l>
<l n="471">γυῖα περιδρύφθησαν· ἐνεστείνοντο δʼ ἀγυιαῖς</l>
<l n="472">ἀμφιπεριπτώσσοντες. ἔλειπτο δὲ μοῦνος ἄπωθεν</l>
<pb id="p.520"/>
<l n="473">Λαοκόων ἅμα παισί· πέδησε γὰρ οὐλομένη Κὴρ</l>
<l n="474">καὶ θεός. οἱ δέ οἱ υἷας ὑποτρομέοντας ὄλεθρον</l>
<l n="475">ἀμφοτέρους ὀλοῇσιν ἀνηρείψαντο γένυσσι </l>
<l n="476">πατρὶ φίλῳ ὀρέγοντας ἑὰς χέρας· οὐδʼ ὅ γʼ ἀμύνειν</l>
<l n="477">ἔσθενεν· ἀμφὶ δὲ Τρῶες ἀπόπροθεν εἰσορόωντες</l>
<l n="478">κλαῖον ὑπὸ κραδίῃσι τεθηπότες. οἱ δʼ ἄρʼ Ἀθήνης</l>
<l n="479">προφρονέως τελέσαντες ἀπεχθέα Τρωσὶν ἐφετμὴν</l>
<l n="480">ἄμφω ἀϊστώθησαν ὑπὸ χθόνα· τῶν δʼ ἔτι σῆμα </l>
<l n="481">φαίνεθʼ, ὅπου κατέδυσαν ἐς ἱερὸν Ἀπόλλωνος·</l>
<l n="482">Περγάμῳ ἐν ζαθέῃ. προπάροιθε δὲ Τρώιοι υἷες</l>
<l n="483">παίδων Λαοκόωντος ἀμείλιχα δῃωθέντων</l>
<l n="484">τεῦξαν ἅμʼ ἀγρόμενοι κενεὸν τάφον, ᾧ ἔπι δάκρυ</l>
<l n="485">χεῦε πατὴρ ἀλαοῖσιν ὑπʼ ὄμμασιν· ἀμφὶ δὲ μήτηρ </l>
<l n="486">πολλὰ κινυρομένη κενεῷ ἐπαΰτεε τύμβῳ</l>
<l n="487">ἐλπομένη τι καὶ ἄλλο κακώτερον, ἔστενε δʼ ἄτην</l>
<l n="488">ἀνέρος ἀφραδίῃς, μακάρων δʼ ὑπεδείδιε μῆνιν·</l>
<l n="489">ὡς δʼ ὅτʼ ἐρημαίην περιμύρεται ἀμφὶ καλιὴν</l>
<l n="490">πολλὰ μάλʼ ἀχνυμένη κατὰ δάσκιον ἄγκος ἀηδών, </l>
<l n="491">ἧς ἔτι νήπια τέκνα, πάρος κελαδεινὸν ἀείδειν,</l>
<l n="492">δάμναθʼ ὑπὸ γναθμοῖσι μένος βλοσυροῖο δράκοντος,</l>
<l n="493">μητέρι δʼ ἄλγεα θῆκε, καὶ ἄσπετον ἀσχαλόωσα</l>
<l n="494">μύρεται ἀμφὶ δόμον κενεὸν μάλα κεκληγυῖα·</l>
<l n="495">ὣς ἥ γε στενάχιζε λυγρῷ τεκέων ἐπʼ ὀλέθρῳ </l>
<l n="496">μυρομένη κενεῷ περὶ σήματι· σὺν δέ οἱ ἄλλο</l>
<l n="497">πῆμα μάλʼ ἀργαλέον πόσιος πέλεν ἀμφʼ ἀλαοῖο.</l>
<l n="498">καί ῥʼ ἡ μὲν φίλα τέκνα καὶ ἀνέρα κωκύεσκε</l>
<l n="499">τοὺς μὲν ἀποφθιμένους τὸν δʼ ἄμμορον ἠελίοιο·</l>
<l n="500">Τρῶες δʼ ἀθανάτοισιν ἐπεντύνοντο θυηλὰς </l>
<l n="501">λείβοντες μέθυ λαρόν, ἐπεί σφισιν ἦτορ ἐώλπει</l>
<l n="502">λευγαλέου πολέμοιο βαρὺ σθένος ἐξυπαλύξειν.</l>
<l n="503">ἱερὰ δʼ οὐ καίοντο, πυρὸς δʼ ἐσβέννυτʼ ἀϋτμή,</l>
<l n="504">ὄμβρου ὅπως καθύπερθε δυσηχέος ἐσσυμένοιο·</l>
<pb id="p.522"/>
<l n="505">καπνὸς δʼ αἱματόεις ἀνεκήκιε· μηρὰ δὲ πάντα </l>
<l n="506">πῖπτε χαμαὶ τρομέοντα· κατηρείποντο δὲ βωμοί·</l>
<l n="507">σπονδαὶ δʼ αἷμα γένοντο· θεῶν δʼ ἐξέρρεε δάκρυ,</l>
<l n="508">καὶ νηοὶ δεύοντο λύθρῳ· στοναχαὶ δʼ ἐφέροντο</l>
<l n="509">ἔκποθεν ἀπροφάτοιο· περισσείοντο δὲ μακρὰ</l>
<l n="510">τείχεα καὶ πύργοι μεγάλʼ ἔκτυπον, ὡς ἀχέοντες· <note n="1" place="unspecified" anchored="yes">Zimmermann, for e)teo/n per of v.</note>
</l>
<l n="511">αὐτόματοι δʼ ἄρʼ ὀχῆες ἀνωίγνυντο πυλάων</l>
<l n="512">αἰνὸν κεκλήγοντες· ἐπεστενάχοντο δὲ λυγρὸν</l>
<l n="513">ἐννύχιοι ὄρνιθες ἐρημαῖον βοόωντες·</l>
<l n="514">ἄστρα δὲ πάντʼ ἐφύπερθε θεοδμήτοιο πόληος</l>
<l n="515">ἀχλὺς ἀμφεκάλυψε καὶ ἀννεφέλου περ ἐόντος </l>
<l n="516">οὐρανοῦ αἰγλήεντος· ἀπαυαίνοντο δὲ δάφναι</l>
<l n="517">πὰρ νηῷ Φοίβοιο πάρος θαλεραί περ ἐοῦσαι·</l>
<l n="518">ἐν δὲ λύκοι καὶ θῶες ἀναιδέες ὠρύσαντο</l>
<l n="519">ἔντοσθεν πυλέων· μάλα μυρία δʼ ἄλλα φαάνθη</l>
<l n="520">σήματα Δαρδανίδῃσι καὶ ἄστεϊ πῆμα φέροντα. </l>
<l n="521">ἀλλʼ οὐ δεῖμʼ ἀλεγεινὸν ὑπὸ Τρώων φρένας ἷξε</l>
<l n="522">δερκομένων ἀλεγεινὰ τεράατα πάντα κατʼ ἄστυ·</l>
<l n="523">κῆρες γὰρ πάντων νόον ἔκβαλον, ὄφρʼ ἐπὶ δαιτὶ</l>
<l n="524">πότμον ἀναπλήσωσιν ὑπʼ Ἀργείοισι δαμέντες.</l>
<l n="525">οἴη δʼ ἔμπεδον ἦτορ ἔχεν πινυτόν τε νόημα </l>
<l n="526">Κασσάνδρη, τῆς οὔποτʼ ἔπος γένετʼ ἀκράαντον,</l>
<l n="527">ἀλλʼ ἄρʼ ἐτήτυμον ἔσκεν· ἀκούετο δʼ ἔκ τινος αἴσης</l>
<l n="528">ὡς ἀνεμώλιον αἰέν, ἵνʼ ἄλγεα Τρωσὶ γένηται.</l>
<l n="529">ἡ ῥʼ ὅτε σήματα λυγρὰ κατὰ πτόλιν εἰσενόησεν</l>
<l n="530">εἰς ἕν ἅμʼ ἀΐσσοντα, μέγʼ ἴαχεν, εὖτε λέαινα, </l>
<l n="531">ἥν ῥά τʼ ἐνὶ ξυλόχοισιν ἀνὴρ λελιημένος ἄγρης</l>
<l n="532">οὐτάσῃ ἠὲ βάλῃ, τῆς δʼ ἐν φρεσὶ μαίνεται ἦτορ</l>
<l n="533">πάντῃ ἀνʼ οὔρεα μακρά, πέλει δέ οἱ ἄσχετος ἀλκή·</l>
<l n="534">ὥς ἄρα μαιμώωσα θεόπροπον ἔνδοθεν ἦτορ</l>
<l n="535">ἤλυθεν ἐκ μεγάροιο· κόμαι δέ οἱ ἀμφεκέχυντο </l>
<l n="536">ὤμοις ἀργυφέοισι μετάφρενον ἄχρις ἰοῦσαι·</l>
<pb id="p.524"/>
<l n="537">ὄσσε δέ οἱ μάρμαιρεν ἀναιδέα· τῆς ὑπὸ δειρή,</l>
<l n="538">ἐξ ἀνέμων ἅτε πρέμνον, ἄδην ἐλελίζετο πάντῃ.</l>
<l n="539">καί ῥα μέγα στονάχησε καὶ ἴαχε παρθένος ἐσθλή·</l>
<l n="540">‘ἆ δειλοί, νῦν βῆμεν ὑπὸ ζόφον· ἀμφὶ γὰρ ἡμῖν </l>
<l n="541">ἔμπλειον πυρὸς ἄστυ καὶ αἵματος ἠδὲ καὶ οἴτου</l>
<l n="542">λευγαλέου· πάντῃ δὲ τεράατα δακρυόεντα</l>
<l n="543">ἀθάνατοι φαίνουσι, καὶ ἐν ποσὶ τέρματʼ ὀλέθρου.</l>
<l n="544">σχέτλιοι, οὐδέ τι ἴστε κακὸν μόρον, ἀλλʼ ἅμα πάντες</l>
<l n="544a">χαίρετʼ ἄρʼ ἀφραδέοντες, οἳ <add>ἠγάγετʼ ἐς πόλιν αὐτοὶ</add>
</l>
<l n="545">
<add>Ἀργείων λυγρὸν ἵππον <note n="1" place="unspecified" anchored="yes">Stadtmueller's suggested supplementum of lacuna,</note>
</add> ὃ γὰρ μέγα πῆμα κέκευθεν. </l>
<l n="546">ἀλλά μοι οὐ πείθεσθʼ, οὐδʼ εἰ μάλα πόλλʼ ἀγορεύω,</l>
<l n="547">οὕνεκʼ Ἐριννύες ἄκρα γάμου κεχολωμέναι αἰνοῦ</l>
<l n="548">ἀμφʼ Ἑλένης, καὶ Κῆρες ἀμείλιχοι ἀΐσσουσι</l>
<l n="549">πάντῃ ἀνὰ πτολίεθρον· ἐπʼ εἰλαπίνῃ δʼ ἀλεγεινῇ</l>
<l n="550">δαίνυσθʼ ὕστατα δόρπα κακῷ πεφορυγμένα λύθρῳ </l>
<l n="551">ἤδη ἐπιψαύοντες ὁμὴν ὁδὸν εἰδώλοισι.’</l>
<l n="552">καί τις κερτομέων ὀλοφώιον ἔκφατο μῦθον·</l>
<l n="553">‘ὦ κούρη Πριάμοιο, τί ἤ νύ σε μάργος ἀνώγει</l>
<l n="554">γλῶσσα κακοφραδίη τʼ ἀνεμώλια πάντʼ ἀγορεύειν;</l>
<l n="555">οὐδέ σε παρθενικὴ καὶ ἀκήρατος ἀμφέχει αἰδώς, </l>
<l n="556">ἀλλά σε λύσσʼ ὀλοὴ περιδέδρομε· τῷ νύ σε πάντες</l>
<l n="557">αἰὲν ἀτιμάζουσι βροτοὶ πολύμυθον ἐοῦσαν.</l>
<l n="558">ἔρρε καὶ Ἀργείοισι κακὴν προτιόσσεο φήμην</l>
<l n="559">ἠδʼ αὐτῇ· τάχα γάρ σε καὶ ἀργαλεώτερον ἄλγος</l>
<l n="560">μίμνει Λαοκόωντος ἀναιδέος· οὐ γὰρ ἔοικεν </l>
<l n="561">ἀθανάτων φίλα δῶρα δαϊζέμεν ἀφραδέοντα.’</l>
<l n="562">ὣς ἄρʼ ἔφη Τρώων τις ἀνὰ πτόλιν· ὥς δὲ καὶ ἄλλοι</l>
<l n="563">κούρην μωμήσαντο καὶ οὐ φάσαν ἄρτια βάζειν,</l>
<l n="564">οὕνεκʼ ἄρα σφίσι πῆμα καὶ ἀργαλέον μένος Αἴσης</l>
<l n="565">ἄγχι παρειστήκει· τοὶ δʼ οὐ νοέοντες ὄλεθρον </l>
<pb id="p.526"/>
<l n="566">κείνην κερτομέοντες ἀπέτρεπον εὐρέος ἵππου·</l>
<l n="567">ἦ γάρ οἱ μενέαινε διὰ ξύλα πάντα κεδάσσαι,</l>
<l n="568">ἠὲ καταπρῆσαι μαλερῷ πυρί· τοὔνεκα πεύκης</l>
<l n="569">αἰθομένης ἔτι δαλὸν ἀπʼ ἐσχαρεῶνος ἑλοῦσα</l>
<l n="570">ἔσσυτο μαιμώωσʼ· ἑτέρῃ δʼ ἐν χειρὶ φέρεσκεν </l>
<l n="571">ἀμφίτυπον βουπλῆγα· λυγροῦ δʼ ἐπεμαίετο ἵππου,</l>
<l n="572">ὄφρα λόχον στονόεντα καὶ ἀμφαδὸν ἀθρήσωσι</l>
<l n="573">Τρῶες· τοὶ δέ οἱ αἶψα χερῶν ἀπὸ νόσφι βαλόντες</l>
<l n="574">πῦρ ὀλοόν τε σίδηρον, ἀκηδέες ἐντύνοντο</l>
<l n="575">δαῖτα λυγρήν· μάλα γάρ σφας ἐπήιεν ὑστατίη νύξ. </l>
<l n="576">Ἀργεῖοι δʼ ἔντοσθεν ἐγήθεον εἰσαΐοντες</l>
<l n="577">δαινυμένων ὅμαδον κατὰ Ἴλιον οὐδʼ ἀλεγόντων</l>
<l n="578">Κασσάνδρης, τήν ῥʼ αὐτοὶ ἐθάμβεον, ὡς ἐτέτυκτο</l>
<l n="579">ἀτρεκέως εἰδυῖα νόον καὶ μῆτιν Ἀχαιῶν.</l>
<l n="580">Ἡ δʼ ἅτε πόρδαλις ἔσσυτʼ ἐν οὔρεσιν ἀσχαλόωσα, </l>
<l n="581">ἥν τʼ ἀπὸ μεσσαύλοιο κύνες μογεροί τε νομῆες</l>
<l n="582">σεύοντʼ ἐσσυμένως, ἡ δʼ ἄγριον ἦτορ ἔχουσα</l>
<l n="583">ἐντροπαλιζομένη ἀναχάζεται τειρομένη περ·</l>
<l n="584">ὣς ἥ εὐρέος ἵππου ἀπέσσυτο τειρομένη κῆρ</l>
<l n="585">Τρώων ἀμφὶ φόνῳ· μάλα γὰρ μέγα δέχνυτο πῆμα. </l>
</div1>
<div1 type="book" n="13">
<pb id="p.528"/>
<l n="1">οἱ δʼ ἄρʼ ἀνὰ πτολίεθρον ἐδόρπεον· ἐν δʼ ἄρα τοῖσιν</l>
<l n="2">αὐλοὶ ὁμῶς σύριγξι μέγʼ ἤπυον· ἀμφὶ δὲ πάντῃ</l>
<l n="3">μολπὴ ἐπʼ ὀρχηθμοῖσι καὶ ἄκριτος ἔσκεν ἀϋτὴ</l>
<l n="4">δαινυμένων, οἵη τε πέλει παρὰ δαιτὶ καὶ οἴνῳ.</l>
<l n="5">ὧδε δέ τις χείρεσσι λαβὼν ἔμπλειον ἄλεισον </l>
<l n="6">πῖνεν ἀκηδέστως· βαρύθοντο δέ οἱ φρένες ἔνδον</l>
<l n="7">ἀμφὶ δʼ ἄρʼ ὀφθαλμοὶ στρεφεδίνεον· ἄλλο δʼ ἐπʼ ἄλλῳ</l>
<l n="8">ἐκ στόματος προΐεσκεν ἔπος κεκολουμένα βάζων·</l>
<l n="9">καί ῥά οἱ ἐν μεγάρῳ κειμήλια καὶ δόμος αὐτὸς</l>
<l n="10">φαίνετο κινυμένοισιν ἐοικότα· πάντα δʼ ἐώλπει </l>
<l n="11">ἀμφιπεριστρωφᾶσθαι ἀνὰ πτόλιν· ὄσσε δʼ ἄρʼ ἀχλὺς</l>
<l n="12">ἄμφεχεν· ἀκρήτῳ γὰρ ἀμαλδύνονται ὀπωπαὶ</l>
<l n="13">καὶ νόος αἰζηῶν, ὁπότʼ ἐς φρένα χανδὸν ἵκηται·</l>
<l n="14">καί ῥα καρηβαρέων τοῖον ποτὶ μῦθον ἔειπεν·</l>
<l n="15">‘ἦ ῥʼ ἅλιον Δαναοὶ πουλὺν στρατὸν ἐνθάδʼ ἄγειραν, </l>
<l n="16">σχέτλιοι, οὐδʼ ἐτέλεσσαν ὅσα φρεσὶ μηχανόωντο,</l>
<l n="17">ἀλλʼ αὕτως ἀπόρουσαν ἀπʼ ἄστεος ἡμετέροιο</l>
<l n="18">νηπιάχοις παίδεσσιν ἐοικότες ἠὲ γυναιξίν.’</l>
<l n="19">ὣς ἄρʼ ἔφη Τρώων τις ἐεργόμενος φρένας οἴνῳ,</l>
<l n="20">νήπιος· οὐδʼ ἄρʼ ἐφράσσατʼ ἐπὶ προθύροισιν ὄλεθρον. </l>
<pb id="p.530"/>
<l n="21">εὖτε γὰρ ὕπνος ἔρυκεν ἀνὰ πτόλιν ἄλλοθεν ἄλλον</l>
<l n="22">οἴνῳ ἀναπλήθοντας ἀπειρεσίῳ καὶ ἐδωδῇ,</l>
<l n="23">δὴ τότʼ ἄρʼ αἰθαλόεντα Σίνων ἀνὰ πυρσὸν ἄειρε</l>
<l n="24">δεικνὺς Ἀργείοισι πυρὸς σέλας. ἀμφὶ δέ οἱ κῆρ</l>
<l n="25">ἄσπετα πορφύρεσκε κατὰ φρένα, μή μιν ἴδωνται </l>
<l n="26">Τρῶες ἐϋσθενέες, τάχα δʼ ἀμφαδὰ πάντα γένηται·</l>
<l n="27">ἀλλʼ οἱ μὲν λεχέεσι πανύστατον ὕπνον ἴαυον</l>
<l n="28">πολλῷ ὑπʼ ἀκρήτῳ βεβαρηότες· οἱ δʼ ἐσιδόντες</l>
<l n="29">ἐκ Τενέδου νήεσσιν ἐπὶ πλόον ἐντύνοντο.</l>
<l n="30">αὐτὸς δʼ ἄγχʼ ἵπποιο Σίνων κίεν· ἦκα δʼ ἄϋσεν, </l>
<l n="31">ἦκα μάκʼ, ὡς μήπου τις ἐνὶ Τρώεσσι πύθηται,</l>
<l n="32">ἀλλʼ οἶοι Δαναῶν ἡγήτορες, ὧν ἀπὸ νόσφιν</l>
<l n="33">ὕπνος ἄδην πεπότητο λιλαιομένων πονέεσθαι.</l>
<l n="34">οἵ ῥά οἱ ἔνδον ἐόντες ἐπέκλυον, ἐς δʼ Ὀδυσῆα</l>
<l n="35">πάντες ἐπʼ οὔατʼ ἔνευσαν· ὁ δέ σφεας ὀτρύνεσκεν </l>
<l n="36">ἦκα καὶ ἀτρεμέως ἐκβήμεναι· οἱ δʼ ἐπίθοντο</l>
<l n="37">ἐς μόθον ὀτρύνοντι, καὶ ἐξ ἵπποιο χαμᾶζε</l>
<l n="38">ὥρμαινον προνέεσθαι· ὁ δʼ ἰδρείῃσιν ἔρυκε</l>
<l n="39">πάντας ἅμʼ ἐσσυμένους· αὐτὸς δʼ ἄρα χερσὶ θοῇσιν</l>
<l n="40">ἵππου δουρατέοιο μάλʼ ἀτρέμας ἔνθα καὶ ἔνθα </l>
<l n="41">πλευρὰ διεξώϊξεν ἐϋμμελίῃ, ὑπʼ Ἐπειῷ.</l>
<l n="42">βαιὸν δʼ ἐξανέδυ σανίδων ὕπερ, ἀμφὶ δὲ πάντῃ</l>
<l n="43">Τρῶας παπταίνεσκεν, ἐγρηγορότʼ εἴπου ἴδοιτο·</l>
<l n="44">ὡς δʼ ὅταν ἀργαλέῳ λιμῷ βεβολημένος ἦτορ</l>
<l n="45">ἐξ ὀρέων ἔλθῃσι λύκος χατέων μάλʼ ἐδωδῆς </l>
<l n="46">ποίμνης πρὸς σταθμὸν εὐρὺν, ἀλευόμενος δʼ ἄρα φῶτας</l>
<l n="47">καὶ κύνας, οἵ ῥά τε μῆλα φυλασσέμεναι μεμάασι,</l>
<l n="48">βαίνῃ ποσσὶν ἕκηλος ὑπὲρ ποιμνήιον ἕρκος·</l>
<l n="49">ὣς Ὀδυσεὺς ἵπποιο κατήιεν· ἀμφὶ δʼ ἄρʼ αὐτῷ</l>
<l n="50">ὄβριμοι ἄλλοι ἕποντο Πανελλήνων βασιλῆες </l>
<l n="51">νισσόμενοι κλίμαξι κατὰ στίχας, ἅς1 περ Ἐπειὸς</l>
<l n="52">τεῦξεν ἀριστήεσσιν ἐϋσθενέεσσι κέλευθα</l>
<l n="53">ἵππον ἐσερχομένοισι καὶ ἐξ ἵπποιο κιοῦσιν.</l>
<pb id="p.532"/>
<l n="54">οἵ ῥα τότʼ ἀμφʼ αὐτῇσι κατήιον ἄλλοθεν ἄλλοι,</l>
<l n="55">θαρσαλέοις σφήκεσσιν ἐοικότες, οὕδ τε κλονήσῃ </l>
<l n="56">δρυτόμος, οἱ δʼ ἅμα πάντες ὀρινόμενοι περὶ θυμῷ</l>
<l n="57">ὄζου ὑπεκπροχέονται, ὅτε κτύπον εἰσαΐουσιν·</l>
<l n="58">ὣς οἵ ἐξ ἵπποιο μεμαότες ἐξεχέοντο</l>
<l n="59">ἐς Τρώων πτολίεθρον ἐΰκτιτον· ἐν δʼ ἄρα τοῖσι</l>
<l n="60">πάλλετʼ ἐνὶ στέρνοισι κέαρ τάχα δʼ οἱ μὲν ἔναιρον δυσμενέας </l>
<l n="61">τοὶ δʼ ἔτʼ ἔρεσσον ἔσω ἁλός· αἱ δʼ ἐφέροντο</l>
<l n="62">νῆες ὑπὲρ μέγα χεῦμα χεῦμα· Θέτις δʼ ἴθυνε κέλευθα</l>
<l n="63">οὖρον ἐπιπροϊεῖσα· νόος δʼ ἄρʼ ἰαίνετʼ Ἀχαιῶν·</l>
<l n="64">καρπαλίμως δʼ ἐλθόντες ἐπʼ ᾐόνας Ἑλλησπόντου,</l>
<l n="65">ἔνθʼ αὖθις στήσαντο νέας, σὺν δʼ ἄρμενα πάντα </l>
<l n="66">εἷλον ἐπισταμένως, ὅσα νήεσιν αἰὲν ἕπονται.</l>
<l n="67">αὐτοὶ δʼ αἶψʼ ἐκβάντες ἐς Ἴλιον ἐσσεύοντο</l>
<l n="68">ἄβρομοι, ἠΰτε μῆλα ποτὶ σταθμὸν ἀΐσσοντα</l>
<l n="69">ἐκ νομοῦ ὑλήεντος ὀπωρινὴν ὑπὸ νύκτα·</l>
<l n="70">ὣς οἵ γʼ αὐίαχοι Τρώων ποτὶ ἄστυ νέοντο </l>
<l n="71">πάντες ἀριστήεσσιν ἀρηγέμεναι μεμαῶτες.</l>
<l n="72">οἱ δʼ, ὡς σμερδνὰ λύκοὶ <note n="1" place="unspecified" anchored="yes">Zimmermann, for a)rgale/w| of v.</note> λιμῷ περιπαιφάσσοντες</l>
<l n="73">σταθμῷ ἐπιβρίσωσι κατʼ οὔρεα μακρὰ καὶ ὕλην</l>
<l n="74">εὕδοντος μογεροῦ σημάντορος, ἄλλα δʼ ἐπʼ ἄλλοις</l>
<l n="75">δάμνανθʼ ἕρκεος ἐντὸς ὑπὸ κνέφας, ἀμφὶ δὲ πάντῃ <note n="2" place="unspecified" anchored="yes">All editors agree that there is a long lacuna here. In the translation is given a summary of shat the missing lines may be conjectured to have contained.</note>
</l>
<pb id="p.534"/>
<l n="76">αἵματι καὶ νεκύεσσιν, ὀρώρει δʼ αἰνὸς ὄλεθρος,</l>
<l n="77">καίπερ ἔτι πλεόνων Δαναῶν ἔκτοσθεν ἐόντων·</l>
<l n="78">ἀλλʼ ὅτε δὴ μάλα πάντες ἔβαν ποτὶ τείχεα Τροίης,</l>
<l n="79">δὴ τότε μαιμώωντες ἀνηλεγέως ἐσέχυντο</l>
<l n="80">ἐς Πριάμοιο πόληα μένος πνείοντες Ἄρηος. </l>
<l n="81">πᾶν δʼ εὗρον πτολίεθρον ἐνίπλειον πολέμοιο</l>
<l n="82">καὶ νεκύων· πάντῃ δὲ πυρὶ στονόεντα μέλαθρα</l>
<l n="83">καιόμενʼ ἀργαλέως· μέγα δὲ φρεσὶν ἰαίνοντο.</l>
<l n="84">ἐν δὲ καὶ αὐτοὶ Τρωσὶ κακὰ φρονέοντες ὄρουσαν·</l>
<l n="85">μαίνετο δʼ ἐν μέσσοισιν Ἄρης στονόεσσα τʼ Ἐνυώ· </l>
<l n="86">πάντῃ δʼ αἷμα κελαινὸν ὑπέρρεε, δεύετο δὲ χθὼν</l>
<l n="87">Τρώων τʼ ὀλλυμένων ἠδʼ ἀλλοδαπῶν ἐπικούρων.</l>
<l n="88">τῶν οἱ μὲν θανάτῳ δεδμημένοι ὀκρυόεντι</l>
<l n="89">κεῖντο κατὰ πτολίεθρον ἐν αἵματι· τοὶ δʼ ἐφύπερθε</l>
<l n="90">πῖπτον ἀποπνείοντες ἑὸν μένος· οἱ δʼ ἄρα χερσὶ </l>
<l n="91">δράγδην ἔγκατʼ ἔχοντες ὀϊζυρῶς ἀλάληντο</l>
<l n="92">ἀμφὶ δόμους· ἄλλοι δὲ ποδῶν ἑκάτερθε κοπέντων</l>
<l n="93">ἀμφὶ νεκροὺς εἵρπυζον ἀάσπετα κωκύοντες·</l>
<l n="94">πολλῶν δʼ ἐν κονίῃσι μαχέσσασθαι μεμαώτων</l>
<l n="95">χεῖρες ἀπηράχθησαν ὁμῶς κεφαλῇσι καὶ αὐτῇς· </l>
<l n="96">φευγόντων δʼ ἑτέρων μελίαι διὰ νῶτα πέρησαν</l>
<l n="97">ἄντικρυς ἐς μαζούς, τῶν δʼ ἰξύας ἄχρις ἱκέσθαι</l>
<l n="98">αἰδοίων ἐφύπερθε διαμπερές, ᾗχι μάλιστα</l>
<l n="99">Ἄρεος ἀκαμάτοιο πέλει πολυώδυνος αἰχμή.</l>
<l n="100">πάντῃ δʼ ἀμφὶ πόληα κυνῶν ἀλεγεινὸς ὀρώρει </l>
<l n="101">ὠρυθμός· στοναχὴ δὲ δαϊκταμένων αἰζηῶν</l>
<l n="102">ἔπλετο λευγαλέη· περὶ δʼ ἴαχε πάντα μέλαθρα</l>
<l n="103">ἄσπετον· οἰμωγὴ δὲ πέλε στονόεσσα γυναικῶν</l>
<l n="104">εἰδομένων γεράνοισιν, ὅτʼ αἰετὸν ἀθρήσωσιν</l>
<pb id="p.536"/>
<l n="105">ὑψόθεν ἀΐσσοντα διʼ αἰθέρος, οὐδʼ ἄρα τῇσι </l>
<l n="106">θαρσαλέον στέρνοισι πέλει μένος, ἀλλά ἑ μοῦνον</l>
<l n="107">μακρὸν ἀνατρύζουσι φοβεύμεναι ἱερὸν ὄρνιν·</l>
<l n="108">ὣς ἄρα Τρωιάδες μέγα κώκυον ἄλλοθεν ἄλλαι,</l>
<l n="109">αἱ μὲν ἀνεγρόμεναι λέχεων ἄπο, ταὶ δʼ ἐπὶ γαῖαν</l>
<l n="110">θρῴσκουσαι· τῇς δʼ οὔτι μίτρης ἔτι μέμβλετο λυγρῇς, </l>
<l n="111">ἀλλʼ αὕτως ἀλάληντο περὶ μελέεσσι χιτῶνα</l>
<l n="112">μοῦνον ἐφεσσάμεναι· ταὶ δʼ οὐ φθάσαν οὔτε καλύπτρην</l>
<l n="113">οὔτε βαθὺν μελέεσσιν ἑλεῖν πέπλον, ἀλλʼ ἐπιόντας</l>
<l n="114">δυσμενέας τρομέουσαι ἀμηχανίῃ πεπέδηντο</l>
<l n="115">παλλόμεναι κραδίην, μοῦνον δʼ ἄρα χερσὶ θοῇσιν </l>
<l n="116">αἰδῶ ἀπεκρύψαντο δυσάμμοροι· αἱ δʼ ἀλεγεινῶς</l>
<l n="117">ἐκ κεφαλῆς τίλλοντο κόμην καὶ στήθεα χερσὶ</l>
<l n="118">θεινόμεναι γοάασκον ἄδην· ἕτεραι δὲ κυδοιμὸν</l>
<l n="119">δυσμενέων ἔτλησαν ἐναντίον, ἐκ δʼ ἐλάθοντο</l>
<l n="120">δείματος, ὀλλυμένοισιν ἀρηγέμεναι μεμαυῖαι </l>
<l n="121">ἀνδράσιν ἢ τεκέεσσιν, ἐπεὶ μέγα θάρσος ἀνάγκη</l>
<l n="122">ὤπασεν. οἰμωγὴ δʼ ἀταλάφρονας ἔκβαλεν ὕπνου</l>
<l n="123">νηπιάχους, τῶν οὔπω ἐπίστατο κήδεα θυμός·</l>
<l n="124">ἄλλοι δʼ ἀμφʼ ἄλλοισιν ἀπέπνεον· οἱ δʼ ἐπέχυντο</l>
<l n="125">πότμον ὁμῶς ὁρόωντες ὀνείρασιν· ἀμφὶ δὲ λυγραὶ </l>
<l n="126">κῆρες ὀϊζυρῶς ἐπεγήθεον ἀλλυμένοισιν.</l>
<l n="127">οἱ δʼ ὡς ἀφνειοῖο σύες κατὰ δώματʼ ἄνακτος</l>
<l n="128">εἰλαπίνην λαοῖσιν ἀπείριτον ἐντύνοντος</l>
<l n="129">μυρίοι ἐκτείνοντο· λυγρῷ δʼ ἀνεμίσγετο λύθρῳ</l>
<l n="130">οἶνος ἔτʼ ἐν κρητῆρσι λελειμμένος· οὐδέ τις ἦεν, </l>
<l n="131">ὅς κεν ἄνευθε φόνοιο φέρε στονόεντα σίδηρον,</l>
<l n="132">οὐδʼ εἴ τις μαλʼ ἄναλκις ἔην· ὀλέκοντο δὲ Τρῶες.</l>
<l n="133">ὡς δʼ ὑπὸ θώεσι μῆλα δαΐζεται ἠὲ λύκοισι</l>
<l n="134">καύματος ἐσσυμένοιο δυσαέος ἤματι μέσσῳ</l>
<pb id="p.538"/>
<l n="135">ποιμένος οὐ παρεόντος, ὅτε σκιερῷ ἐνὶ χώρῳ </l>
<l n="136">ἰλαδὸν ἀλλήλοισιν ὁμῶς συναρηρότα πάντα</l>
<l n="137">μίμνωσιν, κείνοιο γλάγος ποτὶ σῶμα φέροντος,</l>
<l n="138">νηδύα πλησάμενοι πολυχανδέα πάντʼ ἐπιόντες</l>
<l n="139">αἷμα μέλαν πίνουσιν, ἅπαν δʼ ὀλέκουσι μένοντες</l>
<l n="140">πῶϋ, κακὴν δʼ ἄρα δαῖτα λυγρῷ τεύχουσι νομῆι· </l>
<l n="141">ὣς Δαναοὶ Πριάμοιο κατὰ πτόλιν ἄλλον ἐπʼ ἄλλῳ</l>
<l n="142">κτεῖνον ἐπεσσύμενοι πυμάτην ἀνὰ δηϊοτῆτα·</l>
<l n="143">οὐδʼ ἄρʼ ἔην Τρώων τις ἀνούτατος, ἀλλʼ ἅμα πάντων</l>
<l n="144">γναμπτὰ μέλη πεπάλακτο μελαινόμενʼ αἵματι πολλῷ.</l>
<l n="145">οὐδὲ μὲν Ἀργείοισιν ἀνούτατος ἔπλετο δῆρις, </l>
<l n="146">ἀλλʼ οἱ μὲν δεπάεσσι τετυμμένοι, οἱ δὲ τραπέζαις,</l>
<l n="147">οἱ δʼ ἔτι καιομένοισιν ἐπʼ ἐσχαρεῶνι τυπέντες</l>
<l n="148">δαλοῖς, οἱ δʼ ὀβελοῖσι πεπαρμένοι ἐκπνείεσκον,</l>
<l n="149">οἷς ἔτι που καὶ σπλάγχνα συῶν περὶ θερμὰ λέλειπτο</l>
<l n="150">Ἡφαίστου μαλεροῖο περιζείοντος ἀϋτμῇ· </l>
<l n="151">ἄλλοι δʼ αὖ πελέκεσσι καὶ ἀξίνῃσι θοῇσιν</l>
<l n="152">ἤσπαιρον δμηθέντες ἐν αἵματι· τῶν δʼ ἀπὸ χειρῶν</l>
<l n="153">δάκτυλοι ἐτμήθησαν, ἐπὶ ξίφος εὖτε βάλοντο</l>
<l n="154">χεῖρας ἐελδόμενοι στυγερὰς ἀπὸ Κῆρας ἀμύνειν·</l>
<l n="155">καί πού τις βρεχμόν τε καὶ ἐγκέφαλον συνέχευε </l>
<l n="156">λᾶα βαλὼν ἑτάροιο κατὰ μόθον· οἱ δʼ ἅτε θῆρες</l>
<l n="157">οὐτάμενοι σταθμοῖς ἔνι ποιμένος ἀγραύλοιο</l>
<l n="158">ἀργαλέως μαίνοντο διεγρομένοιο χόλοιο</l>
<l n="159">νύχθʼ ὑπὸ λευγαλέην· μέγα δʼ ἰσχανόωντες Ἄρηος</l>
<l n="160">ἀμφὶ δόμους Πριάμοιο κυδοίμεον ἄλλοθεν ἄλλον </l>
<l n="161">σεύοντες, πολλοὶ δὲ καὶ ἐγχείῃσι δάμησαν</l>
<l n="162">Ἀργείων· Τρῶες γὰρ ὅσοι φθάσαν ἐν μεγάροισιν</l>
<l n="163">ἢ ξίφος ἢ δόρυ μακρὸν ἑῇς ἀνὰ χερσὶν ἀεῖραι,</l>
<l n="164">δυσμενέας δάμναντο καὶ ὡς βεβαρηότες οἴνῳ.</l>
<pb id="p.540"/>
<l n="165">αἴγλη δʼ ἄσπετος ὦρτο διʼ ἄστεος, οὕνεκʼ Ἀχαιῶν</l>
<l n="166">πολλοὶ ἔχον χείρεσσι πυρὸς σέλας, ὄφρʼ ἀνὰ δῆριν</l>
<l n="167">δυσμενέας τε φίλους τε μάλʼ ἀτρεκέως ὁρόωσι.</l>
<l n="168">καὶ τότε Τυδέος υἱὸς ἀνὰ μόθον ἀντιόωντα</l>
<l n="169">αἰχμητῆρα Κόροιβον ἀγανοῦ Μύγδονος υἷα</l>
<l n="170">ἐγχείῃ κοίλοιο διὰ στομάχοιο πέρησεν, </l>
<l n="171">ᾗχι θοαὶ πόσιός τε καὶ εἴδατός εἰσι κέλευθοι.</l>
<l n="172">καὶ τὸν μὲν περὶ δουρὶ μέλας ἐκιχήσατο πότμος·</l>
<l n="173">κάππεσε δʼ ἐς μέλαν αἷμα καὶ ἄλλων ἔθνεα νεκρῶν,</l>
<l n="174">νήπιος, οὐδʼ ἀπόνητο γάμων, ὧν οὕνεχʼ ἵκανε</l>
<l n="175">χθιζὸς ὑπὸ Πριάμοιο πόλιν καὶ ὑπέσχετʼ Ἀχαιοὺς </l>
<l n="176">Ἰλίου ἂψ ὦσαι· τῷ δʼ οὐ θεὸς ἐξετέλεσσεν</l>
<l n="177">ἐλπωρήν· κῆρες γὰρ ἐπιπροέηκαν ὄλεθρον.</l>
<l n="178">σὐν δέ οἱ Εὐρυδάμαντα κατέκτανεν ἀντιόωντα</l>
<l n="179">γαμβρὸν ἐϋμμελίην Ἀντήνορος, ὅς ῥα μάλιστα</l>
<l n="180">θυμὸν ἐνὶ Τρώεσσι σαοφροσύνῃσι κέκαστο. </l>
<l n="181">ἔνθα καὶ Ἰλιονῆι συνήντετο δημογέροντι,</l>
<l n="182">καί οἱ ἔπι ξίφος αἰνὸν ἐρύσσατο· τοῦ δʼ ἄρα πάγχυ</l>
<l n="183">γηραλέου κλάσθησαν ἄδην ἐπὶ σώματι γυῖα·</l>
<l n="184">καί ῥα περιτρομέων ἅμα χείρεσιν ἀμφοτέρῃσι</l>
<l n="185">τῇ μὲν ἄορ συνέδραξε θοόν, τῇ δʼ ἥψατο γούνων </l>
<l n="186">ἀνδροφόνου ἥρωος· ὁ δʼ ἐς μόθον ἐσσύμενός περ</l>
<l n="187">ἢ χόλου ἀμβολίῃ, ἢ καὶ θεοῦ ὀτρύνοντος,</l>
<l n="188">βαιὸν ἀπέσχε γέροντος ἑὸν ξίφος, ὄφρα τι εἴπῃ</l>
<l n="189">λισσόμενος θοὸν ἄνδρα καὶ ὄβριμον· ὃς δʼ ἀλεγεινὸν</l>
<l n="190">ἴαχεν ἐσσυμένως· στυγερὸν δέ μιν ἄμφεχε δεῖμα· </l>
<l n="191">‘γουνοῦμαί σʼ, ὅτις ἐσσὶ πολυσθενέων Ἀργείων,</l>
<l n="192">αἴδεσαι ἀμφιπεσόντος ἐμὰς χέρας, ἀργαλέου τε</l>
<l n="193">λῆγε χόλου· καὶ γάρ ῥα πέλει μακρὸν ἀνέρι κῦδος</l>
<l n="194">ἄνδρα νέον κτείναντι καὶ ὄβριμον· ἢν δὲ γέροντα</l>
<pb id="p.542"/>
<l n="195">κτείνῃς, οὔ νύ τοι αἶνος ἐφέψεται εἵνεκεν ἀλκῆς· </l>
<l n="196">τοὔνεκʼ ἐμεῦ ἄπο νόσφιν ἐς αἰζηοὺς τρέπε χεῖρας</l>
<l n="197">ἐλπόμενός ποτε γῆρας ὁμοίιον εἰσαφικέσθαι.’</l>
<l n="198">ὣς φάμενον προσέειπε κραταιοῦ Τυδέος υἱός·</l>
<l n="199">‘ὦ γέρον, ἔλπομʼ ἔγωγʼ ἐσθλόν ποτὶ γῆρας ἱκέσθαι·</l>
<l n="200">ἀλλά μοι ἕως ἔτι κάρτος ἀέξεται, οὔτινʼ ἐάσω </l>
<l n="201">ἐχθρὸν ἐμῆς κεφαλῆς, ἀλλʼ Ἄϊδι πάντας ἰάψω,</l>
<l n="202">οὕνεκʼ ἄρʼ ἐσθλὸς ἀνὴρ ὃς δήϊον ἄνδρʼ ἀπαμύνει.’</l>
<l n="203">ὣς εἰπὼν λαιμοῖο διήλασε λοίγιον ἆορ</l>
<l n="204">δεινὸς ἀνήρ· ἴθυνε δʼ ὅπῃ θνητοῖς ἐπὶ πότμον</l>
<l n="205">ψυχῆς εἰσι τάχιστα καὶ αἵματος αἰνὰ κέλευθα· </l>
<l n="206">καὶ τὸν μὲν μόρος αἰνὸς ὑπέκλασε δῃωθέντα</l>
<l n="207">Τυδείδαο χέρεσσιν. ὁ δʼ εἰσέτι Τρῶας ἐναίρων</l>
<l n="208">ἔσσυτʼ ἀνὰ πτολίεθρον ἐῷ μέτα κάρτεϊ θύων·</l>
<l n="209">δάμνατο δʼ ἠῢν Ἄβαντα· βάλεν δʼ ὑπὸ δούρατι μακρῷ</l>
<l n="210">υἷα Περιμνήστοιο περικλυτὸν Εὐρυκόωντα. </l>
<l n="211">Αἴας δʼ Ἀμφιμέδοντα, Δαμαστορίδην δʼ Ἀγαμέμνων,</l>
<l n="212">Ἰδομενεῦς δὲ Μίμαντα, Μέγης δʼ ἕλε Δηιοπίτην.</l>
<l n="213">υἱὸς δʼ αὖτʼ Ἀχιλῆος ἀμαιμακέτῳ ὑπὸ δουρὶ</l>
<l n="214">Πάμμονα δῖον ὄλεσσε, βάλεν δʼ ἐπιόντα Πολίτην,</l>
<l n="215">ἀντίφονόν τʼ ἐπὶ τοῖσι κατέκτανε, τοὺς ἅμα πάντας </l>
<l n="216">υἱῆας Πριάμοιο· καὶ ἀντιόωντʼ ἀνὰ δῆριν</l>
<l n="217">δάμνατʼ Ἀγήνορα δῖον· ἐπʼ ἄλλῳ δʼ ἄλλον ἔπεφνεν</l>
<l n="218">ἡρώων· πάντῃ δὲ μέλας ἀνεφαίνετʼ ὄλεθρος</l>
<l n="219">ὀλλυμένων· ὁ δὲ πατρός ἑοῦ καταειμένος ἀλκὴν</l>
<l n="220">μαιμώων ἐδάϊζεν ὅσους κίχεν. ἐν δὲ καὶ αὐτῷ </l>
<l n="221">δυσμενέων βασιλῆι κακὰ φρονέων ἐνέκυρσεν</l>
<l n="222">ἑρκείου ποτὶ βωμόν· ὁ δʼ ὡς ἴδεν υἱ̓͂ Ἀχιλῆος,</l>
<l n="223">ἔγνω ἄφαρ τὸν ἐόντα καὶ οὐ τρέσεν, οὕνεκʼ ἄρʼ αὐτὸς</l>
<pb id="p.544"/>
<l n="224">θυμὸν ἐέλδετο παισὶν ἐπὶ σφετέροισιν ὀλέσσαι·</l>
<l n="225">τοὔνεκά μιν προσέειπε λιλαιόμενος θανέεσθαι· </l>
<l n="226">‘ὦ τέκος ὀβριμόθυμον ἐϋπτολέμου Ἀχιλῆος,</l>
<l n="227">κτεῖνον, μηδʼ ἐλέαιρε δυσάμμορον· οὐ γὰρ ἔγωγε</l>
<l n="228">τοῖα παθὼν καὶ τόσσα λιλαίομαι εἰσοράασθαι</l>
<l n="229">ἠελίοιο φάος πανδερκέος, ἀλλά που ἤδη</l>
<l n="230">φθεῖσθαι ὁμῶς τεκέεσσι καὶ ἐκλελαθέσθαι ἀνίης </l>
<l n="231">λευγαλέης, ὁμάδου τε δυσηχέος. ὡς ὄφελόν με</l>
<l n="232">σεῖο πατὴρ κατέπεφνε, πρὶν αἰθομένην ἐσιδέσθαι</l>
<l n="233">Ἴλιον, ὁππότʼ ἄποινα περὶ κταμένοιο φέρεσκον</l>
<l n="234">Ἕκτορος, ὅν μοι ἔπεφνε πατὴρ τεός· ἀλλὰ τὸ μέν που</l>
<l n="235">κῆρες ἐπεκλώσαντο· σὺ δʼ ἡμετέροιο φόνοιο </l>
<l n="236">ἄασον ὄβριμον ἦτορ, ὅπως λελάθωμʼ ὀδυνάων.’</l>
<l n="237">ὣς φάμενον προσέειπεν Ἀχιλλέος ὄβριμος υἱός·</l>
<l n="238">‘ὧ γέρον, ἐμμεμαῶτα καὶ ἐσσύμενόν περ ἀνώγεις·</l>
<l n="239">οὐ γάρ σʼ ἐχθρὸν ἐόντα μετὰ ζωοῖσιν ἐάσω·</l>
<l n="240">οὐ γάρ τι ψυχῆς πέλει ἀνδράσι φίλτερον ἄλλο.’ </l>
<l n="241">ὣς εἰπὼν· ἀπέκοψε κάρην πολιοῖο γέροντος</l>
<l n="242">ῥηιδίως, ὡς εἴ τις ἀπὸ στάχυν ἀμήσηται</l>
<l n="243">ληίου ἀζαλέοιο θέρευς εὐθαλπέος ὥρῃ.</l>
<l n="244">ἡ δὲ μέγα μύζουσα κυλίνδετο πολλὸν ἐπʼ αἶαν</l>
<l n="245">νόσφʼ ἄλλων μελέων, ὁπόσοις ἐγκίνυται ἀνήρ· </l>
<l n="246">κεῖτο δʼ ἄρʼ ἐς μέλαν αἷμα καὶ εἰς ἑτέρων φόνον ἀνδρῶν</l>
<l n="247">ὄλβῳ καὶ γενεῇ καὶ ἀπειρεσίοις τεκέεσσιν·</l>
<l n="248">οὐ γὰρ δὴν ἐπὶ κῦδος ἀέξεται ἀνθρώποτσιν,</l>
<l n="249">ἀλλʼ ἄρα που καὶ ὄνειδος ἐπέσσυται ἀπροτίοπτον·</l>
<l n="250">καὶ τὸν μὲν πότμος εἶλε· κακῶν δʼ ὅ γε λήσατο πάντων. </l>
<l n="251">οἱ δὲ καὶ Ἀστυάνακτα βάλου Δαναοὶ ταχύπωλοι</l>
<l n="252">πύργου ἀφʼ ὑψηλοῖο, φίλου δέ οἱ ἦτορ ὄλεσσαν</l>
<pb id="p.546"/>
<l n="253">μητρὸς ἀφαρπάξαντες ἐν ἀγκοίνῃσιν ἐόντα</l>
<l n="254">ἕστορι χωόμενοι, ἐπεὶ ἦ σφισι πῆμα κόρυσσε</l>
<l n="255">ζωὸς ἐών· τῷ καί οἱ ἀπηχθήραντο γενέθλην, </l>
<l n="256">καί οἱ παῖδʼ ἐβάλοντο καθʼ ἕρκεος αἰπεινοῖο,</l>
<l n="257">νήπιον, οὔπω δῆριν ἐπιστάμενον πολέμοιο.</l>
<l n="258">ἠΰτε πόρτιν ὄρεσφι λύκοι χατέοντες ἐδωδῆς</l>
<l n="259">κρημνὸν ἐς ἠχήεντα κακοφραδίῃσι βάλωνται</l>
<l n="260">μητρὸς ἀποτμήξαντες ἐϋγλαγέων ἀπὸ μαζῶν, </l>
<l n="261">ἡ δὲ θέῃ γοόωσα φίλον τέκος ἔνθα καὶ ἔνθα</l>
<l n="262">μακρὰ κινυρομένη, τῇ δʼ ἐξόπιθεν κακόν ἄλλο</l>
<l n="263">ἔλθῃ, ἐπεί ἑ λέοντες ἀναρπάξωσι καὶ αὐτήν·</l>
<l n="264">ὣς τὴν ἀσχαλόωσαν ἄδην περὶ παιδὸς ἑοῖο</l>
<l n="265">ἦγον δήϊοι ἄνδρες ἅμʼ ἄλλῃς ληιάδεσσι </l>
<l n="266">κούρην Ἠετίωνος ἀμύμονος αἰνὰ βοῶσαν.</l>
<l n="267">ἡ δʼ ἄρα παιδὸς ἑοῖο καὶ ἀνέρος ἠδὲ τοκῆος</l>
<l n="268">μνησαμένη φόνον αἰνὸν ἐΰσφυρος Ἠετιώνη</l>
<l n="269">ὥρμηνεν θανέεσθαι, ἐπεὶ βασιλεῦσιν ἄμεινον</l>
<l n="270">τεθνάμεν ἐν πολέμῳ ἢ χείροσιν ἀμφιπολεύειν· </l>
<l n="271">καί ῥʼ ὀλοφυδνὸν ἄϋσε μέγʼ ἀχνυμένη κέαρ ἔνδον·</l>
<l n="272">‘εἰ δʼ ἄγε νῦν καὶ ἐμεῖο δέμας κατὰ τείχεος αἰνοῦ</l>
<l n="273">ἢ κατὰ πετράων ἢ ἔσω πυρὸς αἶψα βάλεσθε,</l>
<l n="274">Ἀργεῖοι· μάλα γάρ μοι ἀάσπετα πήματʼ ἔασι·</l>
<l n="275">καὶ γάρ μευ πατέρʼ ἐδθλὸν ἐνήρατο Πηλέος υἱὸς </l>
<l n="276">Θήβῃ ἐνὶ ζαθέῃ, Τροίῃ δʼ ἔνι φαίδιμον ἄνδρα,</l>
<l n="277">ὅς μοι ἔην μάλα πάντα, τά τʼ ἔλδετο θυμὸς ἐμεῖο·</l>
<l n="278">καί μοι κάλλιπε τυτθὸν ἐνὶ μεγάροις ἔτι παῖδα,</l>
<l n="279">ᾧ ἔτι κυδιάασκον ἀπείριτον, ᾧ ἔτι πολλὰ</l>
<l n="280">ἐλπομένην ἀπάφησε κακὴ καὶ ἀτάσθαλος Αἶσα. </l>
<l n="281">τῷ νύ μʼ ἀκηχεμένην πολυτειρέος ἐκ βιότοιο</l>
<l n="282">νοσφίσατʼ ἐσσυμένως, μηδʼ εἰς ἑὰ δώματʼ ἄγεσθε</l>
<l n="283">μίγδα δορυκτήτοισιν, ἐπεί νύ μοι οὐκέτι θυμῷ</l>
<l n="284">εὔαδεν ἀνθρώποισι μετέμμεναι, οὕνεκα δαίμων</l>
<pb id="p.548"/>
<l n="285">κηδεμονῆας ὄλεσσεν· ἄχος δέ με δέχνυται αἰνὸν </l>
<l n="286">ἐκ Τρώων στυγεροῖσιν ἐπʼ ἄλγεσιν οἰωθεῖσαν.’</l>
<l n="287">ἦ ῥα λιλαιομένη χθόνα δύμεναι· οὐ γὰρ ἔοικε</l>
<l n="288">ζωέμεναι κείνοισιν, ὅσων μέγα κῦδος ὄνειδος</l>
<l n="289">ἀμφιχάνῃ· δεινὸν γὰρ ὑπόψιον ἔμμεναι ἄλλων.</l>
<l n="290">οἱ δὲ βίῃ ἀέκουσαν ἄγον ποτὶ δούλιον ἦμαρ. </l>
<l n="291">ἄλλοι δʼ αὖτʼ ἄλλοις ἐν δώμασι θυμὸν ἔλειπον</l>
<l n="292">ἀνέρες· ἐν δʼ ἄρα τοῖσι βοὴ πολύδακρυς ὀρώρει·</l>
<l n="293">ἀλλʼ οὐκ ἐν μεγάροις Ἀντήνορος, οὕνεκʼ ἄρʼ αὐτοῦ</l>
<l n="294">Ἀργεῖοι μνήσαντο φιλοξενίης ἐρατεινῆς,</l>
<l n="295">ὡς ξείνισσε πάροιθε κατὰ πτόλιν ἠδʼ ἐσάωσεν </l>
<l n="296">ἰσόθεον Μενέλαον ὁμῶς Ὀδυσῆι μολόντα·</l>
<l n="297">τῷ δʼ ἐπίηρα φέροντες Ἀχαιῶν φέρτατοι υἷες</l>
<l n="298">αὐτὸν μὲν ζώοντα λίπον καὶ κτῆσιν ἔασαν <note n="1" place="unspecified" anchored="yes">Zimmermann, for a(/pasan of v.</note>
</l>
<l n="299">καὶ Θέμιν ἁζόμενοι πανδερκέα καὶ φίλον ἄνδρα.</l>
<l n="300">καὶ τότε δὴ πάϊς ἐσθλὸς ἀμύμονος Ἀγχίσαο </l>
<l n="301">πολλὰ καμὼν περὶ ἄστυ θεηγενέος Πριάμοιο</l>
<l n="302">δουρὶ καὶ ἠνορέῃ, πολλῶν δʼ ἀπὸ θυμὸν ὀλέσσας,</l>
<l n="303">ὡς ἴδε δυσμενέων ὑπὸ χείρεσι λευγαλέῃσιν</l>
<l n="304">αἰθόμενον πτολίεθρον, ἀπολλυμένους θʼ ἅμα λαοὺς</l>
<l n="305">πανσυδίῃ, καὶ κτῆσιν ἀπείριτον. ἔκ τε μελάθρων </l>
<l n="306">ἑλκομένας ἀλόχους ἅμα παίδεσιν, οὐκέτʼ ἄρʼ αὐτοῦ</l>
<l n="307">ἐλπωρὴν ἔχε θυμὸς ἰδεῖν εὐτειχέα πάτρην,</l>
<l n="308">ἀλλά οἱ ὁρμαίνεσκε νόος μέγα πῆμʼ ὑπαλύξαι.</l>
<l n="309">ὡς δʼ ὅθʼ ἁλὸς κατὰ βένθος ἀνὴρ οἰήϊα νωμῶν</l>
<l n="310">νηὸς ἐπισταμένως ἄνεμον καὶ κῦμʼ ἀλεείνων <note n="2" place="unspecified" anchored="yes">Zimmermann, for a)legeino\n of MS.</note>
</l>
<l n="311">πάντοθεν ἐσσύμενον στυγερῇ ὑπὸ χείματος ὥρῃ</l>
<l n="312">χεῖρα κάμῃ καὶ θυμόν, ὑποβρυχίης δʼ ἄρα νηὸς</l>
<l n="313">ὀλλυμένης ἀπάνευθε λιπὼν οἰήϊα μοῦνα</l>
<l n="314">τυτθόν ἐπὶ σκάφος εἶσι, μέλει δέ οἱ οὐκέτι νηὸς</l>
<l n="315">φορτίδος· ὣς πάϊς ἐσθλὸς ἐΰφρονος Ἀγχίσαο, </l>
<pb id="p.550"/>
<l n="316">ἄστυ λιπὼν δηΐοισι καταιθόμενον πυρὶ πολλῷ,</l>
<l n="317">υἱέα καὶ πατέρα σφὸν ἀναρπάξας φορέεσκε,</l>
<l n="318">τὸν μέν ἐπὶ πλατὺν ὦμον ἐφεσσάμενος κρατερῇσι</l>
<l n="319">χερσὶ πολυτλήτῳ ὑπὸ γήραϊ μοχθίζοντα,</l>
<l n="320">τὸν δʼ ἁπαλῆς ἅμα χειρὸς ἐπιψαύοντα πόδεσσι </l>
<l n="321">γαίης· οὐλομένου τε φοβεύμενον ἔργα μόθοιο</l>
<l n="322">ἐξῆγεν πολέμοιο δυσηχέος· ὃς δʼ ὑπʼ ἀνάγκης</l>
<l n="323">ἐκρέματʼ ἐμπεφυὼς ἀταλὸς πάϊς· ἀμφὶ δέ δάκρυ·</l>
<l n="324">χεύατό οἱ ἁπαλῇσι παρηίσιν· αὐτὰρ ὁ νεκρῶν</l>
<l n="325">σώμαθʼ ὑπέρθορε πολλὰ θοοῖς ποσί, πολλὰ δʼ ἐν ὄρφνῃ </l>
<l n="326">οὐκ ἐθέλων στείβεσκε· Κύπρις δʼ ὀδόν ἡγεμόνευεν</l>
<l n="327">υἱωνὸν καὶ παῖδα καὶ ἀνέρα πήματος αἰνοῦ</l>
<l n="328">πρόφρων ῥυομένη· τοῦ δʼ ἐσσυμένου ὑπὸ ποσσὶ</l>
<l n="329">πάντῃ πῦρ ὑπόεικε· περισχίζοντο δʼ ἀϋτμαὶ</l>
<l n="330">Ἡφαίστου μαλεροῖο· καὶ ἔγχεα καὶ βέλἐ ἀνδρῶν </l>
<l n="331">πῖπτον ἐτώσια πάντα κατὰ χθονὸς, ὁππόσʼ Ἀχαιοὶ</l>
<l n="332">κείνῳ ἐπέρριψαν πολέμῳ ἐνὶ δακρυόεντι</l>
<l n="333">καὶ τότε δὴ Κάλχας μεγάλʼ ἴαχε λαὸν ἐέργων·</l>
<l n="334">‘ἴσχεσθʼ Αἰνείαο κατʼ ἰφθίμοιο καρήνου</l>
<l n="335">βάλλοντες στονόεντα βέλη καὶ λοίγια δοῦρα· </l>
<l n="336">τὸν γὰρ θέσφατόν ἐστι θεῶν ἐρικυδέϊ βουλῇ</l>
<l n="337">Θύμβριν ἐπʼ εὐρυρέεθρον ἀπὸ Ξάνθοιο μολόντα</l>
<l n="338">τευξέμεν ἱερὸν ἄστυ καὶ ἐσσομένοισιν ἀγητὸν</l>
<l n="339">ἀνθρώποις, αὐτὸν δὲ πολυσπερέεσσι βροτοῖσι</l>
<l n="340">κοιρανέειν· ἐκ τοῦ δὲ γένος μετόπισθεν ἀνάξειν </l>
<l n="341">ἄχρις ἐπʼ ἀντολίην τε καὶ ἀκαμάτου δύσιν ἠοῦς·</l>
<l n="342">καὶ δʼ αὐτῷ θέμις ἐστὶ μετέμμεναι ἀθανάτοισιν,</l>
<l n="343">οὕνεκα δὴ πάϊς ἐστὶν ἐϋπολοκάμου Ἀφροδίτης,</l>
<l n="344">καὶ δʼ ἄλλως τοῦδʼ ἀνδρὸς ἑὰς ἀπεχώμεθα χεῖρας,</l>
<l n="345">οὕνεκα καὶ χρυσοῖο καὶ ἄλλʼ ὅσα οἱ κτέατʼ ἐστίν, </l>
<l n="346">ἄνδρʼ ἃ σαοῖ <note n="1" place="unspecified" anchored="yes">Zimmermann, for a)/llwn [lacuna] a)/llois e)n ktea/tessin a)/ndra sa/oi of Koechly.</note> φεύγοντα καὶ ἀλλοδαπὴν ἐπὶ γαῖαν,</l>
<pb id="p.552"/>
<l n="347">τῶν πάντων προβέβουλεν ἑὸν πατέρʼ ἠδὲ καὶ υἷα·</l>
<l n="348">νὺξ δὲ μίʼ ἧμιν ἔφηνε καὶ υἱέα πατρὶ γέροντι</l>
<l n="349">ἤπιον ἐκπάγλως καὶ ἀμεμφέα παιδὶ τοκῆα.’</l>
<l n="350">ὣς φάτο· τοὶ δʼ ἐπίθοντο καὶ ὡς θεὸν εἰσοράασκον </l>
<l n="351">πάντες· ὁ δʼ ἐσσυμένως ἐξ ἄστεος οἷο βεβήκει,</l>
<l n="352">ᾗχί ἑ ποιπνύοντα πόδες φέρον· οἱ δʼ ἔτι Τροίης</l>
<l n="353">Ἀργεῖοι πτολίεθρον ἐϋκτίμενον διέπερθον.</l>
<l n="354">καὶ τότε δὴ Μενέλαος ὑπὸ ξίφεϊ στονόεντι</l>
<l n="355">Δηίφοβον κατέπεφνε καρηβαρέοντα κιχήσας </l>
<l n="356">ἀμφʼ Ἑλένης λεχέεσσι δυσάμμορον· ἡ δʼ ὑπὸ φύζῃ</l>
<l n="357">κεύθετʼ ἐνὶ μεγάροισιν· ὁ δʼ αἵματος ἐκχυμένοιο</l>
<l n="358">γήθεεν ἀμφὶ φόνῳ· τοῖον δʼ ἐπὶ μῦθον ἔειπεν·</l>
<l n="359">‘ὦ κύον, ὥς τοι ἔγωγε φόνον στονόεντʼ ἐφέηκα</l>
<l n="360">σήμερον· οὐδέ σε δῖα κιχήσεται Ἠριγένεια </l>
<l n="361">ζωὸν ἔτʼ ἐν Τρώεσσι, καὶ εἰ Διὸς εὔχεαι εἶναι</l>
<l n="362">γαμβρὸς ἐρισμαράγοιο· μέλας δέ σε δέξατʼ ὄλεθρος</l>
<l n="363">ἡμετέρης ἀλόχοιο παρὰ μεγάροισι δαρέντα</l>
<l n="364">ἀργαλέως· ὡς εἴθε καὶ οὐλομένοιο πάροιθε</l>
<l n="365">θυμὸν Ἀλεξάνδροιο κατὰ μόθον ἀντιόωντος </l>
<l n="366">νοσφισάμην· καί κέν μοι ἐλαφρότερον πέλεν ἄλγος·</l>
<l n="367">ἀλλʼ ὁ μὲν ἤδη ἵκανεν ὑπὸ ζόφον ὀκρυόεντα</l>
<l n="368">τίσας αἴσιμα πάντα· σὲ δʼ οὐκ ἄρα μέλλεν ὀνήσειν</l>
<l n="369">ἡμετέρη παράκοιτις, ἐπεὶ Θέμιν οὔποτʼ ἀλιτροὶ</l>
<l n="370">ἀνέρες ἐξαλέονται ἀκήρατον, οὕνεκʼ ἄρʼ αὐτοὺς </l>
<l n="371">εἰσοράᾳ νυκτός τε καὶ ἤματος, ἀμφὶ δὲ πάντῃ</l>
<l n="372">ἀνθρώπων ἐπὶ φῦλα διηερίη πεπότηται</l>
<l n="373">τινυμένη σὺν Ζηνὶ κακῶν ἐπιίστορας ἔργων.’</l>
<l n="374">ὣς εἰπὼν δηΐοισιν ἀνηλέα τεῦχεν ὄλεθρον·</l>
<l n="375">μαίνετο γάρ οἱ θυμὸς ὑπὸ κραδίῃ μέγʼ ἀέξων </l>
<l n="376">ζηλήμων· καὶ πολλὰ περὶ φρεσὶ θαρσαλέῃσι</l>
<l n="377">Τρωσὶ κακὰ φρονέεσκε, τὰ δὴ θεὸς ἐξετέλεσσε</l>
<l n="378">πρέσβα Δίκη· κεῖνοι γὰρ ἀτάσθαλα πρῶτοι ἔρεξαν</l>
<pb id="p.554"/>
<l n="379">ἀμφʼ Ἑλένης, πρῶτοι δὲ καὶ ὅρκια πημήναντο,</l>
<l n="380">σχέτλιοι, ὁππότε κεῖνο διὲκ μέλαν αἷμα καὶ ἱρὰ </l>
<l n="381">ἀθανάτων πατέοντο παραιβασίῃσι νόοιο·</l>
<l n="382">τῷ καί σφιν μετόπισθεν Ἐριννύες ἄλγεα τεῦχον·</l>
<l n="383">τοὔνεκʼ ἄρʼ οἱ μὲν ὄλοντο πρὸ τείχεος, οἱ δʼ ἀνὰ ἄστυ</l>
<l n="384">τερπόμενοι παρὰ δαιτὶ καὶ ἠϋκόμοις ἀλόχοισιν.</l>
<l n="385">ὀψὲ δὲ δὴ Μενέλαος ἐνὶ μυχάτοισι δόμοιο </l>
<l n="386">εὗρεν ἑὴν παράκοιτιν ὑποτρομέουσαν ὁμοκλὴν</l>
<l n="387">ἀνδρὸς κουριδίοιο θρασύφρονος, ὅς μιν ἀθρήσας</l>
<l n="388">ὥρμηνε κτανέειν ζηλημοσύνῃσι νόοιο,</l>
<l n="389">εἰ μή οἱ κατέρυξε βίην ἐρόεσσʼ Ἀφροδίτη,</l>
<l n="390">ἥ ῥά οἱ ἐκ χειρῶν ἔβαλε ξίφος, ἔσχε δʼ ἐρωήν· </l>
<l n="391">τοῦ γὰρ ζῆλον ἐρεμνὸν ἀπώσατο, καί οἱ ἔνερθεν</l>
<l n="392">ἡδὺν ὑφʼ ἵμερον ὦρσε κατὰ φρενὸς ἠδὲ ὄσσων.</l>
<l n="393">τῷ δʼ ἄρα θάμβος ἄελπτον ἐπήλυθεν· οὐδʼ ἄρʼ ἔτʼ ἔτλη</l>
<l n="394">κάλλος ἰδὼν ἀρίδηλον ἐπὶ ξίφος αὐχένι κῦρσαι,</l>
<l n="395">ἀλλʼ ὥστε ξύλον αὖον ἐν οὔρεϊ ὑλήεντι </l>
<l n="396">εἱστήκει, τὸ μὲν οὔτε θοαὶ βορέαο θύελλαι</l>
<l n="397">ἐσσύμεναι κλονέουσι διʼ ἠέρος οὔτε νότοιο·</l>
<l n="398">ὣς ὁ ταφὼν μένε δηρόν· ὑπεκλάσθη δέ οἱ ἀλκὴ</l>
<l n="399">δερκομένου παράκοιτιν· ἄφαρ δʼ ὅ γε λήσατο πάντων,</l>
<l n="400">ὅσσα οἱ ἐν λεχέεσσι παρήλιτε κουριδίοισι· </l>
<l n="401">πάντα γὰρ ἠμάλδυνε θεὴ Κύπρις, ἥ περ ἁπάντων</l>
<l n="402">ἀθανάτων δάμνησι νόον θνητῶν τʼ ἀνθρώπων.</l>
<l n="403">ἀλλὰ καὶ ὣς θοὸν ἆορ ἀπὸ χθονὸς αὖθις ἀείρας</l>
<l n="404">κουριδίῃ ἐπόρουσε· νόος δέ οἱ ἄλλʼ ἐνὶ θυμῷ</l>
<l n="405">ὡρμᾶτʼ ἐσσυμένοιο· δόλῳ δʼ ἄρα θέλγεν Ἀχαιούς. </l>
<l n="406">καὶ τότε μιν κατέρυξεν ἀδελφεὸς ἱέμενόν περ</l>
<l n="407">μειλιχίοις μάλα πολλὰ παραυδήσας ἐπέεσσι·</l>
<l n="408">δείδιε γὰρ μή σφιν ἐτώσια πάντα γένηται·</l>
<pb id="p.556"/>
<l n="409">‘ἴσχεο νῦν, Μενέλαε, χολούμενος· οὐ γὰρ ἔοικε</l>
<l n="410">κουριδίην παράκοιτιν ἐναιρέμεν, ἧς πέρι πολλὰ </l>
<l n="411">ἄλγἐ ἀνέτλημεν Πριάμῳ κακὰ μητιόωντες·</l>
<l n="412">οὐ γάρ τοι Ἑλένη πέλει αἰτίη, ὡς σύ γʼ ἔολπας,</l>
<l n="413">ἀλλὰ Πάρις ξενίοιο Διὸς καὶ σεῖο τραπέζης</l>
<l n="414">λησάμενος· τῷ καί μιν ἐν ἄλγεσι τίσατο δαίμων.’</l>
<l n="415">ὣς φάθʼ· ὁ δʼ αἶψʼ ἐπίθησε. θεοὶ δʼ ἐρικυδέα Τροίην </l>
<l n="416">κυανέοις νεφέεσσι καλυψάμενοι γοάασκον,</l>
<l n="417">νόσφιν ἐϋπλοκάμου Τριτωνίδος ἠδὲ καὶ Ἥρης.</l>
<l n="418">αἳ μέγα κυδιάασκον ἀνὰ φρένας, εὖτʼ ἐσίδοντο</l>
<l n="419">περθόμενον κλυτὸν ἄστυ θεηγενέος Πριάμοιο.</l>
<l n="420">ἀλλʼ οὐ μὰν οὐδʼ αὐτὴ ἐΰφρων Τριτογένεια </l>
<l n="421">πάμπαν ἄδακρυς ἔην, ἐπεὶ ἦ ῥά οἱ ἔνδοθι νηοῦ</l>
<l n="422">Κασσάνδρην ᾔσχυνεν Ὀϊλέος ὄβριμος υἱὸς</l>
<l n="423">θυμοῦ τʼ ἠδὲ νόοιο βεβλαμμένος· ἡ δέ οἱ αἰνὸν</l>
<l n="424">εἰσοπίσω βάλε πῆμα καὶ ἀνέρα τίσατο λώβης·</l>
<l n="425">οὐδὲ μὲν ἔργον ἀεκιὲς ἐσέδρακεν, ἀλλά οἱ αἰδὼς </l>
<l n="426">καὶ χόλος ἀμφεχύθη· βλοσυρὰς δʼ ἔτρεψεν ὀπωπὰς</l>
<l n="427">νηὸν ἐς ὑψόροφον· περὶ δʼ ἔβραχε θεῖον ἄγαλμα,</l>
<l n="428">καὶ δάπεδον νηοῖο μέγ ἔτρεμεν· οὐδʼ ὅ γε λυγρῆς</l>
<l n="429">λῆγεν ἀτασθαλίης, ἐπεὶ ἦ φρένας ἄασε Κύπρις.</l>
<l n="430">πάντῃ δʼ ἄλλοθεν ἄλλα κατηρείποντο μέλαθρα </l>
<l n="431">ὑψόθεν· ἀζαλέη δὲ κόνις συνερίσγετο καπνῷ·</l>
<l n="432">ὦρτο δʼ ἄρα κτύπος αἰνός, ὑπετρομέοντο δʼ ἀγυιαί·</l>
<l n="432b">καίετο δʼ Αἰνείαο δόμος, <note n="1" place="unspecified" anchored="yes">Tso hemistichs supplied by Zimmermann, ex P.</note> καίοντο δὲ πάντα</l>
<l n="433">Ἀντιμάχοιο μέλαθρα· καταίθετο δʼ ἄσπετος ἄκρη</l>
<l n="434">Πέργαμον ἀμφʼ ἐρατὴν περί θʼ ἱερὸν Ἀπόλλωνος</l>
<l n="435">νηόν τε ζάθεον Τριτωνίδος ἀμφί τε βωμὸν </l>
<l n="436">ἑρκείου· ζάθεον Τριτωνίδος ἀμφί τε ἐρατεινοὶ</l>
<l n="437">υἱωνῶν Πριάμοιο· πόλις δʼ ἀμαθύνετο πᾶσα.</l>
<pb id="p.558"/>
<l n="438">Τρῶες δʼ οἱ μὲν παισὶν ὑπʼ Ἀργείων ὀλέκοντο,</l>
<l n="439">οἱ δʼ ὑπὸ λευγαλέου τε πυρὸς σφετέρων τε μελάθρων,</l>
<l n="440">ἔνθα σφιν καὶ μοῖρα κακὴ καὶ τύμβος ἐτύχθη, </l>
<l n="441">ἄλλοι δὲ ξιφέεσσιν ἑὸν διὰ λαιμὸν ἔλασσαν</l>
<l n="442">πῦρ ἅμα δυσμενέεσσιν ἐπὶ προθύροισιν ἰδόντες,</l>
<l n="443">οἱ δʼ ἄρʼ ὁμῶς τεκέεσσι κατακτείναντες ἄκοιτιν</l>
<l n="444">κάππεσον ἄσχετον ἔργον ἀναπλήσαντες ἀνάγκῃ.</l>
<l n="445">καί ῥά τις οἰόμενος δηΐων ἑκὰς ἔμμενʼ ἀϋτὴν </l>
<l n="446">ἔκποθεν Ἡφαίστοιο θοῶς ἀνὰ κάλπιν ἀείρας</l>
<l n="447">ὥρμηνεν πονέεσθαι ἐφʼ ὕδατι· τὸν δὲ παραφθὰς</l>
<l n="448">Ἀργείων τις ἔτυψεν ὑπʼ ἔγχεϊ καί οἱ ὄλεσσε</l>
<l n="449">θυμὸν ὑπʼ ἀκρὴτῳ βεβαρημένον· ἤριπε δʼ εἴσω</l>
<l n="450">δώματος· ἀμφὶ δέ οἱ κενεὴ περικάππεσε κάλπις. </l>
<l n="451">ἄλλῳ δʼ αὖ φεύγοντι διὰ μεγάροιο μεσόδμη</l>
<l n="452">ἔμπεσε καιομένη, ἐπὶ δʼ ἤριπεν αἰπὺς ὄλεθρος.</l>
<l n="453">πολλαὶ δʼ αὖτε γυναῖκες ἀνιηρὴν ἐπὶ φύζαν</l>
<l n="454">ἐσσύμεναι μνήσαντο φίλων ὑπὸ δώματι παίδων,</l>
<l n="455">οὓς λίπον ἐν λεχέεσσιν· ἄφαρ δʼ ἀνὰ ποσσὶν ἰοῦσαι </l>
<l n="456">παισὶν ὁμῶς ἀπόλοντο δόμων ἐφύπερθε πεσόντων.</l>
<l n="457">ἵπποι δʼ αὖτε κύνες τε διʼ ἄστεος ἐπτοίηντο</l>
<l n="458">φεύγοντες στυγεροῖο πυρὸς μένος· ἀμφὶ δὲ ποσσὶ</l>
<l n="459">στεῖβον ἀποκταμένους, ζωοῖσι δὲ πῆμα φέροντες</l>
<l n="460">αἰὲν ἐνερρήγνυντο. <note n="1" place="unspecified" anchored="yes">Zimmermann, ex P, for e)perrw/onto of Koechly.</note> βοὴ δʼ ἀμφίαχεν ἄστυ. </l>
<l n="461">καί τινος αἰζηοῖο διὰ φλογὸς ἐσσυμένοιο</l>
<l n="462">φθεγγομένου· τοὺς δʼ ἔνδον ἀμείλιχος Αἶσα δάμασσεν·</l>
<l n="463">ἄλλον δʼ ἄλλα κέλευθα φέρον στονόεντος ὀλέθρου.</l>
<l n="464">φλὸξ δʼ ἄρʼ ἐς ἠέρα δῖαν ἀνέγρετο· πέπτατο δʼ αἴγλη</l>
<l n="465">ἄσπετος· ἀμφὶ δὲ φῦλα περικτιόνων ὁρόωντο </l>
<pb id="p.560"/>
<l n="466">μέχρις ἐπʼ Ἰδαίων ὀρέων ὑψηλὰ κάρηνα</l>
<l n="467">Θρηικίης τε Σάμοιο καὶ ἀγχιάλου Τενέδοιο·</l>
<l n="468">καί τις ἁλὸς κατὰ βένθος ἔσω νεὸς ἔκφατο μῦθον·</l>
<l n="469">‘ἤνυσαν Ἀργεῖοι κρατερόφρονες ἄσπετον ἔργον</l>
<l n="470">πολλὰ μάλʼ ἀμφʼ Ἑλένης ἑλικοβλεφάροιο καμόντες, </l>
<l n="471">πᾶσα δʼ ἄρʼ ἡ τὸ πάροιθε πανόλβιος ἐν πυρὶ Τροίη</l>
<l n="472">καίεται· οὐδὲ θεῶν τις ἐελδομένοισιν ἄμυνε·</l>
<l n="473">πάντα γὰρ ἄσχετος Αἶσα βροτῶν ἐπιδέρκεται ἔργα·</l>
<l n="474">καὶ τὰ μὲν ἀκλέα πολλὰ καὶ οὐκ ἀρίδηλα γεγῶτα</l>
<l n="475">κυδήεντα τίθησι, τὰ δʼ ὑψόθι μείονʼ ἔθηκε· </l>
<l n="476">πολλάκι δʼ ἐξ ἀγαθοῖο πέλει κακόν, ἐκ δὲ κακοῖο</l>
<l n="477">ἐσθλὸν ἀμειβομένοιο πολυτλήτου βιότοιο.’</l>
<l n="478">ὣς ἂρʼ ἔφη μερόπων τις ἀπόπροθεν ἄσπετον αἴγλην</l>
<l n="479">εἰσορόων. στονόεσσα δʼ ἔτʼ ἄμφεχε Τρῶας ὀϊζύς·</l>
<l n="480">Ἀργεῖοι δʼ ἀνὰ ἄστυ κυδοίμεον, ἠΰτʼ ἀῆται </l>
<l n="481">λάβροι ἀπείρονα πόντον ὀρινόμενοι κλονέουσιν,</l>
<l n="482">ὁππότʼ ἄρʼ ἀντιπέρηθε δυσαέος Ἀρκτούροιο</l>
<l n="483">βηλὸν ἐς ἀστερόεντα Θυτήριον ἀντέλλῃσιν</l>
<l n="484">ἐς νότον ἠερόεντα τετραμμένον, ἀμφὶ δʼ ἄρʼ αὐτῷ</l>
<l n="485">πολλαὶ ὑπόβρυχα νῆες ἀμαλδύνοντʼ ἐνὶ πόντῳ </l>
<l n="486">ὀρνυμένων ἀνέμων· τοῖς εἴκελοι υἷες Ἀχαιῶν</l>
<l n="487">πόρθεον Ἴλιον αἰπύ· τὸ δʼ ἐν πυρὶ καίετο πολλῷ.</l>
<l n="488">ἠΰτʼ ὄρος λασίῃσιν ἄδην καταείμενον ὕλῃς</l>
<l n="489">ἐσσυμένως καίηται ὑπαὶ πυρὸς ὀρνυμένοιο</l>
<l n="490">ἐξ ἀνέμων, δολιχαὶ δὲ περιβρομέουσι καλῶναι, </l>
<l n="491">τῷ δʼ ἄρα λευγαλέως ἐνιτείρεται ἄγρια πάντα</l>
<l n="492">Ἡφαίστοιο βίῃφι περιστρεφθέντα καθʼ ὕλην·</l>
<l n="493">ὣς Τρῶες κτείνοντο κατὰ πτόλιν· οὐδέ τις αὐτοὺς</l>
<l n="494">ῥύετʼ ἐπουρανίων· περὶ γὰρ λίνα πάντοθε Μοῖραι</l>
<l n="495">μακρὰ περιστήσαντο, τά περ βροτὸς οὔποτʼ ἄλυξε. </l>
<pb id="p.562"/>
<l n="496">καὶ τότε Δημοφόωντι μενεπτολέμῳ τʼ Ἀκάμαντι</l>
<l n="497">Θησῆος μεγάλοιο διʼ ἄστεος ἤντετο μήτηρ</l>
<l n="498">αἴθρη ἐελδομένη· μακάρων δέ τις ἡγεμόνευεν,</l>
<l n="499">ὅς μιν ἄγεν κείνοισι καταντίον· ἡ δʼ ἀλάλυκτο</l>
<l n="500">φεύγουσʼ ἐκ πολέμοιο καὶ ἐκ πυρός· οἱ δʼ ἐσιδόντες </l>
<l n="501">αἴγλῃ ἐν Ἡφαίστοιο δέμας μέγεθός τε γυναικὸς</l>
<l n="502">αὐτὴν ἔμμεν ἔφαντο θεηγενέος Πριάμοιο</l>
<l n="503">ἀντιθέην παράκοιτιν· ἄφαρ δέ οἱ ἐμμεμαῶτες</l>
<l n="504">χεῖρας ἐπερρίψαντο λιλαιόμενοί μιν ἄγεσθαι</l>
<l n="505">ἐς Δαναούς· ἡ δʼ αἰνὸν ἀναστενάχουσα μετηύδα· </l>
<l n="506">‘μή νύ με, κύδιμα τέκνα φιλοπτολέμων Ἀργείων,</l>
<l n="507">δήϊον ὣς ἐρύοντες ἑὰς ἐπὶ νῆας ἄγεσθε·</l>
<l n="508">οὐ γὰρ Τρωιάδων γένος εὔχομαι, ἀλλά μοι ἐσθλὸν</l>
<l n="509">αἷμα πέλει Δαναῶν μάλʼ ἐϋκλεές, οὕνεκα Πιτθεὺς</l>
<l n="510">γείνατό μʼ ἐν Τροιζῆνι· γάμῳ δʼ ἑδνώσατο δῖος </l>
<l n="511">Αἰγεύς· ἐκ δʼ ἄρʼ ἐμεῖο κλυτὸς πάϊς ἔπλετο Θησεύς.</l>
<l n="512">ἀλλά με, πρὸς μεγάλοιο Διός , τερπνῶν τε τοκήων,</l>
<l n="513">εἰ ἐτεὸν Θησῆος ἀμύμονος ἐνθάδʼ ἵκοντο</l>
<l n="514">υἷες ἅμʼ Ἀτρείδῃσι, φίλοις παίδεσσιν ἐκείνου</l>
<l n="515">δείξατʼ ἐελδομένοισι κατὰ στρατόν, οὕς περ ὀΐω </l>
<l n="516">ὔμμιν ὁμήλικας ἔμμεν· ἀναπνεύσει δέ μευ ἦτορ,</l>
<l n="517">ἢν κείνους ζώοντας ἴδω καὶ ἀριστέας ἄμφω.’</l>
<l n="518">ὣς φάτο· τοὶ δʼ ἀΐοντες ἑοῦ μνήσαντο τοκῆος,</l>
<l n="519">ἀμφʼ Ἑλένης ὅσʼ ἔρεξε, καὶ ὡς διέπερσαν Ἀφίδνας</l>
<l n="520">κοῦροι ἐριγδούποιο Διὸς πάρος, ὁππότʼ ἄρʼ αὐτοὺς </l>
<l n="521">ὑσμίνης ἀπάνευθεν ἀπεκρύψαντο τιθῆναι</l>
<l n="522">νηπιάχους ἔτʼ ἐόντας· ἀνεμνήσαντο δʼ ἀγαυῆς</l>
<l n="523">Αἴθρης, ὅσσʼ ἐμόγησε δορυκτήτῳ ὑπʼ ἀνάγκῃ,</l>
<l n="524">ἄμφω ὁμῶς ἑκυρή τε καὶ ἀμφίπολος γεγαυῖα</l>
<l n="525">ἀντιθέης Ἑλένης· σὺν δʼ ἀμφασίῃ κεχάροντο. </l>
<l n="526">Δημοφόων δέ μιν ἠῢς ἐελδομένην προσέειπεν·</l>
<pb id="p.564"/>
<l n="527">‘σοὶ μὲν δὴ τελέουσι θεοὶ θυμηδὲς ἐέλδωρ</l>
<l n="528">αὐτίκʼ, ἐπεί ῥα δέδορκας ἀμύμονος υἱέος υἷας</l>
<l n="529">ἡμέας, οἵ σε φίλῃς συναειράμενοι παλάμῃσιν</l>
<l n="530">οἴσομεν ἐς νῆας, καὶ ἐς Ἑλλάδος ἱερὸν οὖδας </l>
<l n="531">ἄξομεν ἀσπασίως, ὅθι περ πάρος ἐμβασίλευες.’</l>
<l n="532">ὣς φάμενον μεγάλοιο πατρὸς προσπτύξατο μήτηρ</l>
<l n="533">χείρεσιν ἀμφιβαλοῦσα, κύσεν δέ οἱ εὐρέας ὤμους</l>
<l n="534">καὶ κεφαλὴν καὶ στέρνα γένειά τε λαχνήεντα·</l>
<l n="535">ὣς δʼ αὕτως Ἀκάμαντα κύσεν, περὶ δέ σφισι δάκρυ </l>
<l n="536">ἡδὺ κατὰ βλεφάροιϊν ἐχεύατο μυρομένοισιν·</l>
<l n="537">ὡς δʼ ὁπότʼ αἰζηοῖο μετʼ ἀλλοδαποῖσιν ἐόντος</l>
<l n="538">λαοὶ φημίξωσι μόρον, τὸν δʼ ἔκποθεν υἷες</l>
<l n="539">ὕστερον ἀθρήσαντες ἐς οἰκία νοστήσαντα</l>
<l n="540">κλαίουσιν μάλα τερπνόν· ὁ δʼ ἔμπαλια παισὶ καὶ αὐτὸς </l>
<l n="541">μύρεται ἐν μεγάροισιν ἐπωμαδόν, ἀμφὶ δὲ δῶμα</l>
<l n="542">ἡδὺ κινυρομένων γοερὴ περιπέπτατʼ ἰωή·</l>
<l n="543">ὣς τῶν πυρομένων λαρὸς γόος ἀμφιδεδήει.</l>
<l n="544">καὶ τότε που Πριάμοιο πολυκτήτοιο θύγατρα</l>
<l n="545">Λαοδίκην ἐνέπουσιν ἐς αἰθέρα χεῖρας ὀρέξαι </l>
<l n="546">εὐχομένην μακάρεσσιν ἀτειρέσιν, ὄφρα ἑ γαῖα</l>
<l n="547">ἀμφιχάνῃ, πρὶν χεῖρα βαλεῖν ἐπὶ δούλια ἔργα.</l>
<l n="548">τῆς δὲ θεῶν τις ἄκουσε καὶ αὐτίκα γαῖαν ἔνερθεν</l>
<l n="549">ῥῆξεν ἀπειρεσίην· ἡ δʼ ἐννεσίῃσι θεοῖο</l>
<l n="550">κούρην δέξατο δῖαν ἔσω κοίλοιο βερέθρου, </l>
<l n="551">Ἰλίου ὀλλυμένης, ἧς εἵνεκά φασι καὶ αὐτὴν</l>
<l n="552">Ἠλέκτρην βαθύπεπλον ἑὸν δέμας ἀμφικαλύψαι</l>
<l n="553">ἀχλύϊ καὶ νεφέεσσιν ἀποιχομένην χοροῦ ἄλλων</l>
<l n="554">πληιάδων, αἳ δή οἱ ἀδελφειαὶ γεγάασιν·</l>
<l n="555">ἀλλʼ αἱ μὲν μογεροῖσιν ἐπόψιαι ἀνθρώποισιν </l>
<l n="556">ἰλαδὸν ἀντέλλουσιν ἐς οὐρανόν· ἡ δʼ ἄρα μούνη</l>
<l n="557">κεύθεται αἰὲν ἄϊστος, ἐπεί ῥά οἱ υἱέος ἐσθλοῦ</l>
<pb id="p.566"/>
<l n="558">Δαρδάνου ἱερὸν ἄστυ κατήριπεν· οὐδέ οἱ αὐτὸς</l>
<l n="559">Ζεὺς ὕπατος χραίσμησεν ἀπʼ αἰθέρος, οὕνεκα Μοίραις</l>
<l n="560">εἴκει καὶ μεγάλοιο Διὸς μένος· ἀλλὰ τὸ μέν που </l>
<l n="561">ἀθανάτων τάχʼ ἔρεξεν ἐῢς νόος, ἠὲ καὶ αὐταί· <note n="1" place="unspecified" anchored="yes">Zimmermann, for ou)ki/ of n.</note>
</l>
<l n="562">Ἀργεῖοι δʼ ἔτι θυμὸν ἐπὶ Τρώεσσιν ὄρινον</l>
<l n="563">πάντῃ ἀνὰ πτολίεθρον· ἔρις δʼ ἔχε πείρατα χάρμης. <note n="2" place="unspecified" anchored="yes">*werse supplied by Zimmermann, ex P.</note>
</l>
</div1>
<div1 type="book" n="14">
<pb id="p.568"/>
<l n="1">καὶ τότʼ ἀπʼ Ὠκεανοῖο θεὰ χρυσόθρονος Ἠὼς</l>
<l n="2">οὐρανὸν εἰσανόρουσε· χάος δʼ ὑπεδέξατο νύκτα.</l>
<l n="3">οἱ δὲ βίη Τροίην εὐερκέα δῃώσαντο</l>
<l n="4">Ἀργεῖοι καὶ κτῆσιν ἀπείρονα ληίσσαντο,</l>
<l n="5">χειμάρροις ποταμοῖσιν ἐοικότες, οἵ τε φέρονται </l>
<l n="6">ἐξ ἐρέων καναχηδὸν ὀρινομένου ὑετοῖο,</l>
<l n="7">πολλὰ δὲ δένδρεα μακρὰ καὶ ὁππόσα φύετʼ ὄρεσφιν</l>
<l n="8">αὐτοῖς σὺν πρώνεσσιν ἔσω φορέουσι θαλάσσης·</l>
<l n="9">ὣς Δαναοὶ πέρσαντες ὑπαὶ πυρὶ Τρώιον ἄστυ</l>
<l n="10">κτήματα πάντα φέρεσκον ἐϋσκάρθμους ἐπὶ νῆας. </l>
<l n="11">σὺν δʼ ἄρα Τρωιάδας καταγίνεον ἄλλοθεν ἄλλας,</l>
<l n="12">τὰς μὲν ἔτʼ ἀδμῆτας καὶ νηίδας οἷο γάμοιο,</l>
<l n="13">τίς  δʼ ἄρʼ ὑπʼ αἰζηοῖσι νέον φιλότητι δαμείσας,</l>
<l n="14">ἄλλας δʼ αὖ πολιοπλοκάμους, ἑτέρας δʼ ἄρʼ ἐκείνων</l>
<l n="15">ὁπλοτέρας, ὧν παῖδας ἀπειρύσσαντʼ ἀπὸ μαζῶν </l>
<l n="16">ὑστάτιον χείλεσσι γλάγος περιμαιμώωντας.</l>
<l n="17">τοῖσιν δὴ Μενέλαος ἐνὶ μέσσοισι καὶ αὐτὸς</l>
<l n="18">ἦγεν ἑὴν παράκοιτιν ἀπʼ ἄστεος αἰθομένοιο</l>
<l n="19">ἐξανύσας μέγα ἔργον· ἔχεν δέ ἑ χάρμα καὶ αἰδώς.</l>
<l n="20">Κασσάνδρην δʼ ἄγε δῖαν ἐϋμμελίης Ἀγαμέμνων· </l>
<l n="21">Ἀνδρομάχην δʼ Ἀχιλῆος ἐῢς πάϊς· αὐτὰρ Ὀδυσεὺς</l>
<l n="22">εἷλκε βίῃ Ἑκάβην· τῆς δʼ ἁθρόα δάκρὐ ἀπʼ ὄσσων</l>
<pb id="p.570"/>
<l n="23">πίδακος ὣς ἐχέοντο· περιτρομέεσκε δὲ γυῖα,</l>
<l n="24">καὶ κραδίη ἀλάλυκτο φόβῳ, δεδάϊκτο δὲ χαίτας</l>
<l n="25">κράατος ἐκ πολιοῖο· τέφρη δʼ ἐπεπέπτατο πολλή, </l>
<l n="26">τήν που ἀπʼ ἐσχαρεῶνος ἄδην κατεχεύατο χερσὶν</l>
<l n="27">ὀλλυμένου Πριάμοιο καὶ ἄστεος αἰθομένοιο·</l>
<l n="28">καί ῥα μέγα στονάχιζεν, ὅτʼ ἄμφεχε δούλιον ἦμαρ</l>
<l n="29">μὰψ ἀεκαζομένην· ἕτερος δʼ ἑτέρην γοόωσαν</l>
<l n="30">ἦγεν Τρωιάδων σφετέρας ἐπὶ νῆας ἀνάγκῃ· </l>
<l n="31">αἱ δʼ ἀδινὸν γοόωσαι ἀνίαχον ἄλλοθεν ἄλλαι</l>
<l n="32">νηπιάχοις ἅμα παισὶ κινυρόμεναι μάλα λυγρῶς·</l>
<l n="33">ὡς δʼ ὁπότʼ ἀργιόδουσιν ὁμῶς συσὶ νήπια τέκνα</l>
<l n="34">σταθμοῦ ἀπὸ προτέροιο ποτὶ σταθμὸν ἄλλον ἄγωσιν</l>
<l n="35">ἀνέρες ἐγρομένῳ ὑπὸ χείματι, τοὶ δʼ ἀλεγεινὸν </l>
<l n="36">μίγδα περιτρύζουσι διηνεκὲς ἀλλήλοισιν·</l>
<l n="37">ὣς Τρῳαὶ Δαναοῖσιν ὑπʼ ἐστενάχοντο δαμεῖσαι·</l>
<l n="38">ἴσην δʼ αὖ καὶ ἄνασσα φέρεν καὶ δμωὶς ἀνάγκην.</l>
<l n="39">ἀλλʼ οὐ μὰν Ἑλένην γόος ἄμφεχεν· ἀλλά οἱ αἰδὼς</l>
<l n="40">ὄμμασι κυανέοισιν ἐφίζανε, καί οἱ ὕπερθεν </l>
<l n="41">καλὰς ἀμφερύθηνε παρηίδας· ἐν δέ οἱ ἦτορ</l>
<l n="42">ἄσπετα πορφύρεσκε κατὰ φρένα, μή ἑ κιοῦσαν</l>
<l n="43">κυανέας ἐπὶ νῆας ἀεικίσσωνται Ἀχαιοί·</l>
<l n="44">τοὔνεχʼ ὑποτρομέουσα φίλῳ περιπάλλετο θυμῷ.</l>
<l n="45">καί ῥα καλυψαμένη κεφαλὴν ἐφύπερθε καλύπτρῃ </l>
<l n="46">ἕσπετο νισσομένοιο κατʼ ἴχνιον ἀνδρὸς ἑοῖο</l>
<l n="47">αἰδοῖ πορφύρουσα παρήιον, ἠΰτε Κύπρις,</l>
<l n="48">εὖτέ μιν Οὐρανίωνες ἐν ἀγκοίνησιν Ἄρηος</l>
<l n="49">ἀμφαδὸν εἰσενόησαν ἑὸν λέχος αἰσχύνουσαν</l>
<l n="50">δεσμοῖς ἐν θαμινοῖσι δαήμονος Ἡφαίστοιο, </l>
<l n="51">τοῖς ἔνι κεῖτʼ ἀχέουσα περὶ φρεσὶν αἰδομένη τε</l>
<l n="52">ἰλαδὸν ἀγρομένων μακάρων γένος ἠδὲ καὶ αὐτὸν</l>
<l n="53">Ἥφαιστον· δεινὸν γὰρ ἐν ὀφθαλμοῖσιν ἀκοίτεω</l>
<l n="54">ἀμφαδὸν εἰσοράασθαι ἐπʼ αἴσχεϊ θηλυτέρῃοι.</l>
<pb id="p.572"/>
<l n="55">τῇ Ελένη εἰκυῖα δέμας καὶ ἀκήρατον αἰδῶ </l>
<l n="56">ἤιε σὺν Τρῳῇσι δορυκτήτοισι καὶ αὐτὴ</l>
<l n="57">νῆας ἔπʼ Ἀργείων εὐήρεας· ἀμφὶ δὲ λαοὶ</l>
<l n="58">θάμβεον ἀθρήσαντες ἀμωμήτοιο γυναικὸς</l>
<l n="59">ἀγλαΐην καὶ κάλλος ἐπήρατον· οὐδέ τις ἔτλη</l>
<l n="60">κείνην οὔτε κρυφηδὸν ἐπεσβολίῃσι χαλέψαι, </l>
<l n="61">οὔτʼ οὖν ἀμφαδίην, ἀλλʼ ὡς θεὸν εἰσορόωντο</l>
<l n="62">ἀσπασίως· πᾶσιν γὰρ ἐελδομένοισι φαάνθη.</l>
<l n="63">ὡς δʼ ὅτʼ ἀλωομένοισι διʼ ἀκαμάτοιο θαλάσσης</l>
<l n="64">πατρὶς ἑὴ μετὰ δηρὸν ἐελδομένοισι φανείη,</l>
<l n="65">οἱ δὲ καὶ ἐκ πόντοιο καὶ ἐκ θανάτοιο φυγόντες </l>
<l n="66">πάτρῃ χεῖρʼ ὀρέγουσι γεγηθότες ἄσπετα θυμῷ·</l>
<l n="67">ὣς Δαναοὶ περὶ πάντες ἐγήθεον· οὐ γὰρ ἔτʼ αὐτοῖς</l>
<l n="68">μνῆστις ἔην καμάτοιο δυσαλγέος οὐδὲ κυδοιμοῦ·</l>
<l n="69">τοῖον γὰρ Κυθέρεια νόον ποιήσατο πάντων</l>
<l n="70">ἦρα φέρουσʼ Ἑλένῃ ἑλικώπιδι καὶ Διὶ πατρί. </l>
<l n="71">καὶ τότʼ ἄρʼ, ὡς ἐνόησε φίλον δεδαϊγμένον ἄστυ</l>
<l n="72">Ξάνθος ἔθʼ αἱματόεντος ἀναπνείων ὀρυμαγδοῦ</l>
<l n="73">μύρετο σὺν Νύμφῃσιν, ἐπεὶ κακὸν ἔμπεσε Τροίῃ</l>
<l n="74">ἔκποθε καὶ Πριάμοιο κατημάλδυνε πόληα·</l>
<l n="75">ὡς δʼ ὅτε λήιον αὖον ἐπιβρίσασα χάλαζα </l>
<l n="76">τυτθὰ διατμήξῃ, στάχυας δʼ ἀπὸ πάντας ἀμέρσῃ</l>
<l n="77">ῥιπῇ ὑπʼ ἀργαλέῃ, καλάμη δʼ ἄρα χεύατʼ ἔραζε</l>
<l n="78">μαψιδίη καρποῖο κατʼ οὔδεος ὀλλυμένοιο</l>
<l n="79">λευγαλέως, λυγρῷ δὲ πέλει μέγα πένθος ἄνακτι·</l>
<l n="80">ὣς ἄρα καὶ Ξάνθοιο περὶ φρένας ἤλυθεν ἄλγος </l>
<l n="81">Ἰλίου οἰωθέντος· ἔχεν δέ μιν αἰὲν ὀϊζὺς</l>
<l n="82">ἀθάνατόν περ ἐόντα· μακρὴ δʼ ἀμφέστενεν Ἴδη</l>
<l n="83">καὶ Σιμόεις· μύροντο δʼ ἀπόπροθι πάντες ἔναυλοι</l>
<l n="84">Ἰδαῖοι Πριάμοιο πόλιν περικωκύοντες.</l>
<l n="85">Ἀργεῖοι δʼ ἐπὶ νῆας ἔβαν μέγα καγχαλόωντες </l>
<l n="86">μέλποντες νίκης ἐρικυδέος ὄβριμον ἀλκήν,</l>
<l n="87">ἄλλοτε δὲ ζάθεον μακάρων γένος ἠδὲ καὶ καὶ αὐτῶν</l>
<l n="88">θυμὸν τολμήεντα καὶ ἄφθιτον ἔργον Ἐπειοῦ.</l>
<pb id="p.574"/>
<l n="89">μολπὴ δʼ οὐρανὸν ἷκε διʼ αἰθέρος, εὖτε κολοιῶν</l>
<l n="90">κλαγγὴ ἀπειρεσίη, ὁπότʼ εὔδιον ἦμαρ ἵκηται </l>
<l n="91">χείματος ἐξ ὀλοοῖο, πέλει δʼ ἄρα νήμενος αἰθήρ·</l>
<l n="92">ὣς τῶν πὰρ νήεσσι μέγʼ ἔνδοθι γηθομένοων κῆρ</l>
<l n="93">ἀθάνατοι τέρποντο κατʼ οὐρανόν, ὅσσοι ἀρωγοὶ</l>
<l n="94">ἐκ θυμοῖο πέλοντο φιλοπτολέμων Ἀργείων·</l>
<l n="95">ἄλλοι δʼ αὖ χαλέπαινον, ὅσοι Τρώεσσιν ἄμυνον, </l>
<l n="96">δερκόμενοι Πριάμοιο καταιθόμενον πτολίεθρον·</l>
<l n="97">ἀλλʼ οὐ μὰν ὑπὲρ Αἶσαν ἐελδόμενοί περ ἀμύνειν</l>
<l n="98">ἔσθενον· οὐδὲ γὰρ αὐτὸς ὑπὲρ μόρον οὐδὲ Κρονίων</l>
<l n="99">ῥηιδίως δύνατʼ Αἶσαν ἀπωσέμεν, ὃς περὶ πάντων</l>
<l n="100">ἀθανάτων σθένος ἐστί, Διὸς δʼ ἐκ πάντα πέλονται. </l>
<l n="101">Ἀργεῖοι δʼ ἄρα πολλὰ βοῶν ἐπὶ μηρία θέντες</l>
<l n="102">καῖον ὁμῶς σχίζῃσι, καὶ ἐσσύμενοι περὶ βωμοὺς</l>
<l n="103">λείβεσκον μέθυ λαρὸν ἐπʼ αἰθομένῃσι θυηλῇς</l>
<l n="104">ἦρα θεοῖσι φέροντες, ἐπεὶ μέγα ἤνυσαν ἔργον.</l>
<l n="105">πολλὰ δʼ ἐν εἰλαπίνῃ θυμηδέϊ κυδαίνεσκον </l>
<l n="106">πάντας, ὅσους ὑπέδεκτο σὺν ἔντεσι δούριος ἵππος·</l>
<l n="107">θαύμαζον δὲ Σίνωνα περικλυτόν, οὕνεχʼ ὑπέτλη</l>
<l n="108">λώβην δυσμενέων πολυκηδέα· καί ῥά ἑ πάντες</l>
<l n="109">μολπῇ καὶ γεράεσσιν ἀπειρεσίοισι τίεσκον·</l>
<l n="110">ὃς δʼ ἄρʼ ἐνὶ φρεσὶν ᾗσιν ἐγήθεε τλήμονι θυμῷ </l>
<l n="111">νίκῃ ἔπʼ Ἀργείων, σφετέρῃ δʼ οὐκ ἄχνυτο λώβῃ·</l>
<l n="112">ἀνέρι γὰρ πινυτῷ καὶ ἐπίφρονι πολλὸν ἄμεινον</l>
<l n="113">κῦδος καὶ χρυσοῖο καὶ εἴδεος ἠδὲ καὶ ἄλλων</l>
<l n="114">ἐσθλῶν, ὁππόσα τʼ ἐστὶ καὶ ἔσσεται ἀνθρώποισιν.</l>
<l n="115">οἱ δʼ ἄρα πὰρ νήεσσιν ἀταρβέα θυμὸν ἔχοντες </l>
<l n="116">δόρπεον ἀλλήλοισι διηνεκέως ἐνέποντες·</l>
<l n="117">‘ἠνύσαμεν πολέμοιο μακροῦ τέλος· ἠράμεθʼ εὐρὺ</l>
<l n="118">κῦδος ὁμῶς δηΐοισι μέγα πτολίεθρον ἑλόντες·</l>
<l n="119">ἀλλά, Ζεῦ, καὶ νόστον ἐελδομένοις κατάνευσον.’</l>
<pb id="p.576"/>
<l n="120">ὣς ἔφαν· ἀλλʼ οὐ πᾶσι πατὴρ ἐπὶ νόστον ἔνευσε. </l>
<l n="121">τοῖς δέ τις ἐν μέσσοισιν ἐπιστάμενος <gap/>
</l>
<l n="122">
<gap/>οὐ γὰρ ἔτʼ αὐτοῖς</l>
<l n="123">δεῖμα πέλεν πολέμοιο δυσηχέος, ἀλλʼ ἐπὶ ἔργα</l>
<l n="124">εὐνομίης ἐτράποντο καὶ εὐφροσύνης ἐρατεινῆς.</l>
<l n="125">ὃς δʼ ἤτοι πρῶτον μὲν ἐελδομένοισιν ἄειδεν, </l>
<l n="126">λαοὶ ὅπως συνάγερθεν ἐς Αὐλίδος ἱερὸν οὖδας,</l>
<l n="127">ἠδʼ ὡς Πηλείδαο μέγα σθένος ἀκαμάτοιο</l>
<l n="128">δώδεκα μὲν κατὰ πόντον ἰὼν διέπερσε πόληας,</l>
<l n="129">ἕνδεκα δʼ αὖ κατὰ γαῖαν ἀπείριτον, ὅσσα τʼ ἔρεξε</l>
<l n="130">Τήλεφον ἀμφὶς ἄνακτα καὶ ὄβριμον Ἠετίωνα, </l>
<l n="131">ὡς δὲ Κύκνον κατέπεφνεν ὑπέρβιον, ἠδʼ ὅσʼ Ἀχαιοὶ</l>
<l n="132">μαρνάμενοι κατὰ μῆνιν Ἀχιλλέος ἔργα κάμοντο,</l>
<l n="133">Ἕκτορα δʼ ὡς εἴρυσσεν ἑῆς περὶ τείχεα πάτρης,</l>
<l n="134">ὥς τʼ ἕλε Πενθεσίλειαν ἀνὰ μόθον, ὥς τʼ ἐδάμασσεν</l>
<l n="135">υἱέα Τιθωνοῖο, καὶ ὡς κτάνε καρτερὸς Αἴας </l>
<l n="136">Γλαῦκον ἐϋμμελίην, ἠδʼ ὡς ἐρικυδέα φῶτα</l>
<l n="137">Εὐρύπυλον κατέπεφνε θοοῦ πάϊς Αἰακίδαο,</l>
<l n="138">ὡς δὲ Πάριν δαμάσαντο Φιλοκτήταο βέλεμνα,</l>
<l n="139">ἠδʼ ὁπόσοι δολόεντος ἐσήλυθον ἔνδοθεν ἵππου</l>
<l n="140">ἀνέρες, ὥς τε πόληα θεηγενέος Πριάμοιο </l>
<l n="141">πέρσαντες δαίνυντο κακῶν ἀπὸ νόσφι κυδοιμῶν.</l>
<l n="142">ἄλλα δʼ ἄρʼ ἄλλος ἄειδεν, ὅ τι φρεσὶν ᾗσι μενοίνα.</l>
<l n="143">ἀλλʼ ὅτε δαινυμένοισι μέσον περιτέλλετο νυκτός,</l>
<l n="144">δὴ τότε που δόρποιο καὶ ἀκρήτοιο πότοιο</l>
<l n="145">παυσάμενοι πάντες λαθικηδέα κοῖτον ἕλοντο· </l>
<l n="146">χθιζὸν γὰρ καμάτοιο μένος κατεδάμνατο πάντας·</l>
<l n="147">τῷ καὶ παννύχιοι λελιημένοι εἰλαπινάζειν</l>
<l n="148">παύσανθʼ, οὕνεκεν ὕπνος ἄδην ἀέκοντας ἔρυκεν·</l>
<pb id="p.578"/>
<l n="149">ἄλλῃ δʼ ἄλλος ἴαυεν· ὁ δʼ ἐν κλισίῃσιν ἑῇσιν</l>
<l n="150">Ἀτρείδης ὀάριζε μετʼ ἠϋκόμοιο γυναικός· </l>
<l n="151">οὐ γάρ πω κείνοισιν ἐπʼ ὄμμασιν ὕπνος ἔπιπτεν,</l>
<l n="152">ἀλλὰ Κύπρις πεπόνητο περὶ φρένας, ὄφρα παλαιοῦ</l>
<l n="153">λέκτρου ἐπιμνήσωνται, ἄχος δʼ ἀπὸ νόσφι βάλωνται.</l>
<l n="154">πρώτη δʼ αὖθʼ Ἑλένη τοῖον ποτὶ μῦθον ἔειπε·</l>
<l n="155">‘μή νύ μοι, ὦ Μενέλαε, χόλον ποτιβάλλεο θυμῷ· </l>
<l n="156">οὐ γὰρ ἐγὼν ἐθέλουσα λίπον σέο δῶμα καὶ εὐνήν,</l>
<l n="157">ἀλλά μʼ Ἀλεξάνδροιο βίη καὶ Τρώιοι υἷες</l>
<l n="158">σεῦ ἀπὸ νόσφιν ἐόντος ἀνηρείψαντο κιόντες,</l>
<l n="159">καί μʼ ἄμοτον μεμαυῖαν ὀϊζυρῶς ἀπολέσθαι</l>
<l n="160">ἢ βρόχῳ ἀργαλέῳ ἢ καὶ ξίφεϊ στονόεντι </l>
<l n="161">εἶργον ἐνὶ μεγάροισι παρηγορέοντες ἔπεσσι</l>
<l n="162">σεῦ ἕνεκʼ ἀχνυμένην καὶ τηλυγέτοιο θυγατρός·</l>
<l n="163">τῆς νύ σε πρός τε γάμου πολυγηθέος ἠδὲ σεῦ αὐτοῦ</l>
<l n="164">λίσσομαι, ἀμφʼ ἐμέθεν στυγερῆς λελαθέσθαι ἀνίης.’</l>
<l n="165">ὣς φαμένην προσέειπε πύκα φρονέων Μενέλαος· </l>
<l n="166">‘μηκέτι νῦν μέμνησʼ, ἀλλʼ ἰσχέμεν ἄλγεα θυμῷ·</l>
<l n="167">ἀλλὰ τὰ μέν που πάντα μέλας δόμος ἐντὸς ἐέργοι</l>
<l n="168">λήθης· οὐ γὰρ ἔοικε κακῶν μεμνῆσθαι ἔτʼ ἔργων.’</l>
<l n="169">ὣς φάτο· τὴν δʼ ἕλε χάρμα, δέος δʼ ἐξέσσυτο θυμοῦ·</l>
<l n="170">ἔλπετο γὰρ παύσασθαι ἀνιηροῖο χόλοιο </l>
<l n="171">ὃν πόσιν· ἀμφὶ δέ μιν βάλε πήχεε· καί σφιν ἅμʼ ἄμφω</l>
<l n="172">δάκρυ κατὰ βλεφάροιιν ἐλείβετο ἡδὺ γοώντων.</l>
<l n="173">ἀσπασίως δʼ ἀρα τώ γε παρʼ ἀλλήλοισι κλιθέντε</l>
<l n="174">σφωιτέρου κατὰ θυμὸν ἀνεμνήσαντο γάμοιο·</l>
<l n="175">ὡς δʼ ὅτε που κισσός τε καὶ ἡμερὶς ἀμφιβάλωνται </l>
<l n="176">ἀλλήλους περὶ πρέμνα, τὰ δʼ οὔποτε ἲς ἀνέμοιο</l>
<pb id="p.580"/>
<l n="177">σφῶν ἄπο νόσφι βαλέσθαι ἐπισθένει· ὣς ἄρα τώ γε</l>
<l n="178">ἀλλήλοις συνέχοντο λιλαιόμενοι φιλότητος.</l>
<l n="179">ἀλλʼ ὅτε δὴ καὶ τοῖσιν ἐπήλυθεν ὕπνος ἀπήμων,</l>
<l n="180">δὴ τότʼ Ἀχιλλῆος κρατερὸν κῆρ ἰσοθέοιο </l>
<l n="181">ἔστη ὑπὲρ κεφαλῆς οὗ νἱέος, οἷος ἔην περ</l>
<l n="182">ζωὸς ἐών, ὅτε Τρωσὶν ἄχος πέλε, χάρμα δʼ Ἀχαιοῖς.</l>
<l n="183">κύσσε δέ οἱ δειρὴν καὶ φάεα μαρμαίροντα</l>
<l n="184">ἀσπασίως· καὶ τοῖα παρηγορέων προσέειπε·</l>
<l n="185">‘χαῖρε, τέκος, καὶ μήτι δαΐζεο πένθεϊ θυμὸν </l>
<l n="186">εἵνεκʼ ἐμεῖο θανόντος, ἐπεὶ μακάρεσσι θεοῖσιν</l>
<l n="187">ἤδη ὁμέστιός εἰμι· σὺ δʼ ἴσχεο τειρόμενος κῆρ</l>
<l n="188">ἀμφʼ ἐμέθεν, καὶ κάρτος ἄδην ἐμὸν ἔνθεο θυμῷ.</l>
<l n="189">αἰεὶ δʼ Ἀργείων πρόμος ἵστασο μηδενὶ εἴκων</l>
<l n="190">ἠνορέῃ· ἀγορῇ δὲ παλαιοτέροισι βροτοῖσι </l>
<l n="191">πείθεο· καὶ νύ σε πάντες ἐΰφρονα μυθήσονται.</l>
<l n="192">τῖε δʼ ἀμύμονας ἄνδρας, ὅσοις νόος ἔμπεδός ἐστιν·</l>
<l n="193">ἐσθλῷ γὰρ φίλος ἐσθλὸς ἀνήρ, χαλεπῷ δ̓ἀλεγεινός.</l>
<l n="194">ἢν δʼ ἀγαθὸν φρονέῃς, ἀγαθῶν καὶ τεύξεαι ἔργων·</l>
<l n="195">κεῖνος δʼ οὔποτʼ ἀνὴρ Ἀρετῆς ἐπὶ τέρμαθʼ ἵκανεν, </l>
<l n="196">ᾧτινι μὴ νόος ἐστὶν ἐναίσιμος· οὕνεκʼ ἄρʼ αὐτῆς</l>
<l n="197">πρέμνον δύσβατόν ἐστι, μακρὸν δέ οἱ ἄχρις ἐπʼ αἴθρην</l>
<l n="198">ὄζοι ἀνηέξηνθʼ· ὁπόσοισι δὲ κάρτος ὀπηδεῖ</l>
<l n="199">καὶ πόνος, ἐκ καμάτου πολυγηθέα καρπὸν ἀμῶνται</l>
<l n="200">εἰς Ἀρετῆς ἀναβάντες ἐϋστεφάνου κλυτὸν ἔρνος. </l>
<l n="201">ἀλλʼ ἄγε, κύδιμος ἔσσο, καὶ ἐν φρεσὶ πευκαλίμῃσι</l>
<l n="202">μήτʼ ἐπὶ πήματι πάγχυ δαΐζεο θυμὸν ἀνίῃ,</l>
<l n="203">μήτʼ ἐσθλῷ μέγα χαῖρε· νόος δέ τοι ἤπιος ἔστω</l>
<l n="204">ἔς τε φίλους ἑτάρους ἔς θʼ υἱέας ἔς τε γυναῖκα <note n="1" place="unspecified" anchored="yes">Zimmermann, ex P, for gunai=kas of v. </note>
</l>
<l n="205">μνωομένῳ κατὰ θυμόν, ὅτι σχεδὸν ἀνθρώποισιν </l>
<pb id="p.582"/>
<l n="206">οὐλομένοιο μόροιο πύλαι καὶ δώματα νεκρῶν·</l>
<l n="207">ἀνδρῶν γὰρ γένος ἐστὶν ὁμοίιον ἄνθεσι ποίης,</l>
<l n="208">ἄνθεσιν εἰαρινοῖσι· τὰ μὲν φθινύθει, τὰ δʼ ἀέξει·</l>
<l n="209">τοὔνεκα μείλιχος ἔσσο. καὶ Ἀργείοισιν ἔνισπε</l>
<l n="210">Ἀτρείδῃ δὲ μάλιστʼ Ἀγαμέμνονι, εἴ γέ τι θυμῷ </l>
<l n="211">μέμνηνθʼ, ὅσσʼ ἐμόγησα περὶ Πριάμοιο πόληα,</l>
<l n="212">ἠδʼ ὅσα ληισάμην πρὶν Τρώιον οὖδας ἱκέσθαι,</l>
<l n="213">τῷ μοι νῦν ποτὶ τύμβον ἐελδομένῳ περ ἀγόντων <note n="1" place="unspecified" anchored="yes">Zimmermann, for kata\ qumo\n e)eld. peri\ pa/ntwn of v.</note>
</l>
<l n="214">ληίδος ἐκ Πριάμοιο Πολυξείνην εὔπεπλον</l>
<l n="215">ὄφρα θοῶς ῥέξωσιν, ἐπεί σφισι χώομαι ἔμπης </l>
<l n="216">μᾶλλον ἔτʼ ἢ τὸ πάρος Βρισηίδος· ἀμφὶ δʼ ἄρʼ οἶδμα</l>
<l n="217">κινήσω πόντοιο, βαλῶ δʼ ἐπὶ χείματι χεῖμα,</l>
<l n="218">ὄφρα καταφθινύθοντες ἀτασθαλίῃσιν ἑῇσι</l>
<l n="219">μίμνωσʼ ἐνθάδε πολλὸν ἐπὶ χρόνον, εἰσόκʼ ἔμοιγε</l>
<l n="220">λοιβὰς ἀμφιχέωνται ἐελδόμενοι μέγα νόστου· </l>
<l n="221">αὐτὴν δʼ, εἴ κʼ ἐθέλωσιν, ἐπὴν ἀπὸ θυμὸν ἕλωνται,</l>
<l n="222">κούρην ταρχύσασθαι ἀπόπροθεν οὔτι μεγαίρω.’</l>
<l n="223">ὣς εἰπὼν ἀπόρουσε θοῇ ἐναλίγκιος αὔρῃ·</l>
<l n="224">αἶψα δʼ ἐς Ἠλύσιον πεδίον κίεν, ᾗχι τέτυκται</l>
<l n="225">οὐρανοῦ ἐξ ὑπάτοιο καταιβασίη τʼ ἄνοδός τε </l>
<l n="226">ἀθανάτοις μακάρεσσιν· ὁ δʼ, ὁππότε μιν λίπεν ὕπνος,</l>
<l n="227">μνήσατο πατρὸς ἑοῖο· νόος δέ οἱ ἠῢς ἰάνθη.</l>
<l n="228">ἀλλʼ ὅτʼ ἐς οὐρανὸν εὐρὺν ἀνήιεν Ἠριγένεια</l>
<l n="229">νύκτα διασκεδάσασα, φάνη δʼ ἄρα γαῖα καὶ αἰθήρ,</l>
<l n="230">δὴ τότʼ Ἀχαιῶν υἷες ἀπὲκ λεχέων ἀνόρουσαν </l>
<l n="231">ἱέμενοι νόστοιο, νέας δʼ ἐς βένθεα πόντου</l>
<l n="232">εἷλκον καγχαλόωντες ἀνὰ φρένας, εἰ μὴ ἄρʼ αὐτοὺς</l>
<l n="233">ἐσσυμένους κατέρυκεν Ἀχιλλέος ὄβριμος υἱός,</l>
<pb id="p.584"/>
<l n="234">εἰς ἀγορήν τʼ ἐκάλεσσε καὶ ἔκφατο πατρὸς ἐφετμήν·</l>
<l n="235">‘κέκλυτέ μευ, φίλα τέκνα μενεπτολέμων Ἀργείων, </l>
<l n="236">πατρὸς ἐφημοσύνην ἐρικυδέος, ἥν μοι ἔνισπε</l>
<l n="237">χθιζὸς ἐνὶ λεχέεσσι διὰ κνέφας ὑπνώοντι·</l>
<l n="238">φῆ γὰρ ἀειγενέεσσι μετέμμεναι ἀθανάτοισιν·</l>
<l n="239">ἠνώγει δʼ ὑμέας τε καὶ Ἀτρείδην βασιλῆα,</l>
<l n="240">ὄφρα οἱ ἐκ πολέμοιο γέρας περικαλλὲς ἄγοιτε <note n="1" place="unspecified" anchored="yes">Zimmermann, for a)/roite of v.</note>
</l>
<l n="241">τύμβον ἐπʼ εὐρώεντα Πολυξείνην εὔπεπλον·</l>
<l n="242">καί μιν ἔφη ῥέξαντας ἀπόπροθι ταρχύσασθαι·</l>
<l n="243">εἰ δέ οἱ οὐκ ἀλέγοντες ἐπιπλώοιτε θάλασσαν,</l>
<l n="244">ἠπείλει κατὰ πόντον ἐναντία κύματʼ ἀείρας</l>
<l n="245">λαὸν ὁμῶς νήεσσι πολὺν χρόνον ἐνθάδʼ ἐρύξειν.’ </l>
<l n="246">ὣς φαμένου πείθοντο, καὶ ὡς θεῷ εὐχετόωντο·</l>
<l n="247">καὶ γὰρ δὴ κατὰ βένθος ἀέξετο κῦμα θυέλλῃ</l>
<l n="248">εὐρύτερον καὶ μᾶλλον ἐπήτριμον, ἢ πάρος ἦεν,</l>
<l n="249">μαινομένου ἀνέμοιο· μέγας δʼ ὀροθύνετο πόντος</l>
<l n="250">χερσὶ Ποσειδάωνος· ὁ γὰρ κρατερῷ Ἀχιλῆι </l>
<l n="251">ἦρα φέρεν· πᾶσαι δὲ θοῶς ἐνόρουσαν ἄελλαι</l>
<l n="252">ἐς πέλαγος· Δαναοὶ δὲ μέγʼ εὐχόμενοι Ἀχιλῆι</l>
<l n="253">πάντες ὁμῶς μάλα τοῖα πρὸς ἀλλήλους ὀάριζον·</l>
<l n="254">‘ἀτρεκέως γενεὴ μεγάλου Διὸς ἦεν Ἀχιλλεύς·</l>
<l n="255">τῷ καὶ νῦν θεός ἐστι, καὶ εἰ πάρος ἔσκε μεθʼ ἡμῖν· </l>
<l n="256">οὐ γὰρ ἀμαλδύνει μακάρων γένος ἄμβροτος αἰών.’</l>
<l n="257">ὣς φάμενοι ποτὶ τύμβον Ἀχιλλέος ἀπονέοντο·</l>
<l n="258">τὴν δʼ ἄγον, ἠῢτε πόρτιν ἐς ἀθανάτοιο θυηλὰς</l>
<l n="259">μητρὸς ἀπειρύσσαντες ἐνὶ ξυλόχοισι βοτῆρες,</l>
<l n="260">ἡ δʼ ἄρα μακρὰ βοῶσα κινύρεται ἀχνυμένη κῆρ· </l>
<l n="261">ὣς τῆμος Πριάμοιο πάϊς περικωκύεσκε</l>
<l n="262">δυσμενέων ἐν χερσίν· ἄδην δέ οἱ ἔκχυτο δάκρυ·</l>
<l n="263">ὡς δʼ ὁπότε βριαρῷ ὑπὸ χέρματι καρπὸς ἐλαίης</l>
<pb id="p.586"/>
<l n="264">οὔπω χειμερίῃσι μελαινόμενος ψεκάδεσσι</l>
<l n="265">χεύῃ πολλὸν ἄλειφα, περιτρίζωσι δὲ μακρὰ </l>
<l n="266">ἄρμενʼ ὑπὸ σπάρτοισι βιαζομένων αἰζηῶν·</l>
<l n="267">ὣς ἄρα καὶ Πριάμοιο πολυτλήτοιο θυγατρὸς</l>
<l n="268">ἑλκομένης ποτὶ τύμβον ἀμειλίκτου Ἀχιλῆος</l>
<l n="269">αἰνὸν ὁμῶς στοναχῇσι κατὰ βλεφάρων ῥέε δάκρυ·</l>
<l n="270">καί οἱ κόλπος ἔνερθεν ἐπλήθετο· δεύετο δὲ χρὼς </l>
<l n="271">ἀτρεκέως ἀτάλαντος ἐϋκτεάνῳ ἐλέφαντι.</l>
<l n="272">καὶ τότε λευγαλέοις ἐπὶ πένθεσι κύντερον ἄλγος</l>
<l n="273">τλήμονος ἐς κραδίην Ἑκάβης πέσεν· ἐν δέ οἱ ἦτορ</l>
<l n="274">μνήσατʼ ὀϊζυροῖο καὶ ἀλγινόεντος ὀνείρου,</l>
<l n="275">τόν ῥʼ ἴδεν ὑπνώουσα παροιχομένῃ ἐνὶ νυκτί· </l>
<l n="276">ἦ γὰρ ὀΐετο τύμβον ἔπʼ ἀντιθέου Ἀχιλῆος</l>
<l n="277">ἑστάμεναι γοόωσα, κόμαι δέ οἱ ἄχρις ἐπʼ οὖδας</l>
<l n="278">ἐκ κεφαλῆς ἐκέχυντο, καὶ ἀμφοτέρων ἀπὸ μαζῶν</l>
<l n="279">ἔρρεε φοίνιον αἷμα ποτὶ χθόνα, δεῦε δὲ σῆμα·</l>
<l n="280">τοῦ πέρι δειμαίνουσα καὶ ὀσσομένη μέγα πῆμα </l>
<l n="281">οἰκτρὸν ἀνοιμώζεσκε, γόῳ δʼ ἐπὶ μακρὸν ἀΰτει·</l>
<l n="282">εὖτε κύων προπάροιθε κινυρομένη μεγάροιο</l>
<l n="283">μακρὸν ὑλαγμὸν ἵησι, νέον σπαραγεῦσα γάλακτι,</l>
<l n="284">τῆς ἄπο νήπια τέκνα πάρος φάος εἰσοράασθαι</l>
<l n="285">νόσφι βάλωσιν ἄνακτες ἕλωρ ἔμεν οἰωνοῖσιν, </l>
<l n="286">ἡ δʼ ὁτὲ μέν θʼ ὑλακῇσι κινύρεται, ἄλλοτε δʼ αὖτε</l>
<l n="287">ὠρυθμῷ, στυγερὴ δὲ διʼ ἠέρος ἔσσυτʼ ἀϋτή·</l>
<l n="288">ὡς Ἑκάβη γοόωσα μέγʼ ἴαχεν ἀμφὶ θυγατρί·</l>
<l n="289">‘ὤ μοι ἐγώ, τί νυ πρῶτα, τί δʼ ὕστατον ἀχνυμένη κῆρ</l>
<l n="290">κωκύσω πολέεσσι περιπλήθουσα κακοῖσιν, </l>
<l n="291">υἱέας ἢ πόσιν αἰνὰ καὶ οὐκ ἐπίελπτα παθόντας,</l>
<l n="292">ἢ πόλιν ἠὲ θύγατρας ἀεικέας, ἢ ἐμὸν αὐτῆς</l>
<l n="293">ἦμαρ ἀναγκαῖον καὶ δούλιον; οὕνεκα Κῆρες</l>
<l n="294">σμερδαλέαι πολέεσσί μʼ ἐνειλήσαντο κακοῖσι.</l>
<pb id="p.588"/>
<l n="295">τέκνον ἐμόν, σοὶ δʼ αἰνὰ καὶ οὐκ ἐπίελπτα καὶ αὐτῇ </l>
<l n="296">ἄλγἐ ἐπεκλώσαντο· γάμου δʼ ἄπο νόσφι βάλοντο</l>
<l n="297">ἐγγὺς ἐόνθʼ Ὑμεναῖον, ἐπεκρήναντο δʼ ὄλεθρον</l>
<l n="298">ἄσχετον ἀργαλέον τε καὶ οὐ φατόν· ἦ γὰρ Ἀχιλλεὺς</l>
<l n="299">καὶ νέκυς ἡμετέρῳ ἔτʼ ἰαίνεται αἵματι θυμόν·</l>
<l n="300">ὥς μʼ ὄφελον μετὰ σεῖο, φίλον τέκος, ἤματι τῷδε </l>
<l n="301">γαῖα χανοῦσα κάλυψε, πάρος σέο πότμον ἰδέσθαι.’</l>
<l n="302">ὣς φαμένης ἄλληκτα κατὰ βλεφάροιιν ἔχυντο</l>
<l n="303">δάκρυα· λευγαλέον γὰρ ἔχεν μετὰ πένθεσι πένθος.</l>
<l n="304">οἱ δʼ ὅτʼ ἔβαν ποτὶ τύμβον Ἀχιλλῆος ζαθέοιο,</l>
<l n="305">δὴ τότε οἱ φίλος υἱὸς ἐρυσσάμενος θοὸν ἆορ </l>
<l n="306">σκαιῇ μὲν κούρην κατερήτυε, δεξιτερῇ δὲ</l>
<l n="307">τύμβῳ ἐπιψαύων τοῖον ποτὶ μῦθον ἔειπε·</l>
<l n="308">‘κλῦθι, πάτερ, σέο παιδὸς ἐπευχομένοιο καὶ ἄλλων</l>
<l n="309">Ἀργείων, μηδʼ ἧμιν ἔτʼ ἀργαλέως χαλέπαινε·</l>
<l n="310">ἤδη γάρ τοι πάντα τελέσσομεν, ὅσσα μενοινᾷς </l>
<l n="311">σῇσιν ἐνὶ πραπίδεσσι· σὺ δʼ ἵλαος ἄμμι γένοιο</l>
<l n="312">τεύξας εὐχομένοισι θοῶς θυμηδέα νόστον.’</l>
<l n="313">ὣς εἰπὼν κούρης διὰ λοίγιον ἤλασεν ἆορ</l>
<l n="314">λευκανίης· τὴν δʼ αἶψα λίπεν πολυήρατος αἰὼν</l>
<l n="315">οἰκτρὸν ἀνοιμώξασαν ἐφʼ ὑστατίῃ βιότοιο· </l>
<l n="316">καί ῥʼ ἡ μὲν πρηνὴς χαμάδις πέσε· τῆς δʼ ὑπὸ δειρῇ</l>
<l n="317">φοινίχθη περὶ πάντα, χιὼν ὥς, ἥ τʼ ἐν ὄρεσσιν</l>
<l n="318">ἥ συὸς ἢ ἄρκτοιο κατουταμένης ὑπʼ ἄκοντι</l>
<l n="319">αἵματι πορφυρόεντι θοῶς ἐρυθαίνεθʼ ὕπερθεν.</l>
<l n="320">Ἀργεῖοι δέ μιν αἶψα δόσαν ποτὶ ἄστυ φέρεσθαι </l>
<l n="321">ἐς δόμον ἀντιθέου Ἀντήνορος, οὕνεκʼ ἄρʼ αὐτὴν</l>
<l n="322">κεῖνος ἐνῖ Τρώεσσιν ἑῷ πάρος υἱέϊ δίῳ</l>
<l n="323">Εὐρυμάχῳ ἀτίταλλεν ἐνὶ μεγάροισιν ἄκοιτιν.</l>
<pb id="p.590"/>
<l n="324">ὃς δʼ ἐπεὶ οὖν τάρχυσε κλυτὴν Πριάμοιο θύγατρα</l>
<l n="325">ἐγγὺς ἑοῖο δόμοιο, παραὶ Γανυμήδεος ἱρῷ </l>
<l n="326">σήματι <note n="1" place="unspecified" anchored="yes">Zimmermann, for i(ra\ dw/mata of MS.</note> καὶ νηοῖο καταντίον Ἀτρυτώνης,</l>
<l n="327">δὴ τότε παύσατο κῦμα, κατευνήθη δὲ θύελλα</l>
<l n="328">σμερδαλέη, καὶ χεῦμα κατεπρήϋνε γαλήνη.</l>
<l n="329">οἱ δὲ θοῶς ἐπὶ νῆας ἔβαν μέγα καγχαλόωντες</l>
<l n="330">μέλποντες μακάρων ἱερὸν γένος ἠδʼ Ἀχιλῆα. </l>
<l n="331">αἶψα δὲ δαῖτʼ ἐπάσαντο βοῶν ἀπὸ μῆρα ταμόντες</l>
<l n="332">ἀθανάτοις· ἐρατὴ δὲ θυηπολίη πέλε πάντῃ·</l>
<l n="333">οἱ δέ που ἀργυρέοισι καὶ ἐν χρυσέοισι κυπέλλοις</l>
<l n="334">πῖνον ἀφυσσάμενοι λαρὸν μέθυ· γήθεε δέ σφι</l>
<l n="335">θυμὸς ἐελδομένων σφετέρην ἐπὶ γαῖαν ἱκέσθαι. </l>
<l n="336">ἀλλʼ ἄτε δὴ δόρποιο καὶ εἰλαπίνης κορέσαντο,</l>
<l n="337">δὴ τότε Νηλέος υἱὸς ἐελδομένοισιν ἔειπεν·</l>
<l n="338">‘κλῦτε, φίλοι, πολέμοιο μακρὴν προφυγόντες ὁμοκλήν,</l>
<l n="339">ὄφρα λιλαιομένοισιν ἔπος θυμῆρες ἐνίσπω·</l>
<l n="340">ἤδη γὰρ νόστοιο πέλει θυμηδέος ὥρη· </l>
<l n="341">ἀλλʼ ἴομεν· δὴ γάρ που Ἀχιλλέος ὄβριμον ἦτορ</l>
<l n="342">παύσατʼ ὀϊζυροῖο χόλου· κατέρυξε δὲ κῦμα</l>
<l n="343">ὄβριμον Ἐννοσίγαιος· ἐπιπνείουσι δʼ ἀῆται</l>
<l n="344">μείλιχοι· οὐδʼ ἔτι κῦμα κορύσσεται ἀλλʼ ἄγε νῆας</l>
<l n="345">εἰς ἁλὸς οἶδμʼ ἐρύσαντες ἀναμνησώμεθα νόστου.’ </l>
<l n="346">ὣς φάτʼ ἐελδομένοις· οἱ δʼ ἐς πλόον ἐντύνοντο.</l>
<l n="347">ἔνθα τέρας θηητὸν ἐπιχθονίοισι φαάνθη,</l>
<l n="348">οὕνεκα δὴ Πριάμοιο δάμαρ πολυδακρύτοιο</l>
<l n="349">ἐκ βροτοῦ ἀλγινόεσσα κύων γένετʼ· ἀμφὶ δὲ λαοὶ</l>
<l n="350">θάμβεον ἀγρόμενοι· τῆς δʼ ἅψεα λάϊνα πάντα </l>
<l n="351">θῆκε θεός, μέγα θαῦμα καὶ ἐσσομένοισι βροτοῖσι·</l>
<l n="352">καὶ τὴν μὲν Κάλχαντος ὑπʼ ἐννεσίῃσιν Ἀχαιοὶ</l>
<l n="353">νηὸς ἐπʼ ὠκυπόροιο πέραν θέσαν Ἑλλησπόντου.</l>
<l n="354">καρπαλίμως δʼ ἄρα νῆας ἔσω ἁλὸς εἰρύσσαντες</l>
<pb id="p.592"/>
<l n="355">κτήματα πάντʼ ἐβάλονθʼ, ὁπόσʼ Ἴλιον εἰσανιόντες</l>
<l n="356">ληΐσσαντο πάροιθε περικτίονας δαμάσαντες,</l>
<l n="357">ἠδʼ ὁπόσʼ ἐξ αὐτῆς ἄγον Ἰλίου, οἷσι μάλιστα</l>
<l n="358">γήθεον, οὕνεκʼ ἕσαν μάλα μυρία· τοῖς δʼ ἅμα πολλαὶ</l>
<l n="359">ληιάδες συνέποντο μάλʼ ἀχνύμεναι κατὰ θυμόν·</l>
<l n="360">αὐτοὶ δʼ ἐντὸς ἵκοντο νεῶν. ἀλλʼ οὔ σφισι Κάλχας </l>
<l n="361">ἕσπετʼ ἐπειγομένοισιν ἔσω ἁλός, ἀλλὰ καὶ ἄλλους</l>
<l n="362">Ἀργείους κατέρυκε· Καφηρίσι γὰρ περὶ πέτρῃς</l>
<l n="363">δείδιεν αἰνὸν ὄλεθρον ἐπεσσύμενον Δαναοῖσιν.</l>
<l n="364">οἱ δέ οἱ οὔτι πίθοντο· παρήπαφε γὰρ νόον ἀνδρῶν</l>
<l n="365">αἶσα κακή· μοῦνος δὲ θεοπροπίας εὖ εἰδὼς </l>
<l n="366">Ἀμφίλοχος, θοὸς υἱὸς ἀμύμονος Ἀμφιαράου,</l>
<l n="367">μίμνεν ὁμῶς Κάλχαντι περίφρονι· τοῖσι γὰρ ἦεν</l>
<l n="368">αἴσιμον ἀμφοτέροισιν ἑῆς ἀπὸ τηλόθι γαίης</l>
<l n="369">Παμφύλων Κιλίκων τε ποτὶ πτολίεθρα νέεσθαι.</l>
<l n="370">ἀλλὰ τὰ μὲν μετόπισθε θεοὶ θέσαν· αὐτὰρ Ἀχαιοὶ </l>
<l n="371">νηῶν πείσματʼ ἔλυσαν ἀπὸ χθονὸς ἠδὲ καὶ εὐνὰς</l>
<l n="372">ἐσσυμένως ἀνάειραν· ἐπίαχε δʼ Ἑλλήσποντος</l>
<l n="373">σπερχομένων· νῆες δὲ περικλύζοντο θαλάσσῃ·</l>
<l n="374">ἀμφὶ δʼ ἄρα σφίσι πολλὰ περὶ πρώρῃσιν ἔκειντο</l>
<l n="375">ἔντἐ ἀποκταμένων· καθύπερθε δὲ σήματα νίκης </l>
<l n="376">μυρίʼ ἀπῃώρηντο· κατεστέψαντο δὲ νῆας</l>
<l n="377">καὶ κεφαλὶς καὶ δοῦρα καὶ ἀσπίδας, οἷσι μάχοντο</l>
<l n="378">ἀντία δυσμενέων· ἀπὸ δὲ πρώρηθεν ἄνακτες</l>
<l n="379">εἰς ἅλα κυανέην λεῖβον μέθυ πολλὰ θεοῖσιν</l>
<l n="380">εὐχόμενοι μακάρεσσιν ἀκηδέα νόστον ὀπάσσαι· </l>
<l n="381">εὐχωλαὶ δʼ ἀνέμοισι μίγεν καὶ ἀπόπροθι νηῶν</l>
<l n="382">μαψιδίως νεφέεσσι καὶ ἠέρι συμφορέοντο.</l>
<l n="383">αἱ δʼ ἄρα παπταίνεσκον ἐς Ἴλιον ἀχνύμεναι κῆρ</l>
<l n="384">ληιάδες· καὶ πολλὰ κινυρόμεναι γοάασκον</l>
<pb id="p.594"/>
<l n="385">κρύβδην Ἀργείων μέγʼ ἐνὶ φρεσὶ πένθος ἔχουσαι· </l>
<l n="386">καί ῥʼ αἱ μὲν περὶ γούνατʼ ἔχον χέρας· αἱ δὲ μέτωπα</l>
<l n="386a">χερσὶν ἐπηρείδοντο δυσάμμορι· αἱ δʼ ἄρα τέκνα <note n="1" place="unspecified" anchored="yes">*werse supplied by Zimmerman, ex P.</note>
</l>
<l n="387">ἄμφεχον ἀγκοίνῃσι· τὰ δʼ οὔπω δούλιον ἦμαρ</l>
<l n="388">ἔστενον οὐδὲ πάτρης ἐπὶ πήμασιν, ἀλλʼ ἐπὶ μαζῷ</l>
<l n="389">θυμὸν ἔχον· κηδέων γὰρ ἀπόπροθι νήπιον ἦτορ.</l>
<l n="390">πάσῃσιν δʼ ἑλέλυντο κόμαι καὶ στήθεα λυγρὰ </l>
<l n="391">ἀμφʼ ὀνύχεσσι δέδρυπτο· παρειῇσιν δʼ ἔπι δάκρυ</l>
<l n="392">αὐαλέον περίκειτο, κατείβετο δʼ ἄλλʼ ἐφύπερθε</l>
<l n="393">πυκνὸν ἀπὸ βλεφάρων· δέρκοντο δὲ τλήμονα πάτρην</l>
<l n="394">αἰθομένην ἔτι πάγχυ, πολὺν δʼ ἀνὰ καπνὸν ἰόντα·</l>
<l n="395">ἀμφὶ δὲ Κασσάνδρην περικυδέα παπταίνουσαι </l>
<l n="396">πᾶσαί μιν θηεῦντο θεοπροπίης ἀλεγεινῆς</l>
<l n="397">μνωόμεναι· ἡ δέ σφιν ἐπεγγελάασκε γοώσαις,</l>
<l n="398">καίπερ ἀκηχεμένη στυγεροῖς ἐπὶ πήμασι πάτρης.</l>
<l n="399">Τρώων δʼ ὅσσοι ἄλυξαν ἀνηλέος ἐκ πολέμοιο,</l>
<l n="400">ἀγρόμενοι κατὰ ἄστυ περὶ νέκυας πονέοντο </l>
<l n="401">θαπτέμεναι μεμαῶτες· ἄγεν δʼ ἀλεγεινὸν ἐς ἔργον</l>
<l n="402">Ἀντήνωρ· αὐτὴν δὲ πυρὴν πολέεσσι τίθεντο.</l>
<l n="403">Ἀργεῖοι δʼ ἄλληκτον ἐνὶ φρεσὶ καγχαλόωντες</l>
<l n="404">ἄλλοτε μὲν κώπῃσι διέπρησσον μέλαν ὕδωρ,</l>
<l n="405">ἄλλοτε δʼ ἱστία νηυσὶ μεμαότες ἐντύνοντο </l>
<l n="406">ἐσσυμένως· ὀπίσω δὲ θοῶς ἀπελείπετο πᾶσα</l>
<l n="407">Δαρδανίη καὶ τύμβος Ἀχιλλέος· οἱ δʼ ἀνὰ θυμὸν</l>
<l n="408">καίπερ ἰαινόμενοι κταμένων μνησθέντες ἑνὰ θυμὸν</l>
<l n="409">ἀργαλέως ἀκάχοντο καὶ ἀλλοδαπῶν ἐπὶ γαῖαν</l>
<l n="410">ὄσσε βάλον. ἡ δέ σφιν ἐφαίνετο τηλόθι νηῶν </l>
<l n="411">χαζομένη· τοὶ δʼ αἶψα παρʼ ἀγχιάλοιο φέροντο</l>
<l n="412">ῥηγμῖνας Τενέδοιο· παρημείβοντο δὲ Χρῦσαν</l>
<l n="413">καὶ Φοίβου Σμινθῆος ἕδος ζαθέοιό τε Κίλλης·</l>
<pb id="p.596"/>
<l n="414">Λέσβος δʼ ἠνεμόεσσʼ ἀνεφαίνετο· κάμπτετο δʼ ἄκρη</l>
<l n="415">ἐσσυμένως Λεκτοῖο, τόθι ῥίον ὕστατον Ἴδης. </l>
<l n="416">λαίφεα δὲ πρησθέντα περίαχεν· ἀμφὶ δὲ πρώραις</l>
<l n="417">ἔβραχεν οἶδμα κελαινόν· ἐπεσκιόωντο δὲ μακρὰ</l>
<l n="418">κύματα· λευκαίνοντο δʼ ὑπὲρ πόντοιο κέλευθοι.</l>
<l n="419">καί νύ κεν Ἀργεῖοι κίον Ἑλλάδος ἱερὸν οὖδας</l>
<l n="420">πάντες ἁλὸς κατὰ βένθος ἀκηδέες, εἰ μὴ ἄρα σφι </l>
<l n="421">κούρη ἐριγδούποιο Διὸς νεμέσησεν Ἀθήνη·</l>
<l n="422">καί ῥʼ ὁπότʼ Εὐβοίης σχεδὸν ἤλυθον ἠνεμοέσσης,</l>
<l n="423">δὴ τότε μητιόωσα βαρὺν καὶ ἀνηλέα πότμον</l>
<l n="424">ἀμφὶ Λοκρῶν βασιλῆι καὶ ἄσχετον ἀσχαλόωσα</l>
<l n="425">Ζηνὶ θεῶν μεδέοντι παρισταμένη φάτο μῦθον </l>
<l n="426">ἀθανάτων ἀπάνευθε· χόλον δέ οἱ οὐ χάδε θυμός·</l>
<l n="427">‘Ζεῦ πάτερ, οὐκέτʼ ἀνεκτὰ θεοῖς ἐπιμηχανόωνται</l>
<l n="428">ἀνέρες, οὐκ ἀλέγοντες ἀνὰ φρένας οὔτε σεῦ αὐτοῦ</l>
<l n="429">οὔτʼ ἄλλων μακάρων, ἐπεὶ ἦ τίσις οὐκέτʼ ὀπηδεῖ</l>
<l n="430">ἀνδράσι λευγαλέοισι, κακοῦ δʼ ἄρα πλλάκις ἐσθλὸς </l>
<l n="431">συμφέρετʼ ἄλγεσι μᾶλλον, ἔχει δʼ ἄλληκτον ὀϊζύν·</l>
<l n="432">τοὔνεκʼ ἄρʼ οὔτε δίκην τις ἔθʼ ἅζεται, οὐδέ τις αἰδὼς</l>
<l n="433">ἔστι παρʼ ἀνθρώποισιν· ἔγωγε μὲν οὔτʼ ἐν Ὀλύμπῳ</l>
<l n="434">ἔσσομαι, οὔτʼ ἔτι σεῖο κεκλήσομαι, εἰ μὴ Ἀχαιῶν</l>
<l n="435">τίσομʼ ἀτασθαλίην, ἐπεὶ ἦ νύ μοι ἔνδοθι νηοῦ </l>
<l n="436">υἱὸς Ὀϊλῆος μέγʼ ἐνήλιτεν, οὐδʼ ἐλέαιρε</l>
<l n="437">Κασσάνδρην ὀρέγουσαν ἀκηδέας εἰς ἐμὲ χεῖρας</l>
<l n="438">πολλάκις, οὐδʼ ὅ γʼ ἔδεισεν ἐμὸν μένος, οὐδέ τι θυμῷ</l>
<l n="439">ᾐδέσατʼ ἀθανάτην, ἀλλʼ ἄσχετον ἔργον ἔρεξε.</l>
<l n="440">τῷ νύ μοι ἀμβροσίῃσι περὶ φρεσὶ μή τι μεγήρῃς </l>
<l n="441">ῥέξαι, ὅπως μοι θυμὸς ἐέλδεται, ὄφρα καὶ ἄλλοι</l>
<l n="442">αἰζηοὶ τρομέωσι θεῶν ἀρίδηλον ὁμοκλήν.’</l>
<pb id="p.598"/>
<l n="443">ὣς φαμένην προσέειπε πατὴρ ἀγανοῖς ἐπέεσσιν·</l>
<l n="444">‘ὦ τέκος, οὔτι ἔγωγʼ ἀνθίσταμαι εἵνεκʼ Ἀχαιῶν,</l>
<l n="445">ἀλλὰ καὶ ἔντεα πάντα, τά μοι πάρος ἦρα φέροντες </l>
<l n="446">χερσὶν ὑπʼ ἀκαμάτῃσιν ἐτεκτήναντο Κύκλωπες</l>
<l n="447">δώσω ἐέλδομένῃ· σὺ δὲ σῷ κρατερόφρονι θυμῷ</l>
<l n="448">αὐτὴ χεῖμʼ ἀλεγεινὸν ἐπʼ Ἀργείοισιν ὄρινον.’</l>
<l n="449">ὣς εἰπὼν στεροπήν τε θοὴν ὀλοόν τε κεραυνὸν</l>
<l n="450">καὶ βροντὴν στονόεσσαν ἀταρβέος ἀγχόθι κούρης </l>
<l n="451">θήκατο· τῆς δʼ ἄρα θυμὸς ὑπὸ κραδίῃ μέγʼ ἰάνθη.</l>
<l n="452">αὐτίκα δʼ αἰγίδα θοῦριν ἐδύσατο παμφανόωσαν,</l>
<l n="453">ἄρρηκτον βριαρήν τε καὶ ἀθανάτοισιν ἀγητήν·</l>
<l n="454">ἐν γάρ οἱ πεπόνητο κάρη βλοσυροῖο Μεδούσης</l>
<l n="455">σμερδαλέον· κρατεροὶ δὲ καὶ ἀκαμάτου πυρὸς ὁρμὴν </l>
<l n="456">λάβρον ἀποπνείοντες ἔσαν καθύπερθε δράκοντες·</l>
<l n="457">ἔβραχε δʼ αἰγὶς ἅπασα περὶ στήθεσσιν ἀνάσσης,</l>
<l n="458">οἷον ὅτε στεροπῇσιν ἐπιβρέμει ἄσπετος αἰθήρ.</l>
<l n="459">λάζετο δʼ ἔντεα πατρός, ἅπερ θεὸς οὔτις ἀείρει</l>
<l n="460">νόσφι Διὸς μεγάλοιο· τίναξε δὲ μακρὸν Ὄλυμπον· </l>
<l n="461">σὺν δʼ ἔχεεν νεφέλας τε καὶ ἠέρα πᾶσαν ὕπερθε·</l>
<l n="462">νὺξ δʼ ἐχύθη περὶ γαῖαν, ἐπήχλυσεν δὲ θάλασσα·</l>
<l n="463">Ζεὺς δὲ μέγʼ εἰσορόων ἐπετέρπετο· κίνυτο δʼ εὐρὺς</l>
<l n="464">οὐρανὸς ἀμφὶ πόδεσσι θεῆς· περὶ δʼ ἔβραχεν αἰθήρ,</l>
<l n="465">ὡς Διὸς ἀκαμάτοιο ποτὶ κλόνον ἐμμεμαῶτος. </l>
<l n="466">ἡ δʼ ἄφαρ ἠερόεντος ὑπὲρ πόντοιο φέρεσθαι</l>
<l n="467">οὐρανόθεν προέηκεν ἐς Αἴολον ἄμβροτον Ἶριν,</l>
<l n="468">ὄφρʼ ἀνέμους ἅμα πάντας ἐπιβρίσαντας ἰάλλῃ</l>
<l n="469">ἐλθέμεναι κραναοῖο Καφηρέος ἐγγύθεν ἄκρων <note n="1" place="unspecified" anchored="yes">Zimmermann, for e)/nqen *)axaiw=n of MSS.</note>
</l>
<l n="470">νωλεμέως χριμφθέντας, ἀνοιδῆναί τε θάλασσαν, </l>
<l n="471">λευγαλέῃς ῥιπῇσι μεμηνότας. ἡ δʼ ἀΐουσα</l>
<l n="472">ἐσσυμένως οἴμησε περιγναμφθεῖσα νέφεσσι·</l>
<pb id="p.600"/>
<l n="473">φαίης κεν πῦρ ἔμμεν ἅμʼ ἠέρι καὶ μέλαν ὕδωρ.</l>
<l n="474">ἵκετο δʼ Αἰολίην, ἀνέμων ὅθι λάβρον ἀέντων</l>
<l n="475">ἄντρα πέλει στυφελῇσιν ἀρηράμενʼ ἀμφὶ πέτρῃσι </l>
<l n="476">κοῖλα καὶ ἠχήεντα· δόμοι δʼ ἄγχιστα πέλονται</l>
<l n="477">Αἰόλου Ἱπποτάδαο. κίχεν δέ μιν ἔνδον ἐόντα</l>
<l n="478">σύν τʼ ἀλόχῳ καὶ παισὶ δυώδεκα· καί οἱ ἔειπεν,</l>
<l n="479">ὁππόσʼ Ἀθηναίη Δαναῶν ἐπεμήδετο νόστῳ.</l>
<l n="480">αὐτὰρ ὅ γʼ οὐκ ἀπίθησε, μολὼν δʼ ἔκτοσθε μελάθρων</l>
<l n="481">χερσὶν ὑπʼ ἀκαμάτῃσιν ὅρος μέγα τύψε τριαίνῃ,</l>
<l n="482">ἔνθʼ ἄνεμοι κελαδεινὰ δυσηχέες ηὐλίζοντο</l>
<l n="483">ἐν κενεῷ κευθμῶνι· περίαχε δʼ αἰὲν ἰωὴ</l>
<l n="484">βρυχομένη ἀλεγεινά· βίῃ δʼ ἔρρηξε κολώνην.</l>
<l n="485">οἱ δʼ ἄφαρ ἐξεχέοντο· κέλευσε δὲ πάντας ἐρεμνὴν </l>
<l n="486">λαίλαπα συμφορέοντας ἀήμεναι, ὄφρʼ ἀλεγεινὸν</l>
<l n="487">ὀρνυμένης ἁλὸς οἶδμα Καφηρέος ἄκρα καλύψῃ.</l>
<l n="488">οἱ δὲ θοῶς ὤρνυντο πάρος βασιλῆος ἀκοῦσαι</l>
<l n="489">πᾶν ἔπος· ἐσσυμένοισι δʼ ἐπεστενάχιζε θάλασσα</l>
<l n="490">ἄσχετον· ἠλιβάτοισι δʼ ἐοικότα κύματʼ ὄρεσσιν </l>
<l n="491">ἄλλοθεν ἄλλα φέροντο. κατεκλάσθη δʼ ἄρʼ Ἀχαιῶν</l>
<l n="492">θυμὸς ἐνὶ στέρνοισιν, ἐπεὶ νέας ἄλλοτε μέν που</l>
<l n="493">ὑψηλὴν φέρε κῦμα διʼ ἠέρος, ἄλλοτε δʼ αὖτε</l>
<l n="494">οἷα κατὰ κρημνοῖο κυλινδομένας φορέεσκε</l>
<l n="495">βυσσόν ἐς ἠερόεντα· βίη δέ τις ἄσχετος αἰεὶ </l>
<l n="496">ψάμμον ἀναβλύζεσκε διοιγομένοιο κλύδωνος.</l>
<l n="497">οἱ δʼ ἄρʼ ἀμηχανίη βεβολημένοι οὔτʼ ἐπʼ ἐρετμῷ</l>
<l n="498">χεῖρα βαλεῖν ἐδύναντο τεθηπότες οὔτʼ ἄρα λαίφη</l>
<l n="499">ἔσθενον ἀμφὶ κέρα λελιημένοι εἰρύσσασθαι</l>
<l n="500">ῥηγνύμενʼ ἐξ ἀνέμων, οὐδʼ ἔμπαλιν ἰθύνασθαι </l>
<l n="501">ἐς πλόον· ἀργαλέαι γὰρ ἐπεκλονέοντο θύελλαι·</l>
<l n="502">οὐδὲ κυβερνήτῃσι πέλεν μένος εἰσέτι νηῶν</l>
<l n="503">χερσὶν ἐπισταμένῃσι θοῶς οἰήϊα νωμᾶν·</l>
<pb id="p.602"/>
<l n="504">πάντα γὰρ ἄλλυδις ἄλλα κακαὶ διέχευον ἄελλαι.</l>
<l n="505">οὐδέ τις ἐλπωρὴ βιότου πέλεν, οὕνεκʼ ἐρεμνὴ </l>
<l n="506">νὺξ ἅμα καὶ μέγα χεῖμα καὶ ἀθανάτων χόλος αἰνὸς</l>
<l n="507">ὦρτο· Ποσειδάων γὰρ ἀνηλέα πόντον ὄρινεν</l>
<l n="508">ἦρα κασιγνήτοιο φέρων ἐρικυδέϊ κούρῃ,</l>
<l n="509">ἥ ῥα καὶ αὐτὴ ὕπερθεν ἀμείλιχα μαιμώωσα</l>
<l n="510">θῦνε μετʼ ἀστεροπῇσιν· ἐπέκτυπε δʼ οὐρανόθεν Ζεὺς </l>
<l n="511">κυδαίνων ἀνὰ θυμὸν ἑὸν τέκος, ἀμφὶ δὲ πᾶσαι</l>
<l n="512">νῆσοί τʼ ἤπειροί τε κατεκλύζοντο θαλάσσῃ</l>
<l n="513">Εὐβοίης οὐ πολλὸν ἀπόπροθεν, ᾗχι μάλιστα</l>
<l n="514">τεῦχεν ἀμειλίκτοισιν ἐπʼ ἄλγεσιν ἄλγεα δαίμων</l>
<l n="515">Ἀργείοις. στοναχὴ δὲ καὶ οἰμωγὴ κατὰ νῆας </l>
<l n="516">ἔπλετʼ ἀπολλυμένων· κανάχιζε δὲ δούρατα νηῶν</l>
<l n="517">ἀγνυμένων· αἱ γάρ ῥα συνωχαδὸν ἀλλήλῃσιν</l>
<l n="518">αἰὲν ἐπερρήγνυντο· πόνος δʼ ἄπρηκτος ὀρώρει·</l>
<l n="519">καί ῥʼ οἱ μὲν κώπῃσιν ἀπωσέμεναι μεμαῶτες</l>
<l n="520">νῆας ἐπεσσυμένας αὐτοῖς ἅμα δούρασι λυγροὶ </l>
<l n="521">κάππεσον ἐς μέγα βένθος, ἀμειλίκτῳ δʼ ὑπὸ πότμῳ</l>
<l n="522">κάτθανον, οὕνεκʼ ἄρα σφιν ἐπέχραον ἄλλοθεν ἄλλα</l>
<l n="523">νηῶν δούρατα μακρά· συνηλοίηντο δὲ πάντων</l>
<l n="524">σώματα λευγαλέως· οἱ δʼ ἐν νήεσσι πεσόντες</l>
<l n="525">κεῖντο καταφθιμένοισιν ἐοικότες· οἱ δʼ ὑπʼ ἀνάγκης </l>
<l n="526">νήχοντʼ ἀμφιπεσόντες ἐϋξέστοισιν ἐρετμοῖς·</l>
<l n="527">ἄλλοι δʼ αὖ σανίδεσσιν ἐπέπλεον· ἔβραχε δʼ ἅλμη</l>
<l n="528">βυσσόθεν, ὥστε θάλασσαν ἰδʼ οὐρανὸν ἠδὲ καὶ αἶαν</l>
<l n="529">φαίνεσθʼ ἀλλήλοισιν ὁμῶς συναρηρότα πάντα.</l>
<l n="530">ἡ δʼ ἄρʼ Οὐλύμποιο βαρύκτυπος Ἀτρυτώνη </l>
<l n="531">οὔτι καταισχύνεσκε βίην πατρός· ἀμφὶ δʼ ἄρʼ αἰθὴρ</l>
<pb id="p.604"/>
<l n="532">ἴαχεν. ἡ δʼ Αἴαντι χόλον καὶ πῆμα φέρουσα</l>
<l n="533">ἔμβαλε νηὶ κεραυνόν· ἄφαρ δέ μιν ἄλλυδις ἄλλῃ</l>
<l n="534">ἐσκέδασεν διὰ τυτθά· περίαχε δʼ αἶα καὶ αἰθήρ·</l>
<l n="535">ἐκλύσθη δʼ ἄρα πᾶσα περίδρομος Ἀμφιτρίτη. </l>
<l n="536">οἱ δʼ ἔκτοσθε νεὸς πέσον ἀθρόοι· ἀμφὶ δʼ ἄρʼ αὐτοὺς</l>
<l n="537">κύματα μακρὰ φέροντο· περὶ στεροπῇσι δʼ ἀνάσσης</l>
<l n="538">αἴγλη μαρμαίρεσκε διὰ κνέφας ἀΐσσουσα·</l>
<l n="539">οἱ δʼ ἄποτον λάπτοντες ἁλὸς πολυηχέος ἅλμην</l>
<l n="540">θυμὸν ἀποπνείοντες ὑπὲρ πόντοιο φέροντο. </l>
<l n="541">Ληιάσιν δʼ ἄρα χάρμα καὶ ὀλλυμένῃσι τέτυκτο·</l>
<l n="542">καί ῥʼ αἱ μὲν κατέδυσαν ἔσω ἁλὸς ἀμφιβαλοῦσαι</l>
<l n="543">χεῖρας ἑοῖς τεκέεσσι δυσάμμοροι· αἱ δʼ ἀλεγεινὰ</l>
<l n="544">δυσμενέων περὶ κρᾶτα βάλον χέρας, οἷς ἅμα λυγραὶ</l>
<l n="545">σπεῦδον ἀποφθίσασθαι ἑῆς ἀντάξια λώβης </l>
<l n="546">τινύμεναι Δαναούς· ἡ δʼ ὑψόθεν εἰσορόωσα</l>
<l n="547">τέρπεθʼ ἑὸν κατὰ θυμὸν ἀγαυὴ Τριτογένεια.</l>
<l n="548">Αἴας δʼ ἄλλοτε μὲν περινήχετο δούρατι νηός,</l>
<l n="549">ἄλλοτε δʼ αὖ χείρεσσι διήνυεν ἁλμυρὰ βένθη</l>
<l n="550">ἀκαμάτῳ Τιτῆνι βίην ὑπέροπλον ἐοικώς· </l>
<l n="551">σχίζετο δʼ ἁλμυρὸν οἶδμα περὶ κρατερῇσι χέρεσσιν</l>
<l n="552">ἀνδρὸς ὑπερθύμοιο· θεοὶ δέ μιν εἰσορόωντες</l>
<l n="553">ἠνορέην καὶ κάρτος ἐθάμβεον· ἀμφὶ δὲ κῦμα</l>
<l n="554">ἄλλοτε μὲν φορέεσκε πελώριον ἠΰτʼ ἐπʼ ἄκρην</l>
<l n="555">οὔρεος ὑψηλοῖο διʼ ἠέρος, ἄλλοτε δʼ αὖτε </l>
<l n="556">ὑψόθεν οἷα φάραγξιν ἐνέκρυφεν· οὐδʼ ὅ γε χεῖρας</l>
<l n="557">κάμνε πολυτλήτους· πολλοί γε μὲν ἔνθα καὶ ἔνθα</l>
<l n="558">σβεννύμενοι σμαράγιζον ἔσω πόντοιο κεραυνοί·</l>
<l n="559">οὔπω γάρ οἱ θυμὸν ἐμήδετο κηρὶ δαμάσσαι</l>
<pb id="p.606"/>
<l n="560">κούρη ἐριγδούποιο Διὸς μάλα περ κοτέουσα, </l>
<l n="561">πρὶν τλῆναι κακὰ πολλὰ καὶ ἄλγεσι πάγχυ μογῆσαι·</l>
<l n="562">τοὔνεκά μιν κατὰ βένθος ἐδάμνατο δηρὸν ὀϊζὺς</l>
<l n="563">πάντοθε τειρόμενον· περὶ γὰρ κακὰ μυρία Κῆρες</l>
<l n="564">ἀνδρὶ περιστήσαντο· μένος δʼ ἐνέπνευαεν ἀνάγκη·</l>
<l n="565">φῆ δέ, καὶ εἰ μάλα πάντες Ὀλύμπιοι εἰς ἓν ἵκωνται </l>
<l n="566">χωόμενοι καὶ πᾶσαν ἀναστήσωσι θάλασσαν</l>
<l n="567">ἐκφυγέειν· ἀλλʼ οὔτι θεῶν ὑπάλυξεν ὁμοκλήν·</l>
<l n="568">δὴ γάρ οἱ νεμέσησεν ὑπέρβιος Ἐννοσίγαιος,</l>
<l n="569">εὖτέ μιν εἰσενόησεν ἐφαπτόμενον χερὶ πέτρης</l>
<l n="570">Γυραίης, καί οἱ μέγʼ ἐχώσατο· σὺν δʼ ἐτίναξε </l>
<l n="571">πόντον ὁμῶς καὶ γαῖαν ἀπείριτον· ἀμφὶ δὲ πάντῃ</l>
<l n="572">κρημνοὶ ὑπεκλονέοντο Καφηρέος· αἱ δʼ ἀλεγεινὸν</l>
<l n="573">θεινόμεναι ῥηγμῖνες ἐπέβραχον οἴδματι λάβρῳ</l>
<l n="574">χωομένοιο ἄνακτος· ἀπέσχισε δʼ εἰς ἅλα πέτρον</l>
<l n="575">εὐρέα, τοῦ περ ἐκεῖνος ἑῇς ἐπεμαίετο χερσί. </l>
<l n="576">καί ῥά οἱ ἀμφὶ πάγοισιν ἑλισσομένου μάλα δηρὸν</l>
<l n="577">χεῖρες ἀπεδρύφθησαν, ὑπέδραμε δʼ αἷμʼ ὀνύχεσσι·</l>
<l n="578">μορμῦρον δέ οἱ αἰὲν ὀρινομένου περὶ κῦμα</l>
<l n="579">ἀφρὸς ἄδην λεύκαινε κάρη λάσιόν τε γένειον·</l>
<l n="580">καὶ νύ κεν ἐξήλυξε κακὸν μόρον, εἰ μὴ ἄρʼ αὐτῷ </l>
<l n="581">ῥήξας γαῖαν ἔνερθεν ἐπιπροέηκε κολώνην·</l>
<l n="582">εὖτε πάρος μεγάλοιο κατʼ Ἐγκελάδοιο δαΐφρων</l>
<l n="583">Παλλὰς ἀειραμένη Σικελὴν ἐπικάββαλε νῆσον,</l>
<l n="584">ἥ ῥʼ ἔτι καίεται αἰὲν ὑπʼ ἀκαμάτοιο Γίγαντος</l>
<l n="585">αἰθαλόεν πνείοντος ἔσω χθονός· ὣς ἄρα Λοκρῶν </l>
<l n="586">ἀμφεκάλυψεν ἄνακτα δυσάμμορον οὔρεος ἄκρη</l>
<l n="587">ὑψόθεν ἐξεριποῦσα, βάρυνε δὲ καρτερὸν ἄνδρα·</l>
<pb id="p.608"/>
<l n="588">ἀμφὶ δέ μιν θανάτοιο μέλας ἐκιχήσατʼ ὄλεθρος</l>
<l n="589">γαίῃ ὁμῶς δμηθέντα καὶ ἀτρυγέτῳ ἐνὶ πόντῳ.</l>
<l n="590">ὣς δὲ καὶ ἄλλοι Ἀχαιοὶ ὑπὲρ μέγα λαῖτμα φέροντο, </l>
<l n="591">οἱ μὲν ἄρʼ ἐν νήεσσι τεθηπότες, οἱ δὲ πεσόντες</l>
<l n="592">ἔκτοσθεν νηῶν· ὀλοὴ δʼ ἔχε πάντας ὀϊζύς·</l>
<l n="593">αἱ μὲν γὰρ φορέοντʼ ἐπικάρσιαι εἰν ἁλὶ νῆες,</l>
<l n="594">ἄλλαι δʼ ἀνστρέψασαι ἄνω τρόπιν· ὧν δέ που ἱστοὶ</l>
<l n="595">ἐκ δοράτων <note n="1" place="unspecified" anchored="yes">Zimmermann, for kera/twn of v.</note> ἐάγησαν ἐπισπέρχοντος ἀήτεω· </l>
<l n="596">τῶν δὲ διὰ ξύλα πάντα θοαὶ σκεδάσαντο θύελλαι·</l>
<l n="597">αἱ δὲ καὶ ἐς μέγα βένθος ὑποβρύχιαι κατέδυσαν</l>
<l n="598">ὄμβρου ἐπιβρίσαντος ἀπείρονος, οὐδʼ ὑπέμειναν</l>
<l n="599">λάβρον ὁμῶς ἀνέμοισι θαλάσσης καὶ Διὸς ὕδωρ</l>
<l n="600">μισγόμενον. ποταμῷ γὰρ ἀλίγκιος ἔρρεεν αἰθὴρ </l>
<l n="601">συνεχές· ἡ δʼ ὑπένερθεν ἐμαίνετο δῖα θάλασσα·</l>
<l n="602">καί τις ἔφη· ‘τάχα τοῖον ἐπέχραεν ἀνδράσι χεῖμα,</l>
<l n="603">ὁππότε Δευκαλίωνος ἀθέσφατος ὑετὸς ἦλθε,</l>
<l n="604">ποντώθη δʼ ἄρα γαῖα, βυθὸς δʼ ἐπεχεύατο πάντῃ.’</l>
<l n="605">ὣς ἄρʼ ἔφη Δαναῶν τις ἐνὶ φρεσὶ χεῖμα τεθηπὼς </l>
<l n="606">λευγαλέον· πολλοὶ δὲ κατέφθιθεν· ἀμφὶ δὲ νεκρῶν</l>
<l n="607">πλήθεθʼ ἁλὸς μέγα χεῦμα, περιστείνοντο δὲ πᾶσαι</l>
<l n="608">ἠιόνες· πολέας γὰρ ἀπέπτυσε κῦμʼ ἐπὶ χέρσον·</l>
<l n="609">ἀμφὶ δὲ νήια δοῦρα βαρύβρομον Ἀμφιτρίτην</l>
<l n="610">πᾶσαν ἄδην ἐκάλυψε· μέσον δʼ ἀνεφαίνετο κῦμα. </l>
<l n="611">ἄλλοι δʼ ἄλλην κῆρα κακὴν λάχον· οἱ μὲν ἀνʼ εὐρὺν</l>
<l n="612">πόντον ὀρινομένης ἁλὸς ἄσχετον, οἱ δʼ ἐνὶ πέτρῃς·</l>
<l n="613">ἄξαντες περὶ νῆας ὀϊζυρῶς ἀπόλοντο</l>
<l n="614">Ναυπλίου ἐννεσίῃσιν· ὁ γὰρ κοτέων μάλα παιδὸς</l>
<pb id="p.610"/>
<l n="615">χείματος ὀρνυμένοιο καὶ ὀλλυμένων Ἀργείων </l>
<l n="616">καίπερ ἀκηχέμενος μέγʼ ἐγήθεεν, οὕνεκʼ ἄρʼ αὐτῷ</l>
<l n="617">δῶκε τίσιν θεὸς αἶψα καὶ ἔδρακεν ἐχθρὸν ὅμιλον</l>
<l n="618">τειρόμενον κατὰ βένθος, ἑῷ δʼ ἄρα πολλὰ τοκῆι</l>
<l n="619">εὔχεθʼ ὁμῶς νήεσσιν ὑπόβρυχα πάντας ὀλέσθαι.</l>
<l n="620">τοῦ δὲ Ποσειδάων μάλʼ ἐπέκλυεν, ἄγχι δὲ πάντας <note n="1" place="unspecified" anchored="yes">Zimmermann's reading.</note>
</l>
<l n="621">ἄμ <note n="2" place="unspecified" anchored="yes">Zimmermann, for a)/y of v.</note> μέλαν οἶδμα φέρεσκεν· ὁ δʼ οὐρεὺς ὣς <note n="3" place="unspecified" anchored="yes">Zimmermann, for a(ya/menos of Koechly.</note> χερὶ πεύκην</l>
<l n="622">αἰθομένην ἀνάειρε· δόλῳ δʼ ἐπέλασσεν Ἀχαιοὺς</l>
<l n="623">ἐλπομένους εὔορμον ἕδος λιμένων ἀφικέσθαι·</l>
<l n="624">αἰνῶς γὰρ πέτρῃσι περὶ στυφελῇσι δάμησαν</l>
<l n="625">αὐτῇς σὺν νήεσσι· κακῷ δʼ ἔπι κύντερον ἄλγος </l>
<l n="626">τλῆσαν ἀνιηρῇσι προσαγνύμενοι περὶ πέτρῃς</l>
<l n="627">νυκτὶ θοῇ· παῦροι δὲ φύγον μόρον, οὕς τʼ ἐσάωσεν</l>
<l n="628">ἢ θεὸς ἢ δαίμων τις ἐπίρροθος· αὐτὰρ Ἀθήνη</l>
<l n="629">ἄλλοτε μὲν θυμῷ μέγʼ ἐγήθεεν, ἄλλοτε δʼ αὖτε</l>
<l n="630">ἄχνυτʼ Ὀδυσσῆος πινυτόφρονος, οὕνεκʼ ἔμελλε </l>
<l n="631">πάσχειν ἄλγεα πολλὰ Ποσειδάωνος ὁμοκλῇ,</l>
<l n="632">ὅς ῥα τότʼ ἀκαμάτῃσι περὶ φρεσὶ πάγχυ μεγαίρων</l>
<l n="633">τείχεσι καὶ πύργοισιν ἐϋσθενέων Ἀργείων,</l>
<l n="634">οὓς ἔκαμον Τρώων στυγερῆς ἔμεν ἄλκαρ ἀϋτῆς,</l>
<l n="635">ἐσσυμένως μάλα πᾶσαν ἀνεπλήμμυρε θάλασσαν, </l>
<l n="636">ὅσση ἀπʼ Εὐξείνοιο κατέρχεται Ἑλλήσποντον,</l>
<l n="637">καί μιν ἐπʼ ἠιόνας Τροίης βάλεν· ὗε δʼ ὕπερθε</l>
<l n="638">Ζεὺς ἐπίηρα φέρων ἐρικυδέϊ Ἐννοσιγαίῳ·</l>
<l n="639">οὐ μὴν οὐδʼ Ἑκάεργος ἄτερ καμάτοιο τέτυκτο,</l>
<l n="640">ἀλλʼ ἄρʼ ἀπʼ Ἰδαίων ὀρέων μάλα πάντα ῥέεθρα </l>
<l n="641">εἰς ἕνα χῶρον ἄγεσκε, κατέκλυσε δʼ ἔργου Ἀχαιῶν·</l>
<l n="642">ἐκλύσθη δὲ θάλασσα καὶ εἰσέτʼ ἴσαν <note n="4" place="unspecified" anchored="yes">Zimmermann, kai\ to/ssh d. q. k. ei)se/ti of MSS.</note> κελάδοντες</l>
<pb id="p.612"/>
<l n="643">χείμαρροι ἀλεγεινὸν ἀεξόμενοι Διὸς ὄμβρῳ,</l>
<l n="644">τοὺς μέλαν οἶδμʼ ἀνέεργε πολυστόνου Ἀμφιτρίτης</l>
<l n="645">πόντον ἐπελθέμεναι, πρὶν τείχεα πάντʼ ἀμαθῦναι </l>
<l n="646">ἀργαλέως Δαναῶν· αὐτὸς δʼ ἄρα γαῖαν ἔνερθε</l>
<l n="647">ῥῆξε Ποσειδάων, ἀνὰ δʼ ἔβλυσεν ἄσπετον ὕδωρ</l>
<l n="648">ἰλύν τε ψάμαθόν τε· βίῃ δʼ ἐλέλιξε κραταιῇ</l>
<l n="649">Σίγεον· ἠιόνες δὲ μέγʼ ἔβραχον ἠδὲ θέμεθλα</l>
<l n="650">Δαρδανίης, <note n="1" place="unspecified" anchored="yes">Zimmermann, for e)k de\ qe/meqla *dardani/h of v.</note> καὶ ἄϊστον ὑποβρύχιόν τʼ ἐκαλύφθη </l>
<l n="651">ἕρκος ἀπειρέσιον, κατεδύσατο δʼ ἔνδοθι γαίης</l>
<l n="652">μακρὰ διισταμένης· ψάμαθος δʼ ἔτι φαίνετο μούνη</l>
<l n="653">χασσαμένου πόντου, καὶ ἀπʼ ἀκτάων <note n="2" place="unspecified" anchored="yes">Zimmermann, for po/ntoio kai\ e)k danaw=n of MSS.</note> ἐριδούπων</l>
<l n="654">νόσφιν ἀπʼ αἰγιαλοῖο κατεκτάθη. ἀλλὰ τὰ μέν που</l>
<l n="655">ἀθανάτων ἐτέλεσσε κακὸς νόος· οἱ δʼ ἐνὶ νηυσὶν </l>
<l n="656">Ἀργεῖοι πλώεσκον, ὅσους διὰ χεῖμα κέδασσεν·</l>
<l n="657">ἄλλῃ δʼ ἄλλος ἵκανεν, ὅπῃ θεὸς ἦγεν ἕκαστον,</l>
<l n="658">ὅσσοι ὑπὲρ πόντοιο λυγρὰς ὑπάλυξαν ἀέλλας.</l>
</div1>
</body>
</text>
</TEI.2>

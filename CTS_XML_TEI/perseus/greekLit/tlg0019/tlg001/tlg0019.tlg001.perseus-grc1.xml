<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Ach.">Acharnians</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 145Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 2</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change>
<date>8/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Refined tagging</item>
</change>
<change>
<date>23-Dec-99</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: aristoph.ach_gk.xml,v $
Revision 1.1  2013-09-13 11:17:28  balmas01
moving Greg's work-in-progress on CTS-izing greco-roman collection texts to a Work directory

Revision 1.4  2013-06-13 12:41:19  gcrane
tagging now should be compatible with CTS

Revision 1.3  2011-09-07 13:51:34  rsingh04
adding rend=displayNum to lb tags

Revision 1.2  2011-01-13 03:38:23  gcrane
more refinements making these files SDL compatible

Revision 1.1  2010-12-25 20:14:23  gcrane
base file -- main difference is that this uses LB milestones rather than L tags

Revision 1.3  2010/06/22 16:50:43  gcrane
*)euripi/dhs was misspelled as *euripi/dhs

Revision 1.2  2010/06/21 16:42:23  gcrane
small fixes to Greek errors -- mainly accent issues with the speaker names

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:23  packel
removed stray item tags

Revision 1.1  2005/07/25 14:27:59  packel
Converted to XML

Revision 1.10  2004/04/21 20:51:04  mimno
added card 1s

Revision 1.9  2003/07/01 22:14:34  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 20:10:31  amahoney
remove spurious headers, which mess up short toc

Revision 1.7  2000/03/04 20:33:53  dasmith
Added separate funder entity to TEI header.

Revision 1.6  2000/02/17 17:49:05  amahoney
use n on the one sp interrupted by a card break

Revision 1.5  2000/02/04 20:06:40  amahoney
fix author -- not Sophocles!

Revision 1.4  1999/12/23 19:44:13  amahoney
convert to P3

</item>
</change>
</revisionDesc>
</teiHeader>
<text id="stoa0045.stoa0">
<body>
<div1 type="Prologue">
<milestone ed="p" n="1" unit="card"/>
<sp>
<speaker>Δικαιόπολις</speaker>
<l>ὅσα δὴ δέδηγμαι τὴν ἐμαυτοῦ καρδίαν,</l>
<l>ἥσθην δὲ βαιά, πάνυ δὲ βαιά, τέτταρα·</l>
<l>ἃ δʼ ὠδυνήθην, ψαμμακοσιογάργαρα.</l>
<l>φέρʼ ἴδω, τί δʼ ἥσθην ἄξιον χαιρηδόνος;</l>
<l n="5">ἐγᾦδʼ ἐφʼ ᾧ γε τὸ κέαρ ηὐφράνθην ἰδών,</l>
<l>τοῖς πέντε ταλάντοις οἷς Κλέων ἐξήμεσεν.</l>
<l>ταῦθʼ ὡς ἐγανώθην, καὶ φιλῶ τοὺς ἱππέας</l>
<l>διὰ τοῦτο τοὔργον· ἄξιον γὰρ Ἑλλάδι.</l>
<l>ἀλλʼ ὠδυνήθην ἕτερον αὖ τραγῳδικόν,</l>
<l n="10">ὅτε δὴ ʼκεχήνη προσδοκῶν τὸν Αἰσχύλον,</l>
<l>ὁ δʼ ἀνεῖπεν, εἴσαγʼ ὦ Θέογνι τὸν χορόν.</l>
<l>πῶς τοῦτʼ ἔσεισέ μου δοκεῖς τὴν καρδίαν;</l>
<l>ἀλλʼ ἕτερον ἥσθην, ἡνίκʼ ἐπὶ Μόσχῳ ποτὲ</l>
<l>Δεξίθεος εἰσῆλθʼ ᾀσόμενος Βοιώτιον.</l>
<l n="15">τῆτες δʼ ἀπέθανον καὶ διεστράφην ἰδών,</l>
<l>ὅτε δὴ παρέκυψε Χαῖρις ἐπὶ τὸν ὄρθιον.</l>
<l>ἀλλʼ οὐδεπώποτʼ ἐξ ὅτου ʼγὼ ῥύπτομαι</l>
<l>οὕτως ἐδήχθην ὑπὸ κονίας τὰς ὀφρῦς</l>
<l>ὡς νῦν, ὁπότʼ οὔσης κυρίας ἐκκλησίας</l>
<l n="20">ἑωθινῆς ἔρημος ἡ πνὺξ αὑτηί,</l>
<l>οἱ δʼ ἐν ἀγορᾷ λαλοῦσι κἄνω καὶ κάτω</l>
<l>τὸ σχοινίον φεύγουσι τὸ μεμιλτωμένον.</l>
<l>οὐδʼ οἱ πρυτάνεις ἥκουσιν, ἀλλʼ ἀωρίαν</l>
<l>ἥκοντες, εἶτα δʼ ὠστιοῦνται πῶς δοκεῖς</l>
<l n="25">ἐλθόντες ἀλλήλοισι περὶ πρώτου ξύλου,</l>
<l>ἁθρόοι καταρρέοντες· εἰρήνη δʼ ὅπως</l>
<l>ἔσται προτιμῶσʼ οὐδέν· ὦ πόλις πόλις.</l>
<l>ἐγὼ δʼ ἀεὶ πρώτιστος εἰς ἐκκλησίαν</l>
<l>νοστῶν κάθημαι· κᾆτʼ ἐπειδὰν ὦ μόνος,</l>
<l n="30">στένω κέχηνα σκορδινῶμαι πέρδομαι,</l>
<l>ἀπορῶ γράφω παρατίλλομαι λογίζομαι,</l>
<l>ἀποβλέπων ἐς τὸν ἀγρὸν εἰρήνης ἐρῶν,</l>
<l>στυγῶν μὲν ἄστυ τὸν δʼ ἐμὸν δῆμον ποθῶν,</l>
<l>ὃς οὐδεπώποτʼ εἶπεν, ἄνθρακας πρίω,</l>
<l n="35">οὐκ ὄξος οὐκ ἔλαιον, οὐδʼ ᾔδει <q direct="unspecified">πρίω,</q>
</l>
<l>ἀλλʼ αὐτὸς ἔφερε πάντα χὠ πρίων ἀπῆν.</l>
<l>νῦν οὖν ἀτεχνῶς ἥκω παρεσκευασμένος</l>
<l>βοᾶν ὑποκρούειν λοιδορεῖν τοὺς ῥήτορας,</l>
<l>ἐάν τις ἄλλο πλὴν περὶ εἰρήνης λέγῃ.</l>
<l n="40">ἀλλʼ οἱ πρυτάνεις γὰρ οὑτοιὶ μεσημβρινοί.</l>
<l>οὐκ ἠγόρευον; τοῦτʼ ἐκεῖνʼ οὑγὼ ʼλεγον·</l>
<l>ἐς τὴν προεδρίαν πᾶς ἀνὴρ ὠστίζεται.</l>
<milestone ed="p" n="43" unit="card"/>
</sp>
<sp>
<speaker>Κῆρυξ</speaker>
<l>πάριτʼ ἐς τὸ πρόσθεν,</l>
<l>πάριθʼ, ὡς ἂν ἐντὸς ἦτε τοῦ καθάρματος.</l>
</sp>
<sp>
<speaker>Ἀμφίθεος</speaker>
<l n="45">ἤδη τις εἶπε;</l>
</sp>
<sp>
<speaker>Κῆρυξ</speaker>
<l>τίς ἀγορεύειν βούλεται;</l>
</sp>
<sp>
<speaker>Ἀμφίθεος</speaker>
<l>ἐγώ.</l>
</sp>
<sp>
<speaker>Κῆρυξ</speaker>
<l>τίς ὤν;</l>
</sp>
<sp>
<speaker>Ἀμφίθεος</speaker>
<l>Ἀμφίθεος.</l>
</sp>
<sp>
<speaker>Κῆρυξ</speaker>
<l>οὐκ ἄνθρωπος;</l>
</sp>
<sp>
<speaker>Ἀμφίθεος</speaker>
<l>οὔ,</l>
<l>ἀλλʼ ἀθάνατος. ὁ γὰρ Ἀμφίθεος Δήμητρος ἦν</l>
<l>καὶ Τριπτολέμου· τούτου δὲ Κελεὸς γίγνεται·</l>
<l>γαμεῖ δὲ Κελεὸς Φαιναρέτην τήθην ἐμήν,</l>
<l n="50">ἐξ ἧς Λυκῖνος ἐγένεʼ· ἐκ τούτου δʼ ἐγὼ</l>
<l>ἀθάνατός εἰμʼ· ἐμοὶ δʼ ἐπέτρεψαν οἱ θεοὶ</l>
<l>σπονδὰς ποιεῖσθαι πρὸς Λακεδαιμονίους μόνῳ.</l>
<l>ἀλλʼ ἀθάνατος ὢν ὦνδρες ἐφόδιʼ οὐκ ἔχω·</l>
<l>οὐ γὰρ διδόασιν οἱ πρυτάνεις.</l>
</sp>
<sp>
<speaker>Κῆρυξ</speaker>
<l>οἱ τοξόται.</l>
</sp>
<sp>
<speaker>Ἀμφίθεος</speaker>
<l n="55">ὦ Τριπτόλεμε καὶ Κελεὲ περιόψεσθέ με;</l>
</sp>
<sp>
<speaker>Δικαιόπολις</speaker>
<l>ὦνδρες πρυτάνεις ἀδικεῖτε τὴν ἐκκλησίαν</l>
<l>τὸν ἄνδρʼ ἀπάγοντες, ὅστις ἡμῖν ἤθελε</l>
<l>σπονδὰς ποιεῖσθαι καὶ κρεμάσαι τὰς ἀσπίδας.</l>
</sp>
<sp>
<speaker>Κῆρυξ</speaker>
<l>κάθησο, σῖγα.</l>
</sp>
<sp>
<speaker>Δικαιόπολις</speaker>
<l>μὰ τὸν Ἀπόλλω ʼγὼ μὲν οὔ,</l>
<l n="60">ἢν μὴ περὶ εἰρήνης γε πρυτανεύσητέ μοι.</l>
</sp>
<sp>
<speaker>Κῆρυξ</speaker>
<l>οἱ πρέσβεις οἱ παρὰ βασιλέως.</l>
</sp>
<sp>
<speaker>Δικαιόπολις</speaker>
<l>ποίου βασιλέως; ἄχθομαι ʼγὼ πρέσβεσιν</l>
<l>καὶ τοῖς ταὧσι τοῖς τʼ ἀλαζονεύμασιν.</l>
</sp>
<sp>
<speaker>Κῆρυξ</speaker>
<l>σίγα.</l>
</sp>
<sp>
<speaker>Δικαιόπολις</speaker>
<l>βαβαιάξ. ὦκβάτανα τοῦ σχήματος.</l>
<milestone ed="p" n="65" unit="card"/>
</sp>
<sp>
<speaker>Πρέσβυς</speaker>
<l n="65">ἐπέμψαθʼ ἡμᾶς ὡς βασιλέα τὸν μέγαν</l>
<l>μισθὸν φέροντας δύο δραχμὰς τῆς ἡμέρας</l>
<l>ἐπʼ Εὐθυμένους ἄρχοντος.</l>
</sp>
<sp>
<speaker>Δικαιόπολις</speaker>
<l>οἴμοι τῶν δραχμῶν.</l>
</sp>
<sp>
<speaker>Πρέσβυς</speaker>
<l>καὶ δῆτʼ ἐτρυχόμεσθα διὰ Καϋστρίων</l>
<l>πεδίων ὁδοιπλανοῦντες ἐσκηνημένοι,</l>
<l n="70">ἐφʼ ἁρμαμαξῶν μαλθακῶς κατακείμενοι,</l>
<l>ἀπολλύμενοι.</l>
</sp>
<sp>
<speaker>Δικαιόπολις</speaker>
<l>σφόδρα γὰρ ἐσῳζόμην ἐγὼ</l>
<l>παρὰ τὴν ἔπαλξιν ἐν φορυτῷ κατακείμενος.</l>
</sp>
<sp>
<speaker>Πρέσβυς</speaker>
<l>ξενιζόμενοι δὲ πρὸς βίαν ἐπίνομεν</l>
<l>ἐξ ὑαλίνων ἐκπωμάτων καὶ χρυσίδων</l>
<l n="75">ἄκρατον οἶνον ἡδύν.</l>
</sp>
<sp>
<speaker>Δικαιόπολις</speaker>
<l>ὦ Κραναὰ πόλις</l>
<l>ἆρʼ αἰσθάνει τὸν κατάγελων τῶν πρέσβεων;</l>
</sp>
<sp>
<speaker>Πρέσβυς</speaker>
<l>οἱ βάρβαροι γὰρ ἄνδρας ἡγοῦνται μόνους</l>
<l>τοὺς πλεῖστα δυναμένους καταφαγεῖν καὶ πιεῖν.</l>
</sp>
<sp>
<speaker>Δικαιόπολις</speaker>
<l>ἡμεῖς δὲ λαικαστάς τε καὶ καταπύγονας.</l>
</sp>
<sp>
<speaker>Πρέσβυς</speaker>
<l n="80">ἔτει τετάρτῳ δʼ ἐς τὰ βασίλειʼ ἤλθομεν·</l>
<l>ἀλλʼ εἰς ἀπόπατον ᾤχετο στρατιὰν λαβών,</l>
<l>κἄχεζεν ὀκτὼ μῆνας ἐπὶ χρυσῶν ὀρῶν.</l>
</sp>
<sp>
<speaker>Δικαιόπολις</speaker>
<l>πόσου δὲ τὸν πρωκτὸν χρόνου ξυνήγαγεν;</l>
</sp>
<sp>
<speaker>Πρέσβυς</speaker>
<l>τῇ πανσελήνῳ· κᾆτʼ ἀπῆλθεν οἴκαδε.</l>
<l n="85">εἶτʼ ἐξένιζε· παρετίθει δʼ ἡμῖν ὅλους</l>
<l>ἐκ κριβάνου βοῦς.</l>
</sp>
<sp>
<speaker>Δικαιόπολις</speaker>
<l>καὶ τίς εἶδε πώποτε</l>
<l>βοῦς κριβανίτας; τῶν ἀλαζονευμάτων.</l>
</sp>
<sp>
<speaker>Πρέσβυς</speaker>
<l>καὶ ναὶ μὰ Δίʼ ὄρνιν τριπλάσιον Κλεωνύμου</l>
<l>παρέθηκεν ἡμῖν· ὄνομα δʼ ἦν αὐτῷ φέναξ.</l>
</sp>
<sp>
<speaker>Δικαιόπολις</speaker>
<l n="90">ταῦτʼ ἄρ ἐφενάκιζες σὺ δύο δραχμὰς φέρων.</l>
</sp>
<sp>
<speaker>Πρέσβυς</speaker>
<l>καὶ νῦν ἄγοντες ἥκομεν Ψευδαρτάβαν,</l>
<l>τὸν βασιλέως ὀφθαλμόν.</l>
</sp>
<sp>
<speaker>Δικαιόπολις</speaker>
<l>ἐκκόψειέ γε</l>
<l>κόραξ πατάξας, τόν τε σὸν τοῦ πρέσβεως.</l>
</sp>
<sp>
<speaker>Κῆρυξ</speaker>
<l>ὁ βασιλέως ὀφθαλμός.</l>
</sp>
<sp>
<speaker>Δικαιόπολις</speaker>
<l>ὦναξ Ἡράκλεις.</l>
<l n="95">πρὸς τῶν θεῶν ἄνθρωπε ναύφαρκτον βλέπεις;</l>
<l>ἢ περὶ ἄκραν κάμπτων νεώσοικον σκοπεῖς;</l>
<l>ἄσκωμʼ ἔχεις που περὶ τὸν ὀφθαλμὸν κάτω.</l>
</sp>
<sp>
<speaker>Πρέσβυς</speaker>
<l>ἄγε δὴ σὺ βασιλεὺς ἅττα σʼ ἀπέπεμψεν φράσον</l>
<l>λέξοντʼ Ἀθηναίοισιν ὦ Ψευδαρτάβα.<milestone ed="p" n="100" unit="card"/>
</l>
</sp>
<sp>
<speaker>Ψευδαρτάβας</speaker>
<l n="100">ἰαρταμὰν ἐξάρξαν ἀπισσόνα σάτρα.</l>
</sp>
<sp>
<speaker>Πρέσβυς</speaker>
<l>ξυνήκαθʼ ὃ λέγει;</l>
</sp>
<sp>
<speaker>Δικαιόπολις</speaker>
<l>μὰ τὸν Ἀπόλλω ʼγὼ μὲν οὔ.</l>
</sp>
<sp>
<speaker>Πρέσβυς</speaker>
<l>πέμψειν βασιλέα φησὶν ὑμῖν χρυσίον.</l>
<l>λέγε δὴ σὺ μεῖζον καὶ σαφῶς τὸ χρυσίον.</l>
</sp>
<sp>
<speaker>Ψευδαρτάβας</speaker>
<l n="104">οὐ λῆψι χρῦσο χαυνόπρωκτʼ Ἰαοναῦ.</l>
</sp>
<sp>
<speaker>Δικαιόπολις</speaker>
<l>οἴμοι κακοδαίμων ὡς σαφῶς.</l>
</sp>
<sp>
<speaker>Πρέσβυς</speaker>
<l>τί δʼ αὖ λέγει;</l>
</sp>
<sp>
<speaker>Δικαιόπολις</speaker>
<l>ὅ τι; χαυνοπρώκτους τοὺς Ἰάονας λέγει,</l>
<l>εἰ προσδοκῶσι χρυσίον ἐκ τῶν βαρβάρων.</l>
</sp>
<sp>
<speaker>Δρ.</speaker>
<l>οὔκ, ἀλλʼ ἀχάνας ὅδε γε χρυσίου λέγει.</l>
</sp>
<sp>
<speaker>Δικαιόπολις</speaker>
<l>ποίας ἀχάνας; σὺ μὲν ἀλαζὼν εἶ μέγας.</l>
<l n="110">ἀλλʼ ἄπιθʼ· ἐγὼ δὲ βασανιῶ τοῦτον μόνος.</l>
<l>ἄγε δὴ σὺ φράσον ἐμοὶ σαφῶς πρὸς τουτονί,</l>
<l>ἵνα μή σε βάψω βάμμα Σαρδιανικόν·</l>
<l>βασιλεὺς ὁ μέγας ἡμῖν ἀποπέμψει χρυσίον; ʽἀνανεύει.ʼ</l>
<l>ἄλλως ἄρʼ ἐξαπατώμεθʼ ὑπὸ τῶν πρέσβεων; ʽἐπινεύει.ʼ</l>
<l n="115">Ἑλληνικόν γʼ ἐπένευσαν ἅνδρες οὑτοιί,</l>
<l>κοὐκ ἔσθʼ ὅπως οὐκ εἰσὶν ἐνθένδʼ αὐτόθεν.</l>
<l>καὶ τοῖν μὲν εὐνούχοιν τὸν ἕτερον τουτονὶ</l>
<l>ἐγᾦδʼ ὅς ἐστι, Κλεισθένης ὁ Σιβυρτίου.</l>
<l>ὦ θερμόβουλον πρωκτὸν ἐξυρημένε,</l>
<l n="120">τοιόνδε γʼ ὦ πίθηκε τὸν πώγωνʼ ἔχων</l>
<l>εὐνοῦχος ἡμῖν ἦλθες ἐσκευασμένος;</l>
<l>ὁδὶ δὲ τίς ποτʼ ἐστίν; οὐ δήπου Στράτων;</l>
</sp>
<sp>
<speaker>Κῆρυξ</speaker>
<l>σίγα, κάθιζε.</l>
<l n="124">τὸν βασιλέως ὀφθαλμὸν ἡ βουλὴ καλεῖ</l>
<l>ἐς τὸ πρυτανεῖον.</l>
</sp>
<sp>
<speaker>Δικαιόπολις</speaker>
<l>ταῦτα δῆτʼ οὐχ ἀγχόνη;</l>
<l>κἄπειτʼ ἐγὼ δῆτʼ ἐνθαδὶ στραγγεύομαι;</l>
<l>τοὺς δὲ ξενίζειν οὐδέποτέ γʼ ἴσχει θύρα.</l>
<l>ἀλλʼ ἐργάσομαί τι δεινὸν ἔργον καὶ μέγα.</l>
<l>ἀλλʼ Ἀμφίθεός μοι ποῦ ʼστιν;</l>
</sp>
<sp>
<speaker>Ἀμφίθεος</speaker>
<l>οὑτοσὶ πάρα.</l>
</sp>
<sp>
<speaker>Δικαιόπολις</speaker>
<l n="130">ἐμοὶ σὺ ταυτασὶ λαβὼν ὀκτὼ δραχμὰς</l>
<l>σπονδὰς ποίησαι πρὸς Λακεδαιμονίους μόνῳ</l>
<l>καὶ τοῖσι παιδίοισι καὶ τῇ πλάτιδι·</l>
<l>ὑμεῖς δὲ πρεσβεύεσθε καὶ κεχήνετε.<milestone ed="p" n="134" unit="card"/>
</l>
</sp>
<sp>
<speaker>Κῆρυξ</speaker>
<l>προσίτω Θέωρος ὁ παρὰ Σιτάλκους.</l>
</sp>
<sp>
<speaker>Θέωρος</speaker>
<l>ὁδί.</l>
</sp>
<sp>
<speaker>Δικαιόπολις</speaker>
<l n="135">ἕτερος ἀλαζὼν οὗτος ἐσκηρύττεται.</l>
</sp>
<sp>
<speaker>Θέωρος</speaker>
<l>χρόνον μὲν οὐκ ἂν ἦμεν ἐν Θρᾴκῃ πολύν—</l>
</sp>
<sp>
<speaker>Δικαιόπολις</speaker>
<l>μὰ Δίʼ οὐκ ἄν, εἰ μισθόν γε μὴ ʼφερες πολύν.</l>
</sp>
<sp>
<speaker>Θέωρος</speaker>
<l>εἰ μὴ κατένειψε χιόνι τὴν Θρᾴκην ὅλην</l>
<l>καὶ τοὺς ποταμοὺς ἔπηξʼ, ὑπʼ αὐτὸν τὸν χρόνον,</l>
<l n="140">ὅτʼ ἐνθαδὶ Θέογνις ἠγωνίζετο.</l>
<l>τοῦτον μετὰ Σιτάλκους ἔπινον τὸν χρόνον·</l>
<l>καὶ δῆτα φιλαθήναιος ἦν ὑπερφυῶς,</l>
<l>ὑμῶν τʼ ἐραστὴς ἦν ἀληθὴς ὥστε καὶ</l>
<l>ἐν τοῖσι τοίχοις ἔγραφʼ, Ἀθηναῖοι καλοί.</l>
<l n="145">ὁ δʼ υἱός, ὃν Ἀθηναῖον ἐπεποιήμεθα,</l>
<l>ἤρα φαγεῖν ἀλλᾶντας ἐξ Ἀπατουρίων,</l>
<l>καὶ τὸν πατέρʼ ἠντεβόλει βοηθεῖν τῇ πάτρᾳ·</l>
<l>ὁ δʼ ὤμοσε σπένδων βοηθήσειν ἔχων</l>
<l>στρατιὰν τοσαύτην ὥστʼ Ἀθηναίους ἐρεῖν,</l>
<l n="150">ὅσον τὸ χρῆμα παρνόπων προσέρχεται.</l>
</sp>
<sp>
<speaker>Δικαιόπολις</speaker>
<l>κάκιστʼ ἀπολοίμην, εἴ τι τούτων πείθομαι</l>
<l>ὧν εἶπας ἐνταυθοῖ σὺ πλὴν τῶν παρνόπων.</l>
</sp>
<sp>
<speaker>Θέωρος</speaker>
<l>καὶ νῦν ὅπερ μαχιμώτατον Θρᾳκῶν ἔθνος</l>
<l>ἔπεμψεν ὑμῖν.</l>
</sp>
<sp>
<speaker>Δικαιόπολις</speaker>
<l>τοῦτο μέν γʼ ἤδη σαφές.</l>
</sp>
<sp>
<speaker>Κῆρυξ</speaker>
<l n="155">οἱ Θρᾷκες ἴτε δεῦρʼ, οὓς Θέωρος ἤγαγεν.</l>
</sp>
<sp>
<speaker>Δικαιόπολις</speaker>
<l>τουτὶ τί ἐστι τὸ κακόν;</l>
</sp>
<sp>
<speaker>Θέωρος</speaker>
<l>Ὀδομάντων στρατός.</l>
</sp>
<sp>
<speaker>Δικαιόπολις</speaker>
<l>ποίων Ὀδομάντων; εἰπέ μοι τουτὶ τί ἦν;</l>
<l>τίς τῶν Ὀδομάντων τὸ πέος ἀποτεθρίακεν;</l>
</sp>
<sp>
<speaker>Θέωρος</speaker>
<l>τούτοις ἐάν τις δύο δραχμὰς μισθὸν διδῷ,</l>
<l n="160">καταπελτάσονται τὴν Βοιωτίαν ὅλην.</l>
</sp>
<sp>
<speaker>Δικαιόπολις</speaker>
<l>τοισδὶ δύο δραχμὰς τοῖς ἀπεψωλημένοις;</l>
<l>ὑποστένοι μέντἂν ὁ θρανίτης λεὼς</l>
<l>ὁ σωσίπολις. οἴμοι τάλας ἀπόλλυμαι,</l>
<l>ὑπὸ τῶν Ὀδομάντων τὰ σκόροδα πορθούμενος.</l>
<l>οὐ καταβαλεῖτε τὰ σκόροδʼ;</l>
</sp>
<sp>
<speaker>Θέωρος</speaker>
<l>ὦ μόχθηρε σὺ</l>
<l n="166">οὐ μὴ πρόσει τούτοισιν ἐσκοροδισμένοις.</l>
</sp>
<sp>
<speaker>Δικαιόπολις</speaker>
<l>ταυτὶ περιείδεθʼ οἱ πρυτάνεις πάσχοντά με</l>
<l>ἐν τῇ πατρίδι καὶ ταῦθʼ ὑπʼ ἀνδρῶν βαρβάρων;</l>
<l>ἀλλʼ ἀπαγορεύω μὴ ποιεῖν ἐκκλησίαν</l>
<l n="170">τοῖς Θρᾳξὶ περὶ μισθοῦ· λέγω δʼ ὑμῖν ὅτι</l>
<l>διοσημία ʼστὶ καὶ ῥανὶς βέβληκέ με.</l>
<milestone ed="p" n="172" unit="card"/>
</sp>
<sp>
<speaker>Κῆρυξ</speaker>
<l>τοὺς Θρᾷκας ἀπιέναι, παρεῖναι δʼ εἰς ἔνην.</l>
<l>οἱ γὰρ πρυτάνεις λύουσι τὴν ἐκκλησίαν.</l>
</sp>
<sp>
<speaker>Δικαιόπολις</speaker>
<l>οἴμοι τάλας μυττωτὸν ὅσον ἀπώλεσα.</l>
<l n="175">ἀλλʼ ἐκ Λακεδαίμονος γὰρ Ἀμφίθεος ὁδί.</l>
<l>χαῖρʼ Ἀμφίθεε.</l>
</sp>
<sp>
<speaker>Ἀμφίθεος</speaker>
<l>μήπω γε πρίν γʼ ἂν στῶ τρέχων·</l>
<l>δεῖ γάρ με φεύγοντʼ ἐκφυγεῖν Ἀχαρνέας.</l>
</sp>
<sp>
<speaker>Δικαιόπολις</speaker>
<l>τί δʼ ἔστʼ;</l>
</sp>
<sp>
<speaker>Ἀμφίθεος</speaker>
<l>ἐγὼ μὲν δεῦρό σοι σπονδὰς φέρων</l>
<l>ἔσπευδον· οἱ δʼ ὤσφροντο πρεσβῦταί τινες</l>
<l n="180">Ἀχαρνικοί, στιπτοὶ γέροντες πρίνινοι</l>
<l>ἀτεράμονες Μαραθωνομάχαι σφενδάμνινοι.</l>
<l>ἔπειτʼ ἀνέκραγον πάντες, ὦ μιαρώτατε</l>
<l>σπονδὰς φέρεις τῶν ἀμπέλων τετμημένων;</l>
<l>κἀς τοὺς τρίβωνας ξυνελέγοντο τῶν λίθων·</l>
<l n="185">ἐγὼ δʼ ἔφευγον· οἱ δʼ ἐδίωκον κἀβόων.</l>
</sp>
<sp>
<speaker>Δικαιόπολις</speaker>
<l>οἱ δʼ οὖν βοώντων· ἀλλὰ τὰς σπονδὰς φέρεις;</l>
</sp>
<sp>
<speaker>Ἀμφίθεος</speaker>
<l>ἔγωγέ φημι, τρία γε ταυτὶ γεύματα.</l>
<l>αὗται μέν εἰσι πεντέτεις. γεῦσαι λαβών.</l>
</sp>
<sp>
<speaker>Δικαιόπολις</speaker>
<l>αἰβοῖ.</l>
</sp>
<sp>
<speaker>Ἀμφίθεος</speaker>
<l>τί ἔστιν;</l>
</sp>
<sp>
<speaker>Δικαιόπολις</speaker>
<l>οὐκ ἀρέσκουσίν μʼ ὅτι</l>
<l n="190">ὄζουσι πίττης καὶ παρασκευῆς νεῶν.</l>
</sp>
<sp>
<speaker>Ἀμφίθεος</speaker>
<l>σὺ δʼ ἀλλὰ τασδὶ τὰς δεκέτεις γεῦσαι λαβών.</l>
</sp>
<sp>
<speaker>Δικαιόπολις</speaker>
<l>ὄζουσι χαὖται πρέσβεων ἐς τὰς πόλεις</l>
<l>ὀξύτατον ὥσπερ διατριβῆς τῶν ξυμμάχων.</l>
</sp>
<sp>
<speaker>Ἀμφίθεος</speaker>
<l>ἀλλʼ αὑταιὶ σπονδαὶ τριακοντούτιδες</l>
<l n="195">κατὰ γῆν τε καὶ θάλατταν.</l>
</sp>
<sp>
<speaker>Δικαιόπολις</speaker>
<l>ὦ Διονύσια,</l>
<l>αὗται μὲν ὄζουσʼ ἀμβροσίας καὶ νέκταρος</l>
<l>καὶ μὴ ʼπιτηρεῖν σιτίʼ ἡμερῶν τριῶν,</l>
<l>κἀν τῷ στόματι λέγουσι, βαῖνʼ ὅπῃ θέλεις.</l>
<l>ταύτας δέχομαι καὶ σπένδομαι κἀκπίομαι,</l>
<l n="200">χαίρειν κελεύων πολλὰ τοὺς Ἀχαρνέας.</l>
<l>ἐγὼ δὲ πολέμου καὶ κακῶν ἀπαλλαγεὶς</l>
<l>ἄξω τὰ κατʼ ἀγροὺς εἰσιὼν Διονύσια.</l>
</sp>
<sp>
<speaker>Ἀμφίθεος</speaker>
<l>ἐγὼ δὲ φευξοῦμαί γε τοὺς Ἀχαρνέας.</l>
<milestone ed="p" n="204" unit="card"/>
</sp>
</div1>
<div1 type="Parodos">
<div2 type="trochees">
<sp>
<speaker>Χορός</speaker>
<l>τῇδε πᾶς ἕπου δίωκε καὶ τὸν ἄνδρα πυνθάνου</l>
<l n="205">τῶν ὁδοιπόρων ἁπάντων· τῇ πόλει γὰρ ἄξιον</l>
<l>ξυλλαβεῖν τὸν ἄνδρα τοῦτον. ἀλλά μοι μηνύσατε,</l>
<l>εἴ τις οἶδʼ ὅποι τέτραπται γῆς ὁ τὰς σπονδὰς φέρων.<milestone ed="p" n="208" unit="card"/>
</l>
</sp>
</div2>
<div2 type="strophe" n="1">
<sp>
<speaker>Χορός</speaker>
<l>ἐκπέφευγʼ, οἴχεται φροῦδος. οἴμοι τάλας</l>
<l n="210">τῶν ἐτῶν τῶν ἐμῶν·</l>
<l>οὐκ ἂν ἐπʼ ἐμῆς γε νεότητος, ὅτʼ ἐγὼ φέρων ἀνθράκων φορτίον</l>
<l n="215">ἠκολούθουν Φαΰλλῳ τρέχων, ὧδε φαύλως ἂν ὁ</l>
<l>σπονδοφόρος οὗτος ὑπʼ ἐμοῦ τότε διωκόμενος</l>
<l>ἐξέφυγεν οὐδʼ ἂν ἐλαφρῶς ἂν ἀπεπλίξατο.</l>
<milestone ed="p" n="219" unit="card"/>
</sp>
</div2>
<div2 type="trochees">
<sp>
<speaker>Χορός</speaker>
<l>νῦν δʼ ἐπειδὴ στερρὸν ἤδη τοὐμὸν ἀντικνήμιον,</l>
<l n="220">καὶ παλαιῷ Λακρατείδῃ τὸ σκέλος βαρύνεται,</l>
<l>οἴχεται. διωκτέος δέ· μὴ γὰρ ἐγχάνῃ ποτὲ</l>
<l>μηδέ περ γέροντας ὄντας ἐκφυγὼν Ἀχαρνέας.<milestone ed="p" n="225" unit="card"/>
</l>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l n="225">ὅστις ὦ Ζεῦ πάτερ καὶ θεοὶ τοῖσιν ἐχθροῖσιν ἐσπείσατο,</l>
<l>οἷσι παρʼ ἐμοῦ πόλεμος ἐχθοδοπὸς αὔξεται τῶν ἐμῶν χωρίων·</l>
<l n="230">κοὐκ ἀνήσω πρὶν ἂν σχοῖνος αὐτοῖσιν ἀντεμπαγῶ</l>
<l>ὀξὺς ὀδυνηρὸς  <gap/> ἐπίκωπος, ἵνα</l>
<l>μήποτε πατῶσιν ἔτι τὰς ἐμὰς ἀμπέλους. <milestone ed="p" n="234" unit="card"/>
</l>
</sp>
</div2>
<div2 type="trochees">
<sp>
<speaker>Χορός</speaker>
<l>ἀλλὰ δεῖ ζητεῖν τὸν ἄνδρα καὶ βλέπειν βαλληνάδε</l>
<l n="235">καὶ διώκειν γῆν πρὸ γῆς, ἕως ἂν εὑρεθῇ ποτέ·</l>
<l>ὡς ἐγὼ βάλλων ἐκεῖνον οὐκ ἂν ἐμπλῄμην λίθοις.</l>
</sp>
<sp>
<speaker>Δικαιόπολις</speaker>
<l>εὐφημεῖτε, εὐφημεῖτε.</l>
</sp>
<sp>
<speaker>Χορός</speaker>
<l>σῖγα πᾶς. ἠκούσατʼ ἄνδρες ἆρα τῆς εὐφημίας;</l>
<l>οὗτος αὐτός ἐστιν ὃν ζητοῦμεν. ἀλλὰ δεῦρο πᾶς</l>
<l n="240">ἐκποδών· θύσων γὰρ ἁνὴρ ὡς ἔοικʼ ἐξέρχεται.</l>
</sp>
</div2>
</div1>
<milestone ed="p" n="241" unit="card"/>
<div1 type="Lyric-Scene">
<sp>
<speaker>Δικαιόπολις</speaker>
<l>εὐφημεῖτε, εὐφημεῖτε.</l>
<l>προΐτω σʼ τὸ πρόσθεν ὀλίγον ἡ κανηφόρος·</l>
<l>ὁ Ξανθίας τὸν φαλλὸν ὀρθὸν στησάτω.</l>
<l>κατάθου τὸ κανοῦν ὦ θύγατερ, ἵνʼ ἀπαρξώμεθα.</l>
</sp>
<sp>
<speaker>Θυγάτηρ</speaker>
<l n="245">ὦ μῆτερ ἀνάδος δεῦρο τὴν ἐτνήρυσιν,</l>
<l>ἵνʼ ἔτνος καταχέω τοὐλατῆρος τουτουί.</l>
</sp>
<sp>
<speaker>Δικαιόπολις</speaker>
<l>καὶ μὴν καλόν γʼ ἔστʼ· ὦ Διόνυσε δέσποτα</l>
<l>κεχαρισμένως σοι τήνδε τὴν πομπὴν ἐμὲ</l>
<l>πέμψαντα καὶ θύσαντα μετὰ τῶν οἰκετῶν</l>
<l n="250">ἀγαγεῖν τυχηρῶς τὰ κατʼ ἀγροὺς Διονύσια,</l>
<l>στρατιᾶς ἀπαλλαχθέντα· τὰς σπονδὰς δέ μοι</l>
<l>καλῶς ξυνενεγκεῖν τὰς τριακοντούτιδας.</l>
<l>ἄγʼ ὦ θύγατερ ὅπως τὸ κανοῦν καλὴ καλῶς</l>
<l>οἴσεις βλέπουσα θυμβροφάγον. ὡς μακάριος</l>
<l n="255">ὅστις σʼ ὀπύσει κἀκποιήσεται γαλᾶς</l>
<l>σοῦ μηδὲν ἥττους βδεῖν, ἐπειδὰν ὄρθρος ᾖ.</l>
<l>πρόβαινε, κἀν τὤχλῳ φυλάττεσθαι σφόδρα</l>
<l>μή τις λαθών σου περιτράγῃ τὰ χρυσία.</l>
<l>ὦ Ξανθία, σφῷν δʼ ἐστὶν ὀρθὸς ἑκτέος</l>
<l n="260">ὁ φαλλὸς ἐξόπισθε τῆς κανηφόρου·</l>
<l>ἐγὼ δʼ ἀκολουθῶν ᾄσομαι τὸ φαλλικόν·</l>
<l>σὺ δʼ ὦ γύναι θεῶ μʼ ἀπὸ τοῦ τέγους. πρόβα. <milestone ed="p" n="263" unit="card"/>
</l>
</sp>
<div2 type="lyric">
<sp>
<speaker>Δικαιόπολις</speaker>
<l>Φαλῆς ἑταῖρε Βακχίου</l>
<l>ξύγκωμε νυκτοπεριπλάνητε</l>
<l n="265">μοιχὲ παιδεραστά,</l>
<l>ἕκτῳ σʼ ἔτει προσεῖπον ἐς</l>
<l>τὸν δῆμον ἐλθὼν ἄσμενος,</l>
<l>σπονδὰς ποιησάμενος ἐμαυτῷ,</l>
<l>πραγμάτων τε καὶ μαχῶν</l>
<l n="270">καὶ Λαμάχων ἀπαλλαγείς.</l>
<l>πολλῷ γάρ ἐσθʼ ἥδιον, ὦ Φαλῆς Φαλῆς,</l>
<l>κλέπτουσαν εὑρόνθʼ ὡρικὴν ὑληφόρον</l>
<l>τὴν Στρυμοδώρου Θρᾷτταν ἐκ τοῦ Φελλέως</l>
<l>μέσην λαβόντʼ ἄραντα καταβαλόντα</l>
<l n="275">καταγιγαρτίσʼ ὦ</l>
<l>Φαλῆς Φαλῆς.</l>
<l>ἐὰν μεθʼ ἡμῶν ξυμπίῃς, ἐκ κραιπάλης</l>
<l>ἕωθεν εἰρήνης ῥοφήσει τρύβλιον·</l>
<l>ἡ δʼ ἀσπὶς ἐν τῷ φεψάλῳ κρεμήσεται. <milestone ed="p" n="280" unit="card"/>
</l>
</sp>
</div2>
</div1>
<div1 type="Parodos">
<div2 type="lyric">
<sp>
<speaker>Χορός</speaker>
<l n="280">οὗτος αὐτός ἐστιν, οὗτος.</l>
<l>βάλλε βάλλε βάλλε βάλλε,</l>
<l>παῖε παῖε τὸν μιαρόν.</l>
<l>οὐ βαλεῖς; οὐ βαλεῖς;<milestone ed="p" n="284" unit="card"/>
</l>
</sp>
</div2>
<div2 type="strophe" n="1">
<sp>
<speaker>Δικαιόπολις</speaker>
<l>Ἡράκλεις τουτὶ τί ἐστι; τὴν χύτραν συντρίψετε.</l>
</sp>
<sp>
<speaker>Χορός</speaker>
<l n="285">σὲ μὲν οὖν καταλεύσομεν ὦ μιαρὰ κεφαλή.</l>
</sp>
<sp>
<speaker>Δικαιόπολις</speaker>
<l>ἀντὶ ποίας αἰτίας ὦχαρνέων γεραίτατοι;</l>
</sp>
<sp>
<speaker>Χορός</speaker>
<l>τοῦτʼ ἐρωτᾷς; ἀναίσχυντος εἶ καὶ βδελυρὸς</l>
<l n="290">ὦ προδότα τῆς πατρίδος, ὅστις ἡμῶν μόνος</l>
<l>σπεισάμενος εἶτα δύνασαι πρὸς ἔμʼ ἀποβλέπειν.</l>
</sp>
<sp>
<speaker>Δικαιόπολις</speaker>
<l>ἀντὶ δʼ ὧν ἐσπεισάμην οὐκ ἴστε. μἀλλαʼ ἀκούσατε.</l>
</sp>
<sp>
<speaker>Χορός</speaker>
<l n="295">σοῦ γʼ ἀκούσωμεν; ἀπολεῖ· κατά σε χώσομεν τοῖς λίθοις.</l>
</sp>
<sp>
<speaker>Δικαιόπολις</speaker>
<l>μηδαμῶς πρὶν ἄν γʼ ἀκούσητʼ· ἀλλʼ ἀνάσχεσθʼ ὦγαθοί.</l>
</sp>
<sp>
<speaker>Χορός</speaker>
<l>οὐκ ἀνασχήσομαι· μηδὲ λέγε μοι σὺ λόγον·</l>
<l n="300">ὡς μεμίσηκά σε Κλέωνος ἔτι μᾶλλον, ὃν ἐγὼ</l>
<l>κατατεμῶ ποθʼ ἱππεῦσι καττύματα.<milestone ed="p" n="302" unit="card"/>
</l>
</sp>
</div2>
<div2 type="trochees">
<sp>
<speaker>Χορός</speaker>
<l>σοῦ δʼ ἐγὼ λόγους λέγοντος οὐκ ἀκούσομαι μακρούς,</l>
<l>ὅστις ἐσπείσω Λάκωσιν, ἀλλὰ τιμωρήσομαι.</l>
</sp>
<sp>
<speaker>Δικαιόπολις</speaker>
<l n="305">ὦγαθοὶ τοὺς μὲν Λάκωνας ἐκποδὼν ἐάσατε,</l>
<l>τῶν δʼ ἐμῶν σπονδῶν ἀκούσατʼ, εἰ καλῶς ἐσπεισάμην.</l>
</sp>
<sp>
<speaker>Χορός</speaker>
<l>πῶς δέ γʼ ἂν καλῶς λέγοις ἄν, εἴπερ ἐσπείσω γʼ ἅπαξ</l>
<l>οἷσιν οὔτε βωμὸς οὔτε πίστις οὔθʼ ὅρκος μένει;</l>
</sp>
<sp>
<speaker>Δικαιόπολις</speaker>
<l>οἶδʼ ἐγὼ καὶ τοὺς Λάκωνας, οἷς ἄγαν ἐγκείμεθα,</l>
<l n="310">οὐχ ἁπάντων ὄντας ἡμῖν αἰτίους τῶν πραγμάτων.</l>
</sp>
<sp>
<speaker>Χορός</speaker>
<l>οὐχ ἁπάντων ὦ πανοῦργε; ταῦτα δὴ τολμᾷς λέγειν</l>
<l>ἐμφανῶς ἤδη πρὸς ἡμᾶς; εἶτʼ ἐγώ σου φείσομαι;</l>
</sp>
<sp>
<speaker>Δικαιόπολις</speaker>
<l>οὐχ ἁπάντων, οὐχ ἁπάντων· ἀλλʼ ἐγὼ λέγων ὁδὶ</l>
<l>πόλλʼ ἂν ἀποφήναιμʼ ἐκείνους ἔσθʼ ἃ κἀδικουμένους.</l>
</sp>
<sp>
<speaker>Χορός</speaker>
<l n="315">τοῦτο τοὔπος δεινὸν ἤδη καὶ ταραξικάρδιον,</l>
<l>εἰ σὺ τολμήσεις ὑπὲρ τῶν πολεμίων ἡμῖν λέγειν.</l>
</sp>
<sp>
<speaker>Δικαιόπολις</speaker>
<l>κἄν γε μὴ λέγω δίκαια μηδὲ τῷ πλήθει δοκῶ,</l>
<l>ὑπὲρ ἐπιξήνου ʼθελήσω τὴν κεφαλὴν ἔχων λέγειν.</l>
</sp>
<sp>
<speaker>Χορός</speaker>
<l>εἰπέ μοι τί φειδόμεσθα τῶν λίθων ὦ δημόται</l>
<l n="320">μὴ οὐ καταξαίνειν τὸν ἄνδρα τοῦτον ἐς φοινικίδα;</l>
</sp>
<sp>
<speaker>Δικαιόπολις</speaker>
<l>οἷον αὖ μέλας τις ὑμῖν θυμάλωψ ἐπέζεσεν.</l>
<l>οὐκ ἀκούσεσθʼ; οὐκ ἀκούσεσθʼ ἐτεὸν ὦχαρνηίδαι;</l>
</sp>
<sp>
<speaker>Χορός</speaker>
<l>οὐκ ἀκουσόμεσθα δῆτα.</l>
</sp>
<sp>
<speaker>Δικαιόπολις</speaker>
<l>δεινά τἄρα πείσομαι.</l>
</sp>
<sp>
<speaker>Χορός</speaker>
<l>ἐξολοίμην, ἢν ἀκούσω.</l>
</sp>
<sp>
<speaker>Δικαιόπολις</speaker>
<l>μηδαμῶς ὦχαρνικοί.</l>
</sp>
<sp>
<speaker>Χορός</speaker>
<l>ὡς τεθνήξων ἴσθι νυνί.</l>
</sp>
<sp>
<speaker>Δικαιόπολις</speaker>
<l>δήξομἄρʼ ὑμᾶς ἐγώ.</l>
<l n="326">ἀνταποκτενῶ γὰρ ὑμῶν τῶν φίλων τοὺς φιλτάτους·</l>
<l>ὡς ἔχω γʼ ὑμῶν ὁμήρους, οὓς ἀποσφάξω λαβών.</l>
</sp>
<sp>
<speaker>Χορός</speaker>
<l>εἰπέ μοι, τί τοῦτʼ ἀπειλεῖ τοὔπος ἄνδρες δημόται</l>
<l>τοῖς Ἀχαρνικοῖσιν ἡμῖν; μῶν ἔχει του παιδίον</l>
<l n="330">τῶν παρόντων ἔνδον εἵρξας; ἢ ʼπὶ τῷ θρασύνεται;</l>
</sp>
<sp>
<speaker>Δικαιόπολις</speaker>
<l>βάλλετʼ εἰ βούλεσθʼ. ἐγὼ γὰρ τουτονὶ διαφθερῶ.</l>
<l>εἴσομαι δʼ ὑμῶν τάχʼ ὅστις ἀνθράκων τι κήδεται.</l>
</sp>
<sp>
<speaker>Χορός</speaker>
<l>ὡς ἀπωλόμεσθʼ. ὁ λάρκος δημότης ὅδʼ ἔστʼ ἐμός.</l>
<l>ἀλλὰ μὴ δράσῃς ὃ μέλλεις· μηδαμῶς ὦ μηδαμῶς.</l>
<milestone ed="p" n="335" unit="card"/>
</sp>
</div2>
<div2 type="antistrophe" n="1">
<sp>
<speaker>Δικαιόπολις</speaker>
<l>ὡς ἀποκτενῶ, κέκραχθʼ· ἐγὼ γὰρ οὐκ ἀκούσομαι.</l>
</sp>
<sp>
<speaker>Χορός</speaker>
<l n="336">ἀπολεῖς ἄρʼ ὁμήλικα τόνδε φιλανθρακέα;</l>
</sp>
<sp>
<speaker>Δικαιόπολις</speaker>
<l>οὐδʼ ἐμοῦ λέγοντος ὑμεῖς ἀρτίως ἠκούσατε.</l>
</sp>
<sp>
<speaker>Χορός</speaker>
<l>ἀλλὰ γὰρ νῦν λέγʼ, εἴ σοι δοκεῖ, τόν τε Λακεδαιμόνιον</l>
<l>† αὐτὸν ὅτι τῷ † τρόπῳ σοὐστὶ φίλος·</l>
<l n="340">ὡς τόδε τὸ λαρκίδιον οὐ προδώσω ποτέ.</l>
</sp>
<sp>
<speaker>Δικαιόπολις</speaker>
<l>τοὺς λίθους νύν μοι χαμᾶζε πρῶτον ἐξεράσατε.</l>
</sp>
<sp>
<speaker>Χορός</speaker>
<l>οὑτοιί σοι χαμαί, καὶ σὺ κατάθου πάλιν τὸ ξίφος.</l>
</sp>
<sp>
<speaker>Δικαιόπολις</speaker>
<l>ἀλλʼ ὅπως μὴ νʼ τοῖς τρίβωσιν ἐγκάθηνταί που λίθοι.</l>
</sp>
<sp>
<speaker>Χορός</speaker>
<l>ἐκσέσεισται χαμᾶζʼ· οὐχ ὁρᾷς σειόμενον;</l>
<l n="345">ἀλλὰ μή μοι πρόφασιν, ἀλλὰ κατάθου τὸ βέλος.</l>
<l>ὡς ὅδε γε σειστὸς ἅμα τῇ στροφῇ γίγνεται.<milestone ed="p" n="347" unit="card"/>
</l>
</sp>
</div2>
</div1>
<div1 type="Lyric-Scene">
<sp>
<speaker>Δικαιόπολις</speaker>
<l>ἐμέλλετʼ ἄρα πάντως ἀνήσειν τῆς βοῆς,</l>
<l>ὀλίγου τʼ ἀπέθανον ἄνθρακες Παρνήθιοι,</l>
<l>καὶ ταῦτα διὰ τὴν ἀτοπίαν τῶν δημοτῶν.</l>
<l n="350">ὑπὸ τοῦ δέους δὲ τῆς μαρίλης μοι συχνὴν</l>
<l>ὁ λάρκος ἐνετίλησεν ὥσπερ σηπία.</l>
<l>δεινὸν γὰρ οὕτως ὀμφακίαν πεφυκέναι</l>
<l>τὸν θυμὸν ἀνδρῶν ὥστε βάλλειν καὶ βοᾶν</l>
<l>ἐθέλειν τʼ ἀκοῦσαι μηδὲν ἴσον ἴσῳ φέρον,</l>
<l n="355">ἐμοῦ ʼθέλοντος ὑπὲρ ἐπιξήνου λέγειν</l>
<l>ὑπὲρ Λακεδαιμονίων ἅπανθʼ ὅσʼ ἂν λέγω·</l>
<l>καίτοι φιλῶ γε τὴν ἐμὴν ψυχὴν ἐγώ.</l>
<milestone ed="p" n="358" unit="card"/>
</sp>
<div2 type="strophe" n="1">
<sp>
<speaker>Χορός</speaker>
<l>τί οὖν οὐ λέγεις, ἐπίξηνον ἐξενεγκὼν θύραζʼ,</l>
<l n="360">ὅ τι ποτʼ ὦ σχέτλιε τὸ μέγα τοῦτʼ ἔχεις;</l>
<l>πάνυ γὰρ ἔμεγε πόθος ὅ τι φρονεῖς ἔχει.</l>
<l>ἀλλʼ ᾗπερ αὐτὸς τὴν δίκην διωρίσω,</l>
<l n="365">θεὶς δεῦρο τοὐπίξηνον ἐγχείρει λέγειν.<milestone ed="p" n="366" unit="card"/>
</l>
</sp>
</div2>
<div2 type="iambics">
<sp>
<speaker>Δικαιόπολις</speaker>
<l>ἰδοὺ θεᾶσθε, τὸ μὲν ἐπίξηνον τοδί,</l>
<l>ὁ δʼ ἀνὴρ ὁ λέξων οὑτοσὶ τυννουτοσί.</l>
<l>ἀμέλει μὰ τὸν Δίʼ οὐκ ἐνασπιδώσομαι,</l>
<l>λέξω δʼ ὑπὲρ Λακεδαιμονίων ἅ μοι δοκεῖ.</l>
<l n="370">καίτοι δέδοικα πολλά· τούς τε γὰρ τρόπους</l>
<l>τοὺς τῶν ἀγροίκων οἶδα χαίροντας σφόδρα,</l>
<l>ἐάν τις αὐτοὺς εὐλογῇ καὶ τὴν πόλιν</l>
<l>ἀνὴρ ἀλαζὼν καὶ δίκαια κἄδικα·</l>
<l>κἀνταῦθα λανθάνουσʼ ἀπεμπολώμενοι·</l>
<l n="375">τῶν τʼ αὖ γερόντων οἶδα τὰς ψυχὰς ὅτι</l>
<l>οὐδὲν βλέπουσιν ἄλλο πλὴν ψηφηδακεῖν.</l>
<l>αὐτός τʼ ἐμαυτὸν ὑπὸ Κλέωνος ἅπαθον</l>
<l>ἐπίσταμαι διὰ τὴν πέρυσι κωμῳδίαν.</l>
<l>εἰσελκύσας γάρ μʼ ἐς τὸ βουλευτήριον</l>
<l n="380">διέβαλλε καὶ ψευδῆ κατεγλώττιζέ μου</l>
<l>κἀκυκλοβόρει κἄπλυνεν, ὥστʼ ὀλίγου πάνυ</l>
<l>ἀπωλόμην μολυνοπραγμονούμενος.</l>
<l>νῦν οὖν με πρῶτον πρὶν λέγειν ἐάσατε</l>
<l>ἐνσκευάσασθαί μʼ οἷον ἀθλιώτατον.</l>
<milestone ed="p" n="385" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>τί ταῦτα στρέφει τεχνάζεις τε καὶ πορίζεις τριβάς;</l>
<l n="386">λαβὲ δʼ ἐμοῦ γʼ ἓνεκα παρʼ Ἱερωνύμου</l>
<l n="390">σκοτοδασυπυκνότριχά τινʼ Ἄιδος κυνῆν·</l>
<l>ἀλλʼ ἐξάνοιγε μηχανὰς τὰς Σισύφου,</l>
<l>ὡς σκῆψιν ἁγὼν οὗτος οὐκ ἐσδέξεται.</l>
</sp>
</div2>
<div2 type="iambics">
<milestone ed="p" n="393" unit="card"/>
<sp>
<speaker>Δικαιόπολις</speaker>
<l>ὥρα ʼστὶν ἤδη καρτερὰν ψυχὴν λαβεῖν,</l>
<l>καί μοι βαδιστέʼ ἐστὶν ὡς Εὐριπίδην.</l>
<l n="395">παῖ παῖ.</l>
</sp>
<sp>
<speaker>Κηφισόφων</speaker>
<l>τίς οὗτος,</l>
</sp>
<sp>
<speaker>Δικαιόπολις</speaker>
<l>ἔνδον ἔστʼ Εὐριπίδης;</l>
</sp>
<sp>
<speaker>Κηφισόφων</speaker>
<l>οὐκ ἔνδον ἔνδον ἐστίν, εἰ γνώμην ἔχεις.</l>
</sp>
<sp>
<speaker>Δικαιόπολις</speaker>
<l>πῶς ἔνδον εἶτʼ οὐκ ἔνδον;</l>
</sp>
<sp>
<speaker>Κηφισόφων</speaker>
<l>ὀρθῶς ὦ γέρον.</l>
<l>ὁ νοῦς μὲν ἔξω ξυλλέγων ἐπύλλια</l>
<l>οὐκ ἔνδον, αὐτὸς δʼ ἔνδον ἀναβάδην ποιεῖ</l>
<l n="400">τραγῳδίαν.</l>
</sp>
<sp>
<speaker>Δικαιόπολις</speaker>
<l>ὦ τρισμακάριʼ Εὐριπίδη,</l>
<l>ὅθʼ ὁ δοῦλος οὑτωσὶ σαφῶς ἀπεκρίνατο.</l>
<l>ἐκκάλεσον αὐτόν.</l>
</sp>
<sp>
<speaker>Κηφισόφων</speaker>
<l>ἀλλʼ ἀδύνατον.</l>
</sp>
<sp>
<speaker>Δικαιόπολις</speaker>
<l>ἀλλʼ ὅμως·</l>
<l>οὐ γὰρ ἂν ἀπέλθοιμʼ, ἀλλὰ κόψω τὴν θύραν.</l>
<l>Εὐριπίδη, Εὐριπίδιον,</l>
<l n="405">ὑπάκουσον, εἴπερ τώποτʼ ἀνθρώπων τινί·</l>
<l>Δικαιόπολις καλεῖ σε Χολλῄδης, ἐγώ.</l>
<milestone ed="p" n="407" unit="card"/>
</sp>
<sp>
<speaker>Εὐριπίδης</speaker>
<l>ἀλλʼ οὐ σχολή.</l>
</sp>
<sp>
<speaker>Δικαιόπολις</speaker>
<l>ἀλλʼ ἐκκυκλήθητʼ.</l>
</sp>
<sp>
<speaker>Εὐριπίδης</speaker>
<l>ἀλλʼ ἀδύνατον.</l>
</sp>
<sp>
<speaker>Δικαιόπολις</speaker>
<l>ἀλλʼ ὅμως.</l>
</sp>
<sp>
<speaker>Εὐριπίδης</speaker>
<l>ἀλλʼ ἐκκυκλήσομαι· καταβαίνειν δʼ οὐ σχολή.</l>
</sp>
<sp>
<speaker>Δικαιόπολις</speaker>
<l>Εὐριπίδη,</l>
</sp>
<sp>
<speaker>Εὐριπίδης</speaker>
<l>τί λέλακας;</l>
</sp>
<sp>
<speaker>Δικαιόπολις</speaker>
<l>ἀναβάδην ποιεῖς,</l>
<l n="411">ἐξὸν καταβάδην; οὐκ ἐτὸς χωλοὺς ποιεῖς.</l>
<l>ἀτὰρ τί τὰ ῥάκιʼ ἐκ τραγῳδίας ἔχεις,</l>
<l>ἐσθῆτʼ ἐλεινήν; οὐκ ἐτὸς πτωχοὺς ποιεῖς.</l>
<l>ἀλλʼ ἀντιβολῶ πρὸς τῶν γονάτων σʼ Εὐριπίδη,</l>
<l n="415">δός μοι ῥάκιόν τι τοῦ παλαιοῦ δράματος.</l>
<l>δεῖ γάρ με λέξαι τῷ χορῷ ῥῆσιν μακράν·</l>
<l>αὕτη δὲ θάνατον, ἢν κακῶς λέξω, φέρει.</l>
</sp>
<sp>
<speaker>Εὐριπίδης</speaker>
<l>τὰ ποῖα τρύχη; μῶν ἐν οἷς Οἰνεὺς ὁδὶ</l>
<l>ὁ δύσποτμος γεραιὸς ἠγωνίζετο;</l>
</sp>
<sp>
<speaker>Δικαιόπολις</speaker>
<l n="420">οὐκ Οἰνέως ἦν, ἀλλʼ ἔτʼ ἀθλιωτέρου.</l>
</sp>
<sp>
<speaker>Εὐριπίδης</speaker>
<l>τὰ τοῦ τυφλοῦ Φοίνικος;</l>
</sp>
<sp>
<speaker>Δικαιόπολις</speaker>
<l>οὐ Φοίνικος, οὔ·</l>
<l>ἀλλʼ ἕτερος ἦν Φοίνικος ἀθλιώτερος.</l>
</sp>
<sp>
<speaker>Εὐριπίδης</speaker>
<l>ποίας ποθʼ ἁνὴρ λακίδας αἰτεῖται πέπλων;</l>
<l>ἀλλʼ ἦ Φιλοκτήτου τὰ τοῦ πτωχοῦ λέγεις;</l>
</sp>
<sp>
<speaker>Δικαιόπολις</speaker>
<l n="425">οὐκ ἀλλὰ τούτου πολὺ πολὺ πτωχιστέρου.</l>
</sp>
<sp>
<speaker>Εὐριπίδης</speaker>
<l>ἀλλʼ ἦ τὰ δυσπινῆ ʼθέλεις πεπλώματα,</l>
<l>ἃ Βελλεροφόντης εἶχʼ ὁ χωλὸς οὑτοσί;</l>
</sp>
<sp>
<speaker>Δικαιόπολις</speaker>
<l>οὐ Βελλεροφόντης· ἀλλὰ κἀκεῖνος μὲν ἦν</l>
<l>χωλὸς προσαιτῶν στωμύλος δεινὸς λέγειν.</l>
</sp>
<sp>
<speaker>Εὐριπίδης</speaker>
<l n="430">οἶδʼ ἄνδρα Μυσὸν Τήλεφον.</l>
</sp>
<sp>
<speaker>Δικαιόπολις</speaker>
<l>ναὶ Τήλεφον·</l>
<l>τούτου δὸς ἀντιβολῶ σέ μοι τὰ σπάργανα.</l>
</sp>
<sp>
<speaker>Εὐριπίδης</speaker>
<l>ὦ παῖ δὸς αὐτῷ Τηλέφου ῥακώματα.</l>
<l>κεῖται δʼ ἄνωθεν τῶν Θυεστείων ῥακῶν</l>
<l>μεταξὺ τῶν Ἰνοῦς.</l>
</sp>
<sp>
<speaker>Κηφισόφων</speaker>
<l>ἰδοὺ ταυτὶ λαβέ.</l>
</sp>
<sp>
<speaker>Δικαιόπολις</speaker>
<l n="435">ὦ Ζεῦ διόπτα καὶ κατόπτα πανταχῇ,</l>
<l>ἐνσκευάσασθαί μʼ οἷον ἀθλιώτατον.</l>
<l>Εὐριπίδη, ʼπειδήπερ ἐχαρίσω ταδί,</l>
<l>κἀκεῖνά μοι δὸς τἀκόλουθα τῶν ῥακῶν,</l>
<l>τὸ πιλίδιον περὶ τὴν κεφαλὴν τὸ Μύσιον.</l>
<l n="440">δεῖ γάρ με δόξαι πτωχὸν εἶναι τήμερον,</l>
<l>εἶναι μὲν ὅσπερ εἰμί, φαίνεσθαι δὲ μή·</l>
<l>τοὺς μὲν θεατὰς εἰδέναι μʼ ὃς εἴμʼ ἐγώ,</l>
<l>τοὺς δʼ αὖ χορευτὰς ἠλιθίους παρεστάναι,</l>
<l>ὅπως ἂν αὐτοὺς ῥηματίοις σκιμαλίσω.</l>
</sp>
<sp>
<speaker>Εὐριπίδης</speaker>
<l n="445">δώσω· πυκνῇ γὰρ λεπτὰ μηχανᾷ φρενί.</l>
</sp>
<sp>
<speaker>Δικαιόπολις</speaker>
<l>εὐδαιμονοίης, Τηλέφῳ δʼ ἁγὼ φρονῶ.</l>
<l>εὖ γʼ οἷον ἤδη ῥηματίων ἐμπίμπλαμαι.</l>
<l>ἀτὰρ δέομαί γε πτωχικοῦ βακτηρίου.</l>
</sp>
<sp>
<speaker>Εὐριπίδης</speaker>
<l>τουτὶ λαβὼν ἄπελθε λαΐνων σταθμῶν.</l>
</sp>
<sp>
<speaker>Δικαιόπολις</speaker>
<l n="450">ὦ θύμʼ, ὁρᾷς γὰρ ὡς ἀπωθοῦμαι δόμων,</l>
<l>πολλῶν δεόμενος σκευαρίων· νῦν δὴ γενοῦ</l>
<l>γλίσχρος προσαιτῶν λιπαρῶν τʼ. Εὐριπίδη</l>
<l>δός μοι σπυρίδιον διακεκαυμένον λύχνῳ.</l>
<milestone ed="p" n="454" unit="card"/>
</sp>
<sp>
<speaker>Εὐριπίδης</speaker>
<l>τί δʼ ὦ τάλας σε τοῦδʼ ἔχει πλέκους χρέος;</l>
</sp>
<sp>
<speaker>Δικαιόπολις</speaker>
<l n="455">χρέος μὲν οὐδέν, βούλομαι δʼ ὅμως λαβεῖν.</l>
</sp>
<sp>
<speaker>Εὐριπίδης</speaker>
<l>λυπηρὸς ἴσθʼ ὢν κἀποχώρησον δόμων.</l>
</sp>
<sp>
<speaker>Δικαιόπολις</speaker>
<l>φεῦ·</l>
<l>εὐδαιμονοίης, ὥσπερ ἡ μήτηρ ποτέ.</l>
</sp>
<sp>
<speaker>Εὐριπίδης</speaker>
<l>ἄπελθε νῦν μοι.</l>
</sp>
<sp>
<speaker>Δικαιόπολις</speaker>
<l>μἀλλά μοι δὸς ἓν μόνον</l>
<l>κοτυλίσκιον τὸ χεῖλος ἀποκεκρουσμένον.</l>
</sp>
<sp>
<speaker>Εὐριπίδης</speaker>
<l n="460">φθείρου λαβὼν τόδʼ· ἴσθʼ ὀχληρὸς ὢν δόμοις.</l>
</sp>
<sp>
<speaker>Δικαιόπολις</speaker>
<l>οὔπω μὰ Δίʼ· οἶσθʼ οἷʼ αὐτὸς ἐργάζει κακά.</l>
<l>ἀλλʼ ὦ γλυκύτατʼ Εὐριπίδη τουτὶ μόνον</l>
<l>δός μοι χυτρίδιον σφογγίῳ βεβυσμένον.</l>
</sp>
<sp>
<speaker>Εὐριπίδης</speaker>
<l>ὦνθρωπʼ ἀφαιρήσει με τὴν τραγῳδίαν·</l>
<l n="465">ἄπελθε ταυτηνὶ λαβών.</l>
</sp>
<sp>
<speaker>Δικαιόπολις</speaker>
<l>ἀπέρχομαι.</l>
<l>καίτοι τί δράσω; δεῖ γὰρ ἑνὸς οὗ μὴ τυχὼν</l>
<l>ἀπόλωλʼ. ἄκουσον ὦ γλυκύτατʼ Εὐριπίδη·</l>
<l>τουτὶ λαβὼν ἄπειμι κοὐ πρόσειμʼ ἔτι·</l>
<l>ἐς τὸ σπυρίδιον ἰσχνά μοι φυλλεῖα δός.</l>
</sp>
<sp>
<speaker>Εὐριπίδης</speaker>
<l n="470">ἀπολεῖς μʼ. ἰδού σοι. φροῦδά μοι τὰ δράματα.</l>
</sp>
<sp>
<speaker>Δικαιόπολις</speaker>
<l>ἀλλʼ οὐκέτʼ, ἀλλʼ ἄπειμι. καὶ γάρ εἰμʼ ἄγαν</l>
<l>ὀχληρός, οὐ δοκῶν με κοιράνους στυγεῖν.</l>
<l>οἴμοι κακοδαίμων, ὡς ἀπόλωλʼ. ἐπελαθόμην</l>
<l>ἐν ᾧπέρ ἐστι πάντα μοι τὰ πράγματα.</l>
<l n="475">Εὐριπίδιον ὦ φιλτάτιον καὶ γλυκύτατον,</l>
<l>κάκιστʼ ἀπολοίμην, εἴ τί σʼ αἰτήσαιμʼ ἔτι,</l>
<l>πλὴν ἓν μόνον, τουτὶ μόνον τουτὶ μόνον,</l>
<l>σκάνδικά μοι δὸς μητρόθεν δεδεγμένος.</l>
</sp>
<sp>
<speaker>Εὐριπίδης</speaker>
<l>ἁνὴρ ὑβρίζει· κλῇε πηκτὰ δωμάτων.</l>
</sp>
<sp>
<speaker>Δικαιόπολις</speaker>
<l n="480">ὦ θύμʼ ἄνευ σκάνδικος ἐμπορευτέα.</l>
<l>ἆρʼ οἶσθʼ ὅσον τὸν ἀγῶνʼ ἀγωνιεῖ τάχα,</l>
<l>μέλλων ὑπὲρ Λακεδαιμονίων ἀνδρῶν λέγειν;</l>
<l>πρόβαινέ νυν ὦ θυμέ· γραμμὴ δʼ αὑτηί.</l>
<l>ἕστηκας; οὐκ εἶ καταπιὼν Εὐριπίδην;</l>
<l n="485">ἐπῄνεσʼ· ἄγε νυν ὦ τάλαινα καρδία</l>
<l>ἄπελθʼ ἐκεῖσε, κᾆτα τὴν κεφαλὴν ἐκεῖ</l>
<l>παράσχες εἰποῦσʼ ἅττʼ ἂν αὐτῇ σοι δοκῇ.</l>
<l>τόλμησον ἴθι χώρησον, ἄγαμαι καρδίας.<milestone ed="p" n="490" unit="card"/>
</l>
</sp>
</div2>
</div1>
<div1 type="Lyric-Scene">
<div2 type="strophe" n="1">
<sp>
<speaker>Χορός</speaker>
<l n="490">τί δράσεις; τί φήσεις; εὖ ἴσθι νυν</l>
<l>ἀναίσχυντος ὢν σιδηροῦς τʼ ἀνήρ,</l>
<l>ὅστις παρασχὼν τῇ πόλει τὸν αὐχένα</l>
<l>ἅπασι μέλλεις εἷς λέγειν τἀναντία.</l>
<l>ἁνὴρ οὐ τρέμει τὸ πρᾶγμʼ. εἶά νυν,</l>
<l n="495">ἐπειδήπερ αὐτὸς αἱρεῖ, λέγε.</l>
</sp>
</div2>
<div2 type="iambics">
<milestone ed="p" n="496" unit="card"/>
<sp n="*dikaio/polos">
<speaker>Δικαιόπολις</speaker>
<l>μή μοι φθονήσητʼ ἄνδρες οἱ θεώμενοι,</l>
<l>εἰ πτωχὸς ὢν ἔπειτʼ ἐν Ἀθηναίοις λέγειν</l>
<l>μέλλω περὶ τῆς πόλεως, τρυγῳδίαν ποιῶν.</l>
<l n="500">τὸ γὰρ δίκαιον οἶδε καὶ τρυγῳδία.</l>
<l>ἐγὼ δὲ λέξω δεινὰ μὲν δίκαια δέ.</l>
<l>οὐ γάρ με νῦν γε διαβαλεῖ Κλέων ὅτι</l>
<l>ξένων παρόντων τὴν πόλιν κακῶς λέγω.</l>
<l>αὐτοὶ γάρ ἐσμεν οὑπὶ Ληναίῳ τʼ ἀγών,</l>
<l n="505">κοὔπω ξένοι πάρεισιν· οὔτε γὰρ φόροι</l>
<l>ἥκουσιν οὔτʼ ἐκ τῶν πόλεων οἱ ξύμμαχοι·</l>
<l>ἀλλʼ ἐσμὲν αὐτοὶ νῦν γε περιεπτισμένοι·</l>
<l>τοὺς γὰρ μετοίκους ἄχυρα τῶν ἀστῶν λέγω.</l>
<l>ἐγὼ δὲ μισῶ μὲν Λακεδαιμονίους σφόδρα,</l>
<l n="510">καὐτοῖς ὁ Ποσειδῶν οὑπὶ Ταινάρῳ θεὸς</l>
<l>σείσας ἅπασιν ἐμβάλοι τὰς οἰκίας·</l>
<l>κἀμοὶ γάρ ἐστʼ ἀμπέλια διακεκομμένα.</l>
<l>ἀτὰρ φίλοι γὰρ οἱ παρόντες ἐν λόγῳ,</l>
<l>τί ταῦτα τοὺς Λάκωνας αἰτιώμεθα;</l>
<l n="515">ἡμῶν γὰρ ἄνδρες, κοὐχὶ τὴν πόλιν λέγω,</l>
<l>μέμνησθε τοῦθʼ ὅτι οὐχὶ τὴν πόλιν λέγω,</l>
<l>ἀλλʼ ἀνδράρια μοχθηρά, παρακεκομμένα,</l>
<l>ἄτιμα καὶ παράσημα καὶ παράξενα,</l>
<l>ἐσυκοφάντει Μεγαρέων τὰ χλανίσκια·</l>
<l n="520">κεἴ που σίκυον ἴδοιεν ἢ λαγῴδιον</l>
<l>ἢ χοιρίδιον ἢ σκόροδον ἢ χόνδρους ἅλας,</l>
<l>ταῦτʼ ἦν Μεγαρικὰ κἀπέπρατʼ αὐθημερόν.</l>
<l>καὶ ταῦτα μὲν δὴ σμικρὰ κἀπιχώρια,</l>
<l>πόρνην δὲ Σιμαίθαν ἰόντες Μεγαράδε</l>
<l n="525">νεανίαι κλέπτουσι μεθυσοκότταβοι·</l>
<l>κᾆθʼ οἱ Μεγαρῆς ὀδύναις πεφυσιγγωμένοι</l>
<l>ἀντεξέκλεψαν Ἀσπασίας πόρνα δύο·</l>
<l>κἀντεῦθεν ἀρχὴ τοῦ πολέμου κατερράγη</l>
<l>Ἕλλησι πᾶσιν ἐκ τριῶν λαικαστριῶν.</l>
<l n="530">ἐντεῦθεν ὀργῇ Περικλέης οὑλύμπιος</l>
<l>ἤστραπτʼ ἐβρόντα ξυνεκύκα τὴν Ἑλλάδα,</l>
<l>ἐτίθει νόμους ὥσπερ σκόλια γεγραμμένους,</l>
<l>ὡς χρὴ Μεγαρέας μήτε γῇ μήτʼ ἐν ἀγορᾷ</l>
<l>μήτʼ ἐν θαλάττῃ μήτʼ ἐν οὐρανῷ μένειν.</l>
<l n="535">ἐντεῦθεν οἱ Μεγαρῆς, ὅτε δὴ ʼπείνων βάδην,</l>
<l>Λακεδαιμονίων ἐδέοντο τὸ ψήφισμʼ ὅπως</l>
<l>μεταστραφείη τὸ διὰ τὰς λαικαστρίας·</l>
<l>κοὐκ ἠθέλομεν ἡμεῖς δεομένων πολλάκις.</l>
<l>κἀντεῦθεν ἤδη πάταγος ἦν τῶν ἀσπίδων.</l>
<l n="540">ἐρεῖ τις, οὐ χρῆν· ἀλλὰ τί ἐχρῆν, εἴπατε.</l>
<milestone ed="p" n="541" unit="card"/>
<l>φέρʼ εἰ Λακεδαιμονίων τις ἐκπλεύσας σκάφει</l>
<l>ἀπέδοτο φήνας κυνίδιον Σεριφίων,</l>
<l>καθῆσθʼ ἂν ἐν δόμοισιν; ἦ πολλοῦ γε δεῖ·</l>
<l>καὶ κάρτα μέντἂν εὐθέως καθείλκετε</l>
<l n="545">τριακοσίας ναῦς, ἦν δʼ ἂν ἡ πόλις πλέα</l>
<l>θορύβου στρατιωτῶν, περὶ τριηράρχου βοῆς,</l>
<l>μισθοῦ διδομένου, παλλαδίων χρυσουμένων,</l>
<l>στοᾶς στεναχούσης, σιτίων μετρουμένων,</l>
<l>ἀσκῶν, τροπωτήρων, κάδους ὠνουμένων,</l>
<l n="550">σκορόδων, ἐλαῶν, κρομμύων ἐν δικτύοις,</l>
<l>στεφάνων, τριχίδων, αὐλητρίδων, ὑπωπίων·</l>
<l>τὸ νεώριον δʼ αὖ κωπέων πλατουμένων,</l>
<l>τύλων ψοφούντων, θαλαμιῶν τροπουμένων,</l>
<l>αὐλῶν, κελευστῶν, νιγλάρων, συριγμάτων.</l>
<l n="555">ταῦτʼ οἶδʼ ὅτι ἂν ἐδρᾶτε· τὸν δὲ Τήλεφον</l>
<l>οὐκ οἰόμεσθα; νοῦς ἄρʼ ἡμῖν οὐκ ἔνι.</l>
</sp>
<milestone ed="p" n="557" unit="card"/>
<sp>
<speaker>Ἡμιχόριον Α</speaker>
<l>ἄληθες ὦπίτριπτε καί μιαρώτατε;</l>
<l>ταυτὶ σὺ τολμᾷς πτωχὸς ὢν ἡμᾶς λέγειν,</l>
<l>καὶ συκοφάντης εἴ τις ἦν ὠνείδισας;</l>
</sp>
<sp>
<speaker>Ἡμιχόριον Β</speaker>
<l n="560">νὴ τὸν Ποσειδῶ καὶ λέγει γʼ ἅπερ λέγει</l>
<l>δίκαια πάντα κοὐδὲν αὐτῶν ψεύδεται.</l>
</sp>
<sp>
<speaker>Ἡμιχόριον Α</speaker>
<l>εἶτʼ εἰ δίκαια, τοῦτον εἰπεῖν αὔτʼ ἐχρῆν;</l>
<l>ἀλλʼ οὔτι χαίρων ταῦτα τολμήσει λέγειν.</l>
</sp>
<sp>
<speaker>Ἡμιχόριον Β</speaker>
<l>οὗτος σὺ ποῖ θεῖς; οὐ μενεῖς; ὡς εἰ θενεῖς</l>
<l n="565">τὸν ἄνδρα τοῦτον, αὐτὸς ἀρθήσει τάχα.<milestone ed="p" n="566" unit="card"/>
</l>
</sp>
</div2>
<div2 type="strophe" n="2">
<sp>
<speaker>Ἡμιχόριον Α</speaker>
<l>ἰὼ Λάμαχʼ ὦ βλέπων ἀστραπάς,</l>
<l>βοήθησον ὦ γοργολόφα φανείς,</l>
<l>ἰὼ Λάμαχʼ ὦ φίλʼ ὦ φυλέτα·</l>
<l>εἴτε τις ἔστι ταξίαρχος ἢ στρατηγὸς ἢ</l>
<l n="570">τειχομάχας ἀνήρ, βοηθησάτω</l>
<l>τις ἀνύσας. ἐγὼ γὰρ ἔχομαι μέσος.<milestone ed="p" n="572" unit="card"/>
</l>
</sp>
<sp>
<speaker>Λάμαχος</speaker>
<l>πόθεν βοῆς ἤκουσα πολεμιστηρίας;</l>
<l>ποῖ χρὴ βοηθεῖν; ποῖ κυδοιμὸν ἐμβαλεῖν;</l>
<l>τίς Γοργόνʼ ἐξήγειρεν ἐκ τοῦ σάγματος;</l>
</sp>
<sp>
<speaker>Δικαιόπολις</speaker>
<l n="575">ὦ Λάμαχʼ ἥρως, τῶν λόφων καὶ τῶν λόχων.</l>
</sp>
<sp>
<speaker>Ἡμιχόριον Α</speaker>
<l>ὦ Λάμαχʼ, οὐ γὰρ οὗτος ἅνθρωπος πάλαι</l>
<l>ἅπασαν ἡμῶν τὴν πόλιν κακορροθεῖ;</l>
</sp>
<sp>
<speaker>Λάμαχος</speaker>
<l>οὗτος σὺ τολμᾷς πτωχὸς ὢν λέγειν τάδε;</l>
</sp>
<sp>
<speaker>Δικαιόπολις</speaker>
<l>ὦ Λάμαχʼ ἥρως, ἀλλὰ συγγνώμην ἔχε,</l>
<l>εἰ πτωχὸς ὢν εἶπόν τι κἀστωμυλάμην.</l>
</sp>
<sp>
<speaker>Λάμαχος</speaker>
<l>τί δʼ εἶπας ἡμᾶς; οὐκ ἐρεῖς;</l>
</sp>
<sp>
<speaker>Δικαιόπολις</speaker>
<l>οὐκ οἶδά πω·</l>
<l n="581">ὑπὸ τοῦ δέους γὰρ τῶν ὅπλων εἰλιγγιῶ.</l>
<l>ἀλλʼ ἀντιβολῶ σʼ ἀπένεγκέ μου τὴν μορμόνα.</l>
</sp>
<sp>
<speaker>Λάμαχος</speaker>
<l>ἰδού.</l>
</sp>
<sp>
<speaker>Δικαιόπολις</speaker>
<l>παράθες νυν ὑπτίαν αὐτὴν ἐμοί.</l>
</sp>
<sp>
<speaker>Λάμαχος</speaker>
<l>κεῖται.</l>
</sp>
<sp>
<speaker>Δικαιόπολις</speaker>
<l>φέρε νυν ἀπὸ τοῦ κράνους μοι τὸ πτερόν.</l>
</sp>
<sp>
<speaker>Λάμαχος</speaker>
<l>τουτὶ πτίλον σοι.</l>
</sp>
<sp>
<speaker>Δικαιόπολις</speaker>
<l>τῆς κεφαλῆς νύν μου λαβοῦ,</l>
<l n="586">ἵνʼ ἐξεμέσω· βδελύττομαι γὰρ τοὺς λόφους.</l>
</sp>
<sp>
<speaker>Λάμαχος</speaker>
<l>οὗτος τί δράσεις; τῷ πτίλῳ μέλλεις ἐμεῖν;</l>
<l>πτίλον γάρ ἐστιν—</l>
</sp>
<sp>
<speaker>Δικαιόπολις</speaker>
<l>εἰπέ μοι τίνος ποτὲ</l>
<l>ὄρνιθός ἐστιν; ἆρα κομπολακύθου;</l>
</sp>
<sp>
<speaker>Λάμαχος</speaker>
<l n="590">οἴμʼ ὡς τεθνήξεις.</l>
</sp>
<sp>
<speaker>Δικαιόπολις</speaker>
<l>μηδαμῶς ὦ Λάμαχε·</l>
<l>οὐ γὰρ κατʼ ἰσχύν ἐστιν· εἰ δʼ ἰσχυρὸς εἶ,</l>
<l>τί μʼ οὐκ ἀπεψώλησας; εὔοπλος γὰρ εἶ.</l>
</sp>
<sp>
<speaker>Λάμαχος</speaker>
<l>ταυτὶ λέγεις σὺ τὸν στρατηγὸν πτωχὸς ὤν;</l>
</sp>
<sp>
<speaker>Δικαιόπολις</speaker>
<l>ἐγὼ γάρ εἰμι πτωχός;</l>
</sp>
<sp>
<speaker>Λάμαχος</speaker>
<l>ἀλλὰ τίς γὰρ εἶ;</l>
</sp>
<sp>
<speaker>Δικαιόπολις</speaker>
<l n="595">ὅστις; πολίτης χρηστός, οὐ σπουδαρχίδης,</l>
<l>ἀλλʼ ἐξ ὅτου περ ὁ πόλεμος, στρατωνίδης,</l>
<l>σὺ δʼ ἐξ ὅτου περ ὁ πόλεμος, μισθαρχίδης.</l>
</sp>
<sp>
<speaker>Λάμαχος</speaker>
<l>ἐχειροτόνησαν γάρ με —</l>
</sp>
<sp>
<speaker>Δικαιόπολις</speaker>
<l>κόκκυγές γε τρεῖς.</l>
<l>ταῦτʼ οὖν ἐγὼ βδελυττόμενος ἐσπεισάμην,</l>
<l n="600">ὁρῶν πολιοὺς μὲν ἄνδρας ἐν ταῖς τάξεσιν,</l>
<l>νεανίας δʼ οἵους σὺ διαδεδρακότας,</l>
<l>τοὺς μὲν ἐπὶ Θρᾴκης μισθοφοροῦντας τρεῖς δραχμάς,</l>
<l>Τεισαμενοφαινίππους Πανουργιππαρχίδας,</l>
<l>ἑτέρους δὲ παρὰ Χάρητι τοὺς δʼ ἐν Χάοσιν,</l>
<l n="605">Γερητοθεοδώρους Διομειαλαζόνας,</l>
<l>τοὺς δʼ ἐν Καμαρίνῃ κἀν Γέλα κἀν Καταγέλᾳ.</l>
</sp>
<sp>
<speaker>Λάμαχος</speaker>
<l>ἐχειροτονήθησαν γάρ.</l>
</sp>
<sp>
<speaker>Δικαιόπολις</speaker>
<l>αἴτιον δὲ τί</l>
<l>ὑμᾶς μὲν ἀεὶ μισθοφορεῖν ἁμῃγέπῃ,</l>
<l>τωνδὶ δὲ μηδένʼ; ἐτεὸν ὦ Μαριλάδη</l>
<l n="610">ἤδη πεπρέσβευκας σὺ πολιὸς ὢν † ἓν ἢ; †</l>
<l>ἀνένευσε· καίτοι γʼ ἐστὶ σώφρων κἀργάτης.</l>
<l>τί δαὶ Δράκυλλος ἢ Εὐφορίδης ἢ Πρινίδης;</l>
<l>εἶδέν τις ὑμῶν τἀκβάτανʼ ἢ τοὺς Χάονας;</l>
<l>οὔ φασιν. ἀλλʼ ὁ Κοισύρας καὶ Λάμαχος,</l>
<l n="615">οἷς ὑπʼ ἐράνου τε καὶ χρεῶν πρώην ποτέ,</l>
<l>ὥσπερ ἀπόνιπτρον ἐκχέοντες ἑσπέρας,</l>
<l>ἅπαντες <q direct="unspecified">ἐξίστω</q> παρῄνουν οἱ φίλοι.</l>
</sp>
<sp>
<speaker>Λάμαχος</speaker>
<l>ὦ δημοκρατία ταῦτα δῆτʼ ἀνασχετά;</l>
</sp>
<sp>
<speaker>Δικαιόπολις</speaker>
<l>οὐ δῆτʼ ἐὰν μὴ μισθοφορῇ γε Λάμαχος.</l>
</sp>
<sp>
<speaker>Λάμαχος</speaker>
<l n="620">ἀλλʼ οὖν ἐγὼ μὲν πᾶσι Πελοποννησίοις</l>
<l>ἀεὶ πολεμήσω καὶ ταράξω πανταχῇ</l>
<l>καὶ ναυσὶ καὶ πεζοῖσι κατὰ τὸ καρτερόν.</l>
</sp>
<sp>
<speaker>Δικαιόπολις</speaker>
<l>ἐγὼ δὲ κηρύττω γε Πελοποννησίοις</l>
<l>ἅπασι καὶ Μεγαρεῦσι καὶ Βοιωτίοις</l>
<l n="625">πωλεῖν ἀγοράζειν πρὸς ἐμέ, Λαμάχῳ δὲ μή.</l>
<milestone ed="p" n="626" unit="card"/>
</sp>
</div2>
</div1>
<div1 type="Parabasis">
<div2 type="prelude">
<sp>
<speaker>Χορός</speaker>
<l>ἁνὴρ νικᾷ τοῖσι λόγοισιν, καὶ τὸν δῆμον μεταπείθει</l>
<l>περὶ τῶν σπονδῶν. ἀλλʼ ἀποδύντες τοῖς ἀναπαίστοις ἐπίωμεν.<milestone ed="p" n="628" unit="card"/>
</l>
</sp>
</div2>
<div2 type="parabasis" met="anapests">
<sp>
<speaker>Χορός</speaker>
<l>ἐξ οὗ γε χοροῖσιν ἐφέστηκεν τρυγικοῖς ὁ διδάσκαλος ἡμῶν,</l>
<l n="629">οὔπω παρέβη πρὸς τὸ θέατρον λέξων ὡς δεξιός ἐστιν·</l>
<l>διαβαλλόμενος δʼ ὑπὸ τῶν ἐχθρῶν ἐν Ἀθηναίοις ταχυβούλοις,</l>
<l>ὡς κωμῳδεῖ τὴν πόλιν ἡμῶν καὶ τὸν δῆμον καθυβρίζει,</l>
<l>ἀποκρίνασθαι δεῖται νυνὶ πρὸς Ἀθηναίους μεταβούλους.</l>
<l>φησὶν δʼ εἶναι πολλῶν ἀγαθῶν ἄξιος ὑμῖν ὁ ποιητής,</l>
<l>παύσας ὑμᾶς ξενικοῖσι λόγοις μὴ λίαν ἐξαπατᾶσθαι,</l>
<l n="635">μήθʼ ἥδεσθαι θωπευομένους, μήτʼ εἶναι χαυνοπολίτας.</l>
<l>πρότερον δʼ ὑμᾶς ἀπὸ τῶν πόλεων οἱ πρέσβεις ἐξαπατῶντες</l>
<l>πρῶτον μὲν ἰοστεφάνους ἐκάλουν· κἀπειδὴ τοῦτό τις εἴποι,</l>
<l>εὐθὺς διὰ τοὺς στεφάνους ἐπʼ ἄκρων τῶν πυγιδίων ἐκάθησθε.</l>
<l>εἰ δέ τις ὑμᾶς ὑποθωπεύσας λιπαρὰς καλέσειεν Ἀθήνας,</l>
<l n="640">ηὕρετο πᾶν ἂν διὰ τὰς λιπαράς, ἀφύων τιμὴν περιάψας.</l>
<l>ταῦτα ποιήσας πολλῶν ἀγαθῶν αἴτιος ὑμῖν γεγένηται,</l>
<l>καὶ τοὺς δήμους ἐν ταῖς πόλεσιν δείξας ὡς δημοκρατοῦνται.</l>
<l>τοιγάρτοι νῦν ἐκ τῶν πόλεων τὸν φόρον ὑμῖν ἀπάγοντες</l>
<l>ἥξουσιν ἰδεῖν ἐπιθυμοῦντες τὸν ποιητὴν τὸν ἄριστον,</l>
<l n="645">ὅστις παρεκινδύνευσʼ εἰπεῖν ἐν Ἀθηναίοις τὰ δίκαια.</l>
<l>οὕτω δʼ αὐτοῦ περὶ τῆς τόλμης ἤδη πόρρω κλέος ἥκει,</l>
<l>ὅτε καὶ βασιλεὺς Λακεδαιμονίων τὴν πρεσβείαν βασανίζων</l>
<l>ἠρώτησεν πρῶτα μὲν αὐτοὺς πότεροι ταῖς ναυσὶ κρατοῦσιν,</l>
<l>εἶτα δὲ τοῦτον τὸν ποιητὴν ποτέρους εἴποι κακὰ πολλά·</l>
<l>τούτους γὰρ ἔφη τοὺς ἀνθρώπους πολὺ βελτίους γεγενῆσθαι</l>
<l n="651">καὶ τῷ πολέμῳ πολὺ νικήσειν τοῦτον ξύμβουλον ἔχοντας.</l>
<l>διὰ ταῦθʼ ὑμᾶς Λακεδαιμόνιοι τὴν εἰρήνην προκαλοῦνται</l>
<l>καὶ τὴν Αἴγιναν ἀπαιτοῦσιν· καὶ τῆς νήσου μὲν ἐκείνης</l>
<l>οὐ φροντίζουσʼ, ἀλλʼ ἵνα τοῦτον τὸν ποιητὴν ἀφέλωνται.</l>
<l n="655">ἀλλʼ ὑμεῖς τοι μή ποτʼ ἀφῆσθʼ· ὡς κωμῳδήσει τὰ δίκαια·</l>
<l>φησὶν δʼ ὑμᾶς πολλὰ διδάξειν ἀγάθʼ, ὥστʼ εὐδαίμονας εἶναι,</l>
<l>οὐ θωπεύων οὐδʼ ὑποτείνων μισθοὺς οὐδʼ ἐξαπατύλλων,</l>
<l>οὐδὲ πανουργῶν οὐδὲ κατάρδων, ἀλλὰ τὰ βέλτιστα διδάσκων.<milestone ed="p" n="659" unit="card"/>
</l>
</sp>
</div2>
<div2 type="pnigos">
<sp>
<speaker>Χορός</speaker>
<l>πρὸς ταῦτα Κλέων καὶ παλαμάσθω</l>
<l n="660">καὶ πᾶν ἐπʼ ἐμοὶ τεκταινέσθω.</l>
<l>τὸ γὰρ εὖ μετʼ ἐμοῦ καὶ τὸ δίκαιον</l>
<l>ξύμμαχον ἔσται, κοὐ μή ποθʼ ἁλῶ</l>
<l>περὶ τὴν πόλιν ὢν ὥσπερ ἐκεῖνος</l>
<l n="664">δειλὸς καὶ λακαταπύγων.<milestone ed="p" n="665" unit="card"/>
</l>
</sp>
</div2>
<div2 type="strophe">
<sp>
<speaker>Χορός</speaker>
<l>δεῦρο Μοῦσʼ ἐλθὲ φλεγυρὰ πυρὸς ἔχουσα μένος ἔντονος Ἀχαρνική.</l>
<l>οἷον ἐξ ἀνθράκων πρινίνων φέψαλος ἀνήλατʼ ἐρεθιζόμενος οὐρίᾳ ῥιπίδι,</l>
<l n="670">ἡνίκʼ ἂν ἐπανθρακίδες ὦσι παρακείμεναι,</l>
<l>οἱ δὲ Θασίαν ἀνακυκῶσι λιπαράμπυκα,</l>
<l>οἱ δὲ μάττωσιν, οὕτω σοβαρὸν ἐλθὲ μέλος ἔντονον ἀγροικότερον</l>
<l n="675">ὡς ἐμὲ λαβοῦσα τὸν δημότην.</l>
<milestone ed="p" n="676" unit="card"/>
</sp>
</div2>
<div2 type="epirrhema" met="trochees">
<sp>
<speaker>Χορός</speaker>
<l>οἱ γέροντες οἱ παλαιοὶ μεμφόμεσθα τῇ πόλει·</l>
<l>οὐ γὰρ ἀξίως ἐκείνων ὧν ἐναυμαχήσαμεν</l>
<l>γηροβοσκούμεσθʼ ὑφʼ ὑμῶν, ἀλλὰ δεινὰ πάσχομεν,</l>
<l>οἵτινες γέροντας ἄνδρας ἐμβαλόντες ἐς γραφὰς</l>
<l n="680">ὑπὸ νεανίσκων ἐᾶτε καταγελᾶσθαι ῥητόρων,</l>
<l>οὐδὲν ὄντας, ἀλλὰ κωφοὺς καὶ παρεξηυλημένους,</l>
<l>οἷς Ποσειδῶν ἀσφάλειός ἐστιν ἡ βακτηρία·</l>
<l>τονθορύζοντες δὲ γήρᾳ τῷ λίθῳ προσέσταμεν,</l>
<l>οὐχ ὁρῶντες οὐδὲν εἰ μὴ τῆς δίκης τὴν ἠλύγην.</l>
<l n="685">ὁ δέ, νεανίας ἑαυτῷ σπουδάσας ξυνηγορεῖν,</l>
<l>ἐς τάχος παίει ξυνάπτων στρογγύλοις τοῖς ῥήμασιν·</l>
<l>κᾆτʼ ἀνελκύσας ἐρωτᾷ σκανδάληθρʼ ἱστὰς ἐπῶν</l>
<l>ἄνδρα Τιθωνὸν σπαράττων καὶ ταράττων καὶ κυκῶν.</l>
<l>ὁ δʼ ὑπὸ γήρως μασταρύζει, κᾆτʼ ὀφλὼν ἀπέρχεται,</l>
<l n="690">εἶτα λύζει καὶ δακρύει καὶ λέγει πρὸς τοὺς φίλους,</l>
<l>
<q direct="unspecified">οὗ μʼ ἐχρῆν σορὸν πρίασθαι τοῦτʼ ὀφλὼν ἀπέρχομαι.</q>
<milestone ed="p" n="692" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l>ταῦτα πῶς εἰκότα, γέροντʼ ἀπολέσαι πολιὸν ἄνδρα περὶ κλεψύδραν,</l>
<l>πολλὰ δὴ ξυμπονήσαντα καὶ θερμὸν ἀπομορξάμενον ἀνδρικὸν ἱδρῶτα δὴ καὶ πολύν,</l>
<l>ἄνδρʼ ἀγαθὸν ὄντα Μαραθῶνι περὶ τὴν πόλιν;</l>
<l>εἶτα Μαραθῶνι μὲν ὅτʼ ἦμεν ἐδιώκομεν,</l>
<l n="700">νῦν δʼ ὑπʼ ἀνδρῶν πονηρῶν σφόδρα διωκόμεθα, κᾆτα προσαλισκόμεθα.</l>
<l>πρὸς τάδε τίς ἀντερεῖ Μαρψίας;<milestone ed="p" n="703" unit="card"/>
</l>
</sp>
</div2>
<div2 type="antepirrhema" met="trochees">
<sp>
<speaker>Χορός</speaker>
<l>τῷ γὰρ εἰκὸς ἄνδρα κυφὸν ἡλίκον Θουκυδίδην</l>
<l>ἐξολέσθαι συμπλακέντα τῇ Σκυθῶν ἐρημίᾳ,</l>
<l n="705">τῷδε τῷ Κηφισοδήμῳ τῷ λάλῳ ξυνηγόρῳ;</l>
<l>ὥστʼ ἐγὼ μὲν ἠλέησα κἀπεμορξάμην ἰδὼν</l>
<l>ἄνδρα πρεσβύτην ὑπʼ ἀνδρὸς τοξότου κυκώμενον,</l>
<l>ὃς μὰ τὴν Δήμητρʼ, ἐκεῖνος ἡνίκʼ ἦν Θουκυδίδης,</l>
<l>οὐδʼ ἂν αὐτὴν τὴν Ἀχαίαν ῥᾳδίως ἠνέσχετο,</l>
<l n="710">ἀλλὰ κατεπάλαισε μέντἂν πρῶτον Εὐάθλους δέκα,</l>
<l>κατεβόησε δʼ ἂν κεκραγὼς τοξότας τρισχιλίους,</l>
<l>περιετόξευσεν δʼ ἂν αὐτοῦ τοῦ πατρὸς τοὺς ξυγγενεῖς.</l>
<l>ἀλλʼ ἐπειδὴ τοὺς γέροντας οὐκ ἐᾶθʼ ὕπνου τυχεῖν,</l>
<l>ψηφίσασθε χωρὶς εἶναι τὰς γραφάς, ὅπως ἂν ᾖ</l>
<l n="715">τῷ γέροντι μὲν γέρων καὶ νωδὸς ὁ ξυνήγορος,</l>
<l>τοῖς νέοισι δʼ εὐρύπρωκτος καὶ λάλος χὠ Κλεινίου.</l>
<l>κἀξελαύνειν χρὴ τὸ λοιπόν, κἂν φύγῃ τις ζημιοῦν,</l>
<l>τὸν γέροντα τῷ γέροντι, τὸν νέον δὲ τῷ νέῳ.</l>
<milestone ed="p" n="719" unit="card"/>
</sp>
</div2>
</div1>
<div1 type="Episode">
<sp>
<speaker>Δικαιόπολις</speaker>
<l>ὅροι μὲν ἀγορᾶς εἰσιν οἵδε τῆς ἐμῆς.</l>
<l n="720">ἐνταῦθʼ ἀγοράζειν πᾶσι Πελοποννησίοις</l>
<l>ἔξεστι καὶ Μεγαρεῦσι καὶ Βοιωτίοις,</l>
<l>ἐφʼ ᾧτε πωλεῖν πρὸς ἐμέ, Λαμάχῳ δὲ μή.</l>
<l>ἀγορανόμους δὲ τῆς ἀγορᾶς καθίσταμαι</l>
<l>τρεῖς τοὺς λαχόντας τούσδʼ ἱμάντας ἐκ Λεπρῶν.</l>
<l n="725">ἐνταῦθα μήτε συκοφάντης εἰσίτω</l>
<l>μήτʼ ἄλλος ὅστις Φασιανός ἐστʼ ἀνήρ.</l>
<l>ἐγὼ δὲ τὴν στήλην καθʼ ἣν ἐσπεισάμην</l>
<l>μέτειμʼ, ἵνα στήσω φανερὰν ἐν τἀγορᾷ.</l>
</sp>
<sp>
<speaker>Μεγαρεύς</speaker>
<l>ἀγορὰ νʼ Ἀθάναις χαῖρε Μεγαρεῦσιν φίλα.</l>
<l n="730">ἐπόθουν τυ ναὶ τὸν φίλιον ᾇπερ ματέρα.</l>
<l>ἀλλʼ ὦ πόνηρα κώριʼ ἀθλίω πατρός,</l>
<l>ἄμβατε ποττὰν μᾶδδαν, αἴ χʼ εὕρητέ πᾶ.</l>
<l>ἀκούετε δή, ποτέχετʼ ἐμὶν τὰν γαστέρα·</l>
<l>πότερα πεπρᾶσθαι χρῄδδετʼ ἢ πεινῆν κακῶς;</l>
</sp>
<div2 type="lyric">
<sp>
<speaker>Κόρα</speaker>
<l n="735">πεπρᾶσθαι πεπρᾶσθαι.</l>
</sp>
<sp>
<speaker>Μεγαρεύς</speaker>
<l>ἐγώνγα καὐτός φαμι. τίς δʼ οὕτως ἄνους</l>
<l>ὃς ὑμέ κα πρίαιτο φανερὰν ζαμίαν;</l>
<l>ἀλλʼ ἔστι γάρ μοι Μεγαρικά τις μαχανά,</l>
<l>χοίρως γὰρ ὑμὲ σκευάσας φασῶ φέρειν.</l>
<l n="740">περίθεσθε τάσδε τὰς ὁπλὰς τῶν χοιρίων.</l>
<l>ὅπως δὲ δοξεῖτʼ εἶμεν ἐξ ἀγαθᾶς ὑός·</l>
<l>ὡς ναὶ τὸν Ἑρμᾶν, αἴπερ ἱξεῖτʼ οἴκαδις</l>
<l>ἄπρατα, πειρασεῖσθε τᾶς λιμῶ κακῶς.</l>
<l>ἀλλʼ ἀμφίθεσθε καὶ ταδὶ τὰ ῥυγχία,</l>
<l n="745">κἤπειτεν ἐς τὸυ σάκκον ὧδʼ ἐσβαίνετε.</l>
<l>ὅπως δὲ γρυλλιξεῖτε καὶ κοΐξετε</l>
<l>χἠσεῖτε φωνὰν χοιρίων μυστηρικῶν.</l>
<l>ἐγὼν δὲ καρυξῶ Δικαιόπολιν ὅπᾳ·</l>
<l>Δικαιόπολι, ἦ λῇς πρίασθαι χοιρία;</l>
<milestone ed="p" n="750" unit="card"/>
</sp>
<sp>
<speaker>Δικαιόπολις</speaker>
<l n="750">τί; ἀνὴρ Μεγαρικός;</l>
</sp>
<sp>
<speaker>Μεγαρεύς</speaker>
<l>ἀγορασοῦντες ἵκομες.</l>
</sp>
<sp>
<speaker>Δικαιόπολις</speaker>
<l>πῶς ἔχετε;</l>
</sp>
<sp>
<speaker>Μεγαρεύς</speaker>
<l>διαπεινᾶμες ἀεὶ ποττὸ πῦρ.</l>
</sp>
<sp>
<speaker>Δικαιόπολις</speaker>
<l>ἀλλʼ ἡδύ τοι νὴ τὸν Δίʼ, ἢν αὐλὸς παρῇ.</l>
<l>τί δʼ ἄλλο πράττεθʼ οἱ Μεγαρῆς νῦν;</l>
</sp>
<sp>
<speaker>Μεγαρεύς</speaker>
<l>οἷα δή.</l>
<l>ὅκα μὲν ἐγὼν τηνῶθεν ἐμπορευόμαν,</l>
<l n="755">ἄνδρες πρόβουλοι τοῦτʼ ἔπραττον τᾷ πόλει,</l>
<l>ὅπως τάχιστα καὶ κάκιστʼ ἀπολοίμεθα.</l>
</sp>
<sp>
<speaker>Δικαιόπολις</speaker>
<l>αὐτίκʼ ἄρʼ ἀπαλλάξεσθε πραγμάτων.</l>
</sp>
<sp>
<speaker>Μεγαρεύς</speaker>
<l>σά μάν;</l>
</sp>
<sp>
<speaker>Δικαιόπολις</speaker>
<l>τί δʼ ἄλλο Μεγαροῖ; πῶς ὁ σῖτος ὤνιος;</l>
</sp>
<sp>
<speaker>Μεγαρεύς</speaker>
<l n="759">παρʼ ἁμὶ πολυτίματος ᾇπερ τοὶ θεοί.</l>
</sp>
<sp>
<speaker>Δικαιόπολις</speaker>
<l>ἅλας οὖν φέρεις;</l>
</sp>
<sp>
<speaker>Μεγαρεύς</speaker>
<l>οὐχ ὑμὲς αὐτῶν ἄρχετε;</l>
</sp>
<sp>
<speaker>Δικαιόπολις</speaker>
<l>οὐδὲ σκόροδα;</l>
</sp>
<sp>
<speaker>Μεγαρεύς</speaker>
<l>ποῖα σκόροδʼ; ὑμὲς τῶν ἀεί,</l>
<l>ὅκκʼ ἐσβάλητε, τὼς ἀρωραῖοι μύες</l>
<l>πάσσακι τὰς ἄγλιθας ἐξορύσσετε.</l>
</sp>
<sp>
<speaker>Δικαιόπολις</speaker>
<l>τί δαὶ φέρεις;</l>
</sp>
<sp>
<speaker>Μεγαρεύς</speaker>
<l>χοίρως ἐγώνγα μυστικάς.</l>
</sp>
<sp>
<speaker>Δικαιόπολις</speaker>
<l>καλῶς λέγεις· ἐπίδειξον.</l>
</sp>
<sp>
<speaker>Μεγαρεύς</speaker>
<l>ἀλλὰ μὰν καλαί.</l>
<l n="766">ἄντεινον αἰ λῇς· ὡς παχεῖα καὶ καλά.</l>
</sp>
<sp>
<speaker>Δικαιόπολις</speaker>
<l>τουτὶ τί ἦν τὸ πρᾶγμα;</l>
</sp>
<sp>
<speaker>Μεγαρεύς</speaker>
<l>χοῖρος ναὶ Δία.</l>
</sp>
<sp>
<speaker>Δικαιόπολις</speaker>
<l>τί λέγεις σύ; ποδαπὴ δή ʼστι χοῖρος;</l>
</sp>
<sp>
<speaker>Μεγαρεύς</speaker>
<l>Μεγαρικά.</l>
<l>ἢ οὐ χοῖρός ἐσθʼ ἅδʼ;</l>
</sp>
<sp>
<speaker>Δικαιόπολις</speaker>
<l>οὐκ ἔμοιγε φαίνεται.</l>
</sp>
<sp>
<speaker>Μεγαρεύς</speaker>
<l n="770">οὐ δεινά; θᾶσθε τῶδε τὰς ἀπιστίας·</l>
<l>οὔ φατι τάνδε χοῖρον εἶμεν. ἀλλὰ μάν,</l>
<l>αἰ λῇς, περίδου μοι περὶ θυμιτιδᾶν ἁλῶν,</l>
<l>αἰ μή ʼστιν οὗτος χοῖρος Ἑλλάνων νόμῳ.</l>
</sp>
<sp>
<speaker>Δικαιόπολις</speaker>
<l>ἀλλʼ ἔστιν ἀνθρώπου γε.</l>
</sp>
<sp>
<speaker>Μεγαρεύς</speaker>
<l>ναὶ τὸν Διοκλέα</l>
<l n="775">ἐμά γα. τὺ δέ νιν εἴμεναι τίνος δοκεῖς;</l>
<l>ἦ λῇς ἀκοῦσαι φθεγγομένας;</l>
</sp>
<sp>
<speaker>Δικαιόπολις</speaker>
<l>νὴ τοὺς θεοὺς</l>
<l>ἔγωγε.</l>
</sp>
<sp>
<speaker>Μεγαρεύς</speaker>
<l>φώνει δὴ τὺ ταχέως χοιρίον.</l>
<l>οὐ χρῆσθα; σιγῇς ὦ κάκιστʼ ἀπολουμένα;</l>
<l>πάλιν τυ ἀποισῶ ναὶ τὸν Ἑρμᾶν οἴκαδις.</l>
</sp>
<sp>
<speaker>Κόρη</speaker>
<l n="780">κοῒ κοΐ.</l>
</sp>
<sp>
<speaker>Μεγαρεύς</speaker>
<l>αὕτα ʼστὶ χοῖρος;</l>
</sp>
<sp>
<speaker>Δικαιόπολις</speaker>
<l>νῦν γε χοῖρος φαίνεται.</l>
<l>ἀτὰρ ἐκτραφείς γε κύσθος ἔσται.</l>
</sp>
<sp>
<speaker>Μεγαρεύς</speaker>
<l>πέντʼ ἑτῶν,</l>
<l>σάφʼ ἴσθι, ποττὰν ματέρʼ εἰκασθήσεται.</l>
</sp>
<sp>
<speaker>Δικαιόπολις</speaker>
<l>ἀλλʼ οὐδὲ θύσιμός ἐστιν αὑτηγί.</l>
</sp>
<sp>
<speaker>Μεγαρεύς</speaker>
<l>σά μάν;</l>
<l n="785">πᾷ δʼ οὐχὶ θύσιμός ἐστι;</l>
</sp>
<sp>
<speaker>Δικαιόπολις</speaker>
<l>κέρκον οὐκ ἔχει.</l>
</sp>
<sp>
<speaker>Μεγαρεύς</speaker>
<l>νεαρὰ γάρ ἐστιν· ἀλλὰ δελφακουμένα</l>
<l>ἑξεῖ μεγάλαν τε καὶ παχεῖαν κἠρυθράν.</l>
<l>ἀλλʼ αἰ τράφειν λῇς, ἅδε τοι χοῖρος καλά.</l>
</sp>
<sp>
<speaker>Δικαιόπολις</speaker>
<l>ὡς ξυγγενὴς ὁ κύσθος αὐτῆς θατέρᾳ.</l>
</sp>
<sp>
<speaker>Μεγαρεύς</speaker>
<l n="790">ὁμοματρία γάρ ἐστι κἠκ τωὐτῶ πατρός.</l>
<l>αἰ δʼ ἂν παχυνθῇ κἀναχνοιανθῇ τριχί,</l>
<l>κάλλιστος ἔσται χοῖρος Ἀφροδίτᾳ θύειν.</l>
</sp>
<sp>
<speaker>Δικαιόπολις</speaker>
<l>ἀλλʼ οὐχὶ χοῖρος τἀφροδίτῃ θύεται.</l>
</sp>
<sp>
<speaker>Μεγαρεύς</speaker>
<l>οὐ χοῖρος Ἀφροδίτᾳ; μόνᾳ γα δαιμόνων.</l>
<l n="795">καὶ γίνεταί γα τᾶνδε τᾶν χοίρων τὸ κρῆς</l>
<l>ἅδιστον ἂν τὸν ὀδελὸν ἐμπεπαρμένον.</l>
</sp>
<sp>
<speaker>Δικαιόπολις</speaker>
<l>ἤδη δʼ ἄνευ τῆς μητρὸς ἐσθίοιεν ἄν;</l>
</sp>
<sp>
<speaker>Μεγαρεύς</speaker>
<l>ναὶ τὸν Ποτειδᾶν καί κʼ ἄνις γα τῶ πατρός.<milestone ed="p" n="799" unit="card"/>
</l>
</sp>
<sp>
<speaker>Δικαιόπολις</speaker>
<l>τί δʼ ἐσθίει μάλιστα;</l>
</sp>
<sp>
<speaker>Μεγαρεύς</speaker>
<l>πάνθʼ ἅ κα διδῷς.</l>
<l>αὐτὸς δʼ ἐρώτη.</l>
</sp>
<sp>
<speaker>Δικαιόπολις</speaker>
<l>χοῖρε χοῖρε.</l>
</sp>
<sp>
<speaker>Κόρα</speaker>
<l>κοῒ κοΐ.</l>
</sp>
<sp>
<speaker>Δικαιόπολις</speaker>
<l n="801">τρώγοις ἂν ἐρεβίνθους;</l>
</sp>
<sp>
<speaker>Κόρα</speaker>
<l>κοῒ κοῒ κοΐ.</l>
</sp>
<sp>
<speaker>Δικαιόπολις</speaker>
<l>τί δαί; φιβάλεως ἰσχάδας;</l>
</sp>
<sp>
<speaker>Κόρα</speaker>
<l>κοῒ κοΐ.</l>
</sp>
<sp>
<speaker>Δικαιόπολις</speaker>
<l>τί δαὶ σύ; τρώγοις ἄν;</l>
</sp>
<sp>
<speaker>Κόρα</speaker>
<l>κοῒ κοῒ κοΐ.</l>
</sp>
<sp>
<speaker>Δικαιόπολις</speaker>
<l>ὡς ὀξὺ πρὸς τὰς ἰσχάδας κεκράγατε.</l>
<l n="805">ἐνεγκάτω τις ἔνδοθεν τῶν ἰσχάδων</l>
<l>τοῖς χοιριδίοισιν. ἆρα τρώξονται; βαβαί,</l>
<l>οἷον ῥοθιάζουσʼ ὦ πολυτίμηθʼ Ἡράκλεις.</l>
<l>ποδαπὰ τὰ χοιρίʼ; ὡς Τραγασαῖα φαίνεται.</l>
</sp>
<sp>
<speaker>Μεγαρεύς</speaker>
<l>ἀλλʼ οὔτι πάσας κατέτραγον τὰς ἰσχάδας.</l>
<l n="810">ἐγὼ γὰρ αὐτᾶν τάνδε μίαν ἀνειλόμαν.</l>
</sp>
<sp>
<speaker>Δικαιόπολις</speaker>
<l>νὴ τὸν Δίʼ ἀστείω γε τὼ βοσκήματε·</l>
<l>πόσου πρίωμαί σοι τὰ χοιρίδια; λέγε.</l>
</sp>
<sp>
<speaker>Μεγαρεύς</speaker>
<l>τὸ μὲν ἅτερον τούτων σκορόδων τροπαλίδος,</l>
<l>τὸ δʼ ἅτερον, αἰ λῇς, χοίνικος μόνας ἁλῶν.</l>
</sp>
<sp>
<speaker>Δικαιόπολις</speaker>
<l n="815">ὠνήσομαί σοι· περίμενʼ αὐτοῦ.</l>
</sp>
<sp>
<speaker>Μεγαρεύς</speaker>
<l>ταῦτα δή.</l>
<l>Ἑρμᾶ ʼμπολαῖε τὰν γυναῖκα τὰν ἐμὰν</l>
<l>οὕτω μʼ ἀποδόσθαι τάν τʼ ἐμωυτῶ τʼ ἐμωυτῶ ματέρα.</l>
</sp>
<sp>
<speaker>Συκοφάντης</speaker>
<l>ὦνθρωπε ποδαπός;</l>
</sp>
<sp>
<speaker>Μεγαρεύς</speaker>
<l>χοιροπώλας Μεγαρικός.</l>
</sp>
<sp>
<speaker>Συκοφάντης</speaker>
<l>τὰ χοιρίδια τοίνυν ἐγὼ φανῶ ταδὶ</l>
<l n="820">πολέμια καὶ σέ.</l>
</sp>
<sp>
<speaker>Μεγαρεύς</speaker>
<l>τοῦτʼ ἐκεῖνʼ, ἵκει πάλιν</l>
<l>ὅθενπερ ἀρχὰ τῶν κακῶν ἁμῖν ἔφυ.</l>
</sp>
<sp>
<speaker>Συκοφάντης</speaker>
<l>κλάων μεγαριεῖς. οὐκ ἀφήσεις τὸν σάκον;</l>
</sp>
<sp>
<speaker>Μεγαρεύς</speaker>
<l>Δικαιόπολι Δικαιόπολι φαντάδδομαι.</l>
</sp>
<sp>
<speaker>Δικαιόπολις</speaker>
<l>ὑπὸ τοῦ; τίς ὁ φαίνων σʼ ἐστίν; ἁγορανόμοι,</l>
<l n="825">τοὺς συκοφάντας οὐ θύραζʼ ἐξείρξετε;</l>
<l>τί δὴ μαθὼν φαίνεις ἄνευ θρυαλλίδος;</l>
</sp>
<sp>
<speaker>Συκοφάντης</speaker>
<l>οὐ γὰρ φανῶ τοὺς πολεμίους;</l>
</sp>
<sp>
<speaker>Δικαιόπολις</speaker>
<l>κλάων γε σύ,</l>
<l>εἰ μὴ ʼτέρωσε συκοφαντήσεις τρέχων.</l>
</sp>
<sp>
<speaker>Μεγαρεύς</speaker>
<l>οἷον τὸ κακὸν ἐν ταῖς Ἀθάναις τοῦτʼ ἔνι.</l>
</sp>
<sp>
<speaker>Δικαιόπολις</speaker>
<l n="830">θάρρει Μεγαρίκʼ· ἀλλʼ ἧς τὰ χοιρίδιʼ ἀπέδου</l>
<l>τιμῆς, λαβὲ ταυτὶ τὰ σκόροδα καὶ τοὺς ἅλας,</l>
<l>καὶ χαῖρε πόλλʼ.</l>
</sp>
<sp>
<speaker>Μεγαρεύς</speaker>
<l>ἀλλʼ ἁμὶν οὐκ ἐπιχώριον.</l>
</sp>
<sp>
<speaker>Δικαιόπολις</speaker>
<l>πολυπραγμοσύνη νυν ἐς κεφαλὴν τράποιτʼ ἐμοί.</l>
</sp>
<sp>
<speaker>Μεγαρεύς</speaker>
<l>ὦ χοιρίδια πειρῆσθε κἄνις τῶ πατρὸς</l>
<l n="835">παίειν ἐφʼ ἁλὶ τὰν μᾶδδαν, αἴκα τις διδῷ.</l>
<milestone ed="p" n="836" unit="card"/>
</sp>
</div2>
</div1>
<div1 type="Choral">
<div2 type="strophe" n="1">
<sp>
<speaker>Χορός</speaker>
<l>εὐδαιμονεῖ γʼ ἅνθρωπος. οὐκ ἤκουσας οἷ προβαίνει</l>
<l>τὸ πρᾶγμα τοῦ βουλεύματος; καρπώσεται γὰρ ἁνὴρ</l>
<l>ἐν τἀγορᾷ καθήμενος·</l>
<l>κἂν εἰσίῃ τις Κτησίας</l>
<l n="840">ἢ συκοφάντης ἄλλος, οἰμώζων</l>
<l>καθεδεῖται·<milestone ed="p" n="842" unit="card"/>
</l>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>οὐδʼ ἄλλος ἀνθρώπων ὑποψωνῶν σε πημανεῖ τι,</l>
<l>οὐδʼ ἐξομόρξεται Πρέπις τὴν εὐρυπρωκτίαν σοι,</l>
<l>οὐδʼ ὠστιεῖ Κλεωνύμῳ·</l>
<l n="845">χλαῖναν δʼ ἔχων φανὴν δίει</l>
<l>κοὐ ξυντυχών σʼ Ὑπέρβολος</l>
<l>δικῶν ἀναπλήσει·<milestone ed="p" n="848" unit="card"/>
</l>
</sp>
</div2>
<div2 type="strophe" n="3">
<sp>
<speaker>Χορός</speaker>
<l>οὐδʼ ἐντυχὼν ἐν τἀγορᾷ πρόσεισί σοι βαδίζων</l>
<l>Κρατῖνος ἀεὶ κεκαρμένος μοιχὸν μιᾷ μαχαίρᾳ,</l>
<l n="850">ὁ περιπόνηρος Ἀρτέμων,</l>
<l>ὁ ταχὺς ἄγαν τὴν μουσικήν,</l>
<l>ὄζων κακὸν τῶν μασχαλῶν</l>
<l>πατρὸς Τραγασαίου·<milestone ed="p" n="854" unit="card"/>
</l>
</sp>
</div2>
<div2 type="strophe" n="4">
<sp>
<speaker>Χορός</speaker>
<l>οὐδʼ αὖθις αὖ σε σκώψεται Παύσων ὁ παμπόνηρος</l>
<l n="855">Λυσίστρατός τʼ ἐν τἀγορᾷ, Χολαργέων ὄνειδος,</l>
<l>ὁ περιαλουργὸς τοῖς κακοῖς,</l>
<l>ῥιγῶν τε καὶ πεινῶν ἀεὶ</l>
<l>πλεῖν ἢ τριάκονθʼ ἡμέρας</l>
<l>τοῦ μηνὸς ἑκάστου.</l>
<milestone ed="p" n="860" unit="card"/>
</sp>
</div2>
</div1>
<div1 type="Episode">
<sp>
<speaker>Βοιωτός</speaker>
<l n="860">ἴττω Ἡρακλῆς ἔκαμόν γα τὰν τύλαν κακῶς·</l>
<l>κατάθου τὺ τὰν γλάχωνʼ ἀτρέμας Ἰσμηνία·</l>
<l>ὑμὲς δʼ ὅσοι Θείβαθεν αὐληταὶ πάρα</l>
<l>τοῖς ὀστίνοις φυσῆτε τὸν πρωκτὸν κυνός.</l>
</sp>
<sp>
<speaker>Δικαιόπολις</speaker>
<l>παῦʼ ἐς κόρακας. οἱ σφῆκες οὐκ ἀπὸ τῶν θυρῶν;</l>
<l n="865">πόθεν προσέπτονθʼ οἱ κακῶς ἀπολούμενοι</l>
<l>ἐπὶ τὴν θύραν μοι Χαιριδῆς βομβαύλιοι;</l>
</sp>
<sp>
<speaker>Βοιωτός</speaker>
<l>νεὶ τὸν Ἰόλαον ἐπεχαρίττα γʼ ὦ ξένε·</l>
<l>Θείβαθε γὰρ φυσᾶντες ἐξόπισθέ μου</l>
<l>τἄνθια τᾶς γλάχωνος ἀπέκιξαν χαμαί.</l>
<l n="870">ἀλλʼ εἴ τι βούλει, πρίασο τῶν ἐγὼ φέρω</l>
<l>τῶν ὀρταλίχων ἢ τῶν τετραπτερυλλίδων.</l>
</sp>
<sp>
<speaker>Δικαιόπολις</speaker>
<l>ὦ χαῖρε κολλικοφάγε Βοιωτίδιον.</l>
<l>τί φέρεις;</l>
</sp>
<sp>
<speaker>Βοιωτός</speaker>
<l>ὅσʼ ἐστὶν ἀγαθὰ Βοιωτοῖς ἁπλῶς,</l>
<l>ὀρίγανον γλαχὼ ψιάθως θρυαλλίδας</l>
<l n="875">νάσσας κολοιὼς ἀτταγᾶς φαλαρίδας</l>
<l>τροχίλως κολύμβως.</l>
</sp>
<sp>
<speaker>Δικαιόπολις</speaker>
<l>ὡσπερεὶ χειμὼν ἄρα</l>
<l>ὀρνιθίας ἐς τὴν ἀγορὰν ἐλήλυθας.</l>
</sp>
<sp>
<speaker>Βοιωτός</speaker>
<l>καὶ μὰν φέρω χᾶνας λαγὼς ἀλώπεκας</l>
<l>σκάλοπας ἐχίνως αἰελούρως πικτίδας</l>
<l n="880">ἰκτῖδας ἐνύδρως ἐγχέλεις Κωπαΐδας.</l>
</sp>
<sp>
<speaker>Δικαιόπολις</speaker>
<l>ὦ τερπνότατον σὺ τέμαχος ἀνθρώποις φέρων,</l>
<l>δός μοι προσειπεῖν, εἰ φέρεις, τὰς ἐγχέλεις.</l>
</sp>
<sp>
<speaker>Βοιωτός</speaker>
<l>πρέσβειρα πεντήκοντα Κωπᾴδων κορᾶν,</l>
<l>ἔκβαθι τῶδε κἠπιχάριτται τῷ ξένῳ.</l>
</sp>
<sp>
<speaker>Δικαιόπολις</speaker>
<l n="885">ὦ φιλτάτη σὺ καὶ πάλαι ποθουμένη,</l>
<l>ἦλθες ποθεινὴ μὲν τρυγῳδικοῖς χοροῖς,</l>
<l>φίλη δὲ Μορύχῳ. δμῶες ἐξενέγκατε</l>
<l>τὴν ἐσχάραν μοι δεῦρο καὶ τὴν ῥιπίδα.</l>
<l>σκέψασθε παῖδες τὴν ἀρίστην ἔγχελυν,</l>
<l n="890">ἥκουσαν ἕκτῳ μόλις ἔτει ποθουμένην·</l>
<l>προσείπατʼ αὐτὴν ὦ τέκνʼ· ἄνθρακας δʼ ἐγὼ</l>
<l>ὑμῖν παρέξω τῆσδε τῆς ξένης χάριν.</l>
<l>ἀλλʼ ἔσφερʼ αὐτήν· μηδὲ γὰρ θανών ποτε</l>
<l>σοῦ χωρὶς εἴην ἐντετευτλανωμένης.</l>
<milestone ed="p" n="895" unit="card"/>
</sp>
<sp>
<speaker>Βοιωτός</speaker>
<l n="895">ἐμοὶ δὲ τιμὰ τᾶσδε πᾷ γενήσεται;</l>
</sp>
<sp>
<speaker>Δικαιόπολις</speaker>
<l>ἀγορᾶς τέλος ταύτην γέ που δώσεις ἐμοί·</l>
<l>ἀλλʼ εἴ τι πωλεῖς τῶνδε τῶν ἄλλων λέγε.</l>
</sp>
<sp>
<speaker>Βοιωτός</speaker>
<l>ἰώγα ταῦτα πάντα.</l>
</sp>
<sp>
<speaker>Δικαιόπολις</speaker>
<l>φέρε πόσου λέγεις;</l>
<l>ἢ φορτίʼ ἕτερʼ ἐνθένδʼ ἐκεῖσʼ ἄξεις ἰών;</l>
</sp>
<sp>
<speaker>Βοιωτός</speaker>
<l n="900">ὅ τι γʼ ἔστʼ Ἀθάναις, ἐν Βοιωτοῖσιν δὲ μή.</l>
</sp>
<sp>
<speaker>Δικαιόπολις</speaker>
<l>ἀφύας ἄρʼ ἄξεις πριάμενος Φαληρικὰς</l>
<l>ἢ κέραμον.</l>
</sp>
<sp>
<speaker>Βοιωτός</speaker>
<l>ἀφύας ἢ κέραμον; ἀλλʼ ἔντʼ ἐκεῖ·</l>
<l>ἀλλʼ ὅ τι παρʼ ἁμῖν μή ʼστι, τᾷδε δʼ αὖ πολύ.</l>
</sp>
<sp>
<speaker>Δικαιόπολις</speaker>
<l>ἐγᾦδα τοίνυν· συκοφάντην ἔξαγε,</l>
<l n="905">ὥσπερ κέραμον ἐνδησάμενος.</l>
</sp>
<sp>
<speaker>Βοιωτός</speaker>
<l>νεὶ τὼ θιὼ</l>
<l>λάβοιμι μέντἂν κέρδος ἀγαγὼν καὶ πολύ,</l>
<l>ᾇπερ πίθακον ἀλιτρίας πολλᾶς πλέων.</l>
</sp>
<sp>
<speaker>Δικαιόπολις</speaker>
<l>καὶ μὴν ὁδὶ Νίκαρχος ἔρχεται φανῶν.</l>
</sp>
<sp>
<speaker>Βοιωτός</speaker>
<l>μικκός γα μᾶκος οὗτος.</l>
</sp>
<sp>
<speaker>Δικαιόπολις</speaker>
<l>ἀλλʼ ἅπαν κακόν.</l>
</sp>
<sp>
<speaker>Νίκαρχος</speaker>
<l n="910">ταυτὶ τίνος τὰ φορτίʼ ἐστί;</l>
</sp>
<sp>
<speaker>Βοιωτός</speaker>
<l>τῶδʼ ἐμὰ</l>
<l>Θείβαθεν, ἴττω Δεύς.</l>
</sp>
<sp>
<speaker>Νίκαρχος</speaker>
<l>ἐγὼ τοίνυν ὁδὶ</l>
<l>φαίνω πολέμια ταῦτα.</l>
</sp>
<sp>
<speaker>Βοιωτός</speaker>
<l>τί δὲ κακὸν παθὼν</l>
<l>ὀρναπετίοισι πόλεμον ἤρα καί μάχαν;</l>
</sp>
<sp>
<speaker>Νίκαρχος</speaker>
<l>καὶ σέ γε φανῶ πρὸς τοῖσδε.</l>
</sp>
<sp>
<speaker>Βοιωτός</speaker>
<l>τί ἀδικείμενος;</l>
</sp>
<sp>
<speaker>Νίκαρχος</speaker>
<l n="915">ἐγὼ φράσω σοι τῶν περιεστώτων χάριν·</l>
<l>ἐκ τῶν πολεμίων γʼ εἰσάγεις θρυαλλίδας.</l>
</sp>
<sp>
<speaker>Δικαιόπολις</speaker>
<l>ἔπειτα φαίνεις δῆτα διὰ θρυαλλίδα;</l>
</sp>
<sp>
<speaker>Νίκαρχος</speaker>
<l>αὕτη γὰρ ἐμπρήσειεν ἂν τὸ νεώριον.</l>
</sp>
<sp>
<speaker>Δικαιόπολις</speaker>
<l>νεώριον θρυαλλίς;</l>
</sp>
<sp>
<speaker>Νίκαρχος</speaker>
<l>οἶμαι·</l>
</sp>
<sp>
<speaker>Δικαιόπολις</speaker>
<l>τίνι τρόπῳ;</l>
</sp>
<sp>
<speaker>Νίκαρχος</speaker>
<l n="920">ἐνθεὶς ἂν ἐς τίφην ἀνὴρ Βοιώτιος</l>
<l>ἅψας ἄν ἐσπέμψειεν ἐς τὸ νεώριον</l>
<l>διʼ ὑδρορρόας, βορέαν ἐπιτηρήσας μέγαν.</l>
<l>κεἴπερ λάβοιτο τῶν νεῶν τὸ πῦρ ἅπαξ,</l>
<l>σελαγοῖντʼ ἂν εὐθύς.</l>
</sp>
<sp>
<speaker>Δικαιόπολις</speaker>
<l>ὦ κάκιστʼ ἀπολούμενε,</l>
<l n="925">σελαγοῖντʼ ἂν ὑπὸ τίφης τε καὶ θρυαλλίδος;</l>
</sp>
<sp>
<speaker>Νίκαρχος</speaker>
<l>μαρτύρομαι.</l>
</sp>
<sp>
<speaker>Δικαιόπολις</speaker>
<l>ξυλλάμβανʼ αὐτοῦ τὸ στόμα·</l>
<l>δός μοι φορυτόν, ἵνʼ αὐτὸν ἐνδήσας φέρω</l>
<l>ὥσπερ κέραμον ἵνα μὴ καταγῇ φερόμενος.</l>
<milestone ed="p" n="929" unit="card"/>
</sp>
</div1>
<div1 type="Lyric-Scene">
<div2 type="strophe" n="1">
<sp>
<speaker>Χορός</speaker>
<l>ἔνδησον ὦ βέλτιστε τῷ</l>
<l n="930">ξένῳ καλῶς τὴν ἐμπολὴν</l>
<l>οὕτως ὅπως</l>
<l>ἂν μὴ θέρων κατάξῃ.</l>
</sp>
<sp>
<speaker>Δικαιόπολις</speaker>
<l>ἐμοὶ μελήσει ταῦτʼ, ἐπεί</l>
<l>τοι καὶ ψοφεῖ λάλον τι καὶ</l>
<l>πυρορραγὲς</l>
<l>κἄλλως θεοῖσιν ἐχθρόν.</l>
</sp>
<sp>
<speaker>Χορός</speaker>
<l n="935">τί χρήσεταί ποτʼ αὐτῷ;</l>
</sp>
<sp>
<speaker>Δικαιόπολις</speaker>
<l>πάγχρηστον ἄγγος ἔσται,</l>
<l>κρατὴρ κακῶν, τριπτὴρ δικῶν,</l>
<l>φαίνειν ὑπευθύνους λυχνοῦχος</l>
<l>καὶ κύλιξ—</l>
<l n="939b">καὶ πράγματʼ ἐγκυκᾶσθαι.</l>
<milestone ed="p" n="940" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>πῶς δʼ ἂν πεποιθοίη τις ἀγγείῳ</l>
<l n="941">τοιούτῳ χρώμενος</l>
<l>κατʼ οἰκίαν</l>
<l>τοσόνδʼ ἀεὶ ψοφοῦντι;</l>
</sp>
<sp>
<speaker>Δικαιόπολις</speaker>
<l>ἰσχυρόν ἐστιν ὦγάθʼ, ὥστʼ</l>
<l>οὐκ ἂν καταγείη ποτʼ, εἴπερ</l>
<l>ἐκ ποδῶν</l>
<l n="945">κατωκάρα κρέμαιτο.</l>
</sp>
<sp>
<speaker>Χορός</speaker>
<l>ἤδη καλῶς ἔχει σοι.</l>
</sp>
<sp>
<speaker>Βοιωτός</speaker>
<l>μέλλω γά τοι θερίδδειν.</l>
</sp>
<sp>
<speaker>Χορός</speaker>
<l>ἀλλʼ ὦ ξένων βέλτιστε συνθέριζε</l>
<l>καὶ τοῦτον λαβὼν</l>
<l n="950">πρόσβαλλʼ ὅποι βούλει φέρων</l>
<l>πρὸς πάντα συκοφάντην.<milestone ed="p" n="952" unit="card"/>
</l>
</sp>
<sp>
<speaker>Δικαιόπολις</speaker>
<l>μόλις γʼ ἐνέδησα τὸν κακῶς ἀπολούμενον.</l>
<l>αἴρου λαβὼν τὸν κέραμον ὦ Βοιώτιε.</l>
</sp>
<sp>
<speaker>Βοιωτός</speaker>
<l>ὑπόκυπτε τὰν τύλαν ἰὼν Ἰσμήνιχε.</l>
</sp>
<sp>
<speaker>Δικαιόπολις</speaker>
<l n="955">χὤπως κατοίσεις αὐτὸν εὐλαβούμενος.</l>
<l>πάντως μὲν οἴσεις οὐδὲν ὑγιές, ἀλλʼ ὅμως·</l>
<l>κἂν τοῦτο κερδήνῃς ἄγων τὸ φορτίον,</l>
<l>εὐδαιμονήσεις συκοφαντῶν γʼ οὕνεκα.</l>
</sp>
</div2>
</div1>
<div1 type="Episode">
<sp>
<speaker>Θεράπων Λαμάχου</speaker>
<l>Δικαιόπολι.</l>
</sp>
<sp>
<speaker>Δικαιόπολις</speaker>
<l>τίς ἔστι; τί με βωστρεῖς;</l>
</sp>
<sp>
<speaker>Θεράπων Λαμάχου</speaker>
<l>ὅ τι;</l>
<l n="960">ἐκέλευε Λάμαχός σε ταυτησὶ δραχμῆς</l>
<l>ἐς τοὺς Χοᾶς αὑτῷ μεταδοῦναι τῶν κιχλῶν,</l>
<l>τριῶν δραχμῶν δʼ ἐκέλευε Κωπᾷδʼ ἔγχελυν.</l>
</sp>
<sp>
<speaker>Δικαιόπολις</speaker>
<l>ὁ ποῖος οὗτος Λάμαχος τὴν ἔγχελυν;</l>
</sp>
<sp>
<speaker>Θεράπων Λαμάχου</speaker>
<l>ὁ δεινός, ὁ ταλαύρινος, ὃς τὴν Γοργόνα</l>
<l n="965">πάλλει κραδαίνων τρισὶ κατάσκιος λόφοις.</l>
</sp>
<sp>
<speaker>Δικαιόπολις</speaker>
<l>οὐκ ἂν μὰ Δίʼ εἰ δοίη γέ μοι τὴν ἀσπίδα·</l>
<l>ἀλλʼ ἐπὶ ταρίχει τοὺς λόφους κραδαινέτω·</l>
<l>ἢν δʼ ἀπολιγαίνῃ, τοὺς ἀγορανόμους καλῶ.</l>
<l>ἐγὼ δʼ ἐμαυτῷ τόδε λαβὼν τὸ φορτίον</l>
<l n="970">εἴσειμʼ ὑπαὶ πτερύγων κιχλᾶν καὶ κοψίχων.</l>
<milestone ed="p" n="971" unit="card"/>
</sp>
</div1>
<div1 type="Choral">
<div2 type="strophe">
<sp>
<speaker>Χορός</speaker>
<l>εἶδες ὦ εἶδες ὦ πᾶσα πόλι τὸν φρόνιμον ἄνδρα τὸν ὑπέρσοφον,</l>
<l>οἷʼ ἔχει σπεισάμενος ἐμπορικὰ χρήματα διεμπολᾶν,</l>
<l n="975">ὧν τὰ μὲν ἐν οἰκίᾳ χρήσιμα, τὰ δʼ αὖ πρέπει χλιαρὰ κατεσθίειν.</l>
<l>αὐτόματα πάντʼ ἀγαθὰ τῷδέ γε πορίζεται.</l>
<l>οὐδέποτʼ ἐγὼ Πόλεμον οἴκαδʼ ὑποδέξομαι,</l>
<l n="980">οὐδὲ παρʼ ἐμοί ποτε τὸν Ἁρμόδιον ᾄσεται</l>
<l>ξυγκατακλινείς, ὅτι παροινικὸς ἀνὴρ ἔφυ,</l>
<l>ὅστις ἐπὶ πάντʼ ἀγάθʼ ἔχοντας ἐπικωμάσας</l>
<l>ἠργάσατο πάντα κακά, κἀνέτρεπε κἀξέχει</l>
<l>κἀμάχετο καὶ προσέτι πολλὰ προκαλουμένου</l>
<l>
<q direct="unspecified">πῖνε κατάκεισο λαβὲ τήνδε φιλοτησίαν</q>
</l>
<l n="985">τὰς χάρακας ἧπτε πολὺ μᾶλλον ἐν τῷ πυρί,</l>
<l>ἐξέχει θʼ ἡμῶν βίᾳ τὸν οἶνον ἐκ τῶν ἀμπέλων.<milestone ed="p" n="988" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l>
<add>οὑτοσὶ δʼ</add> ἐπτέρωταί τʼ ἐπὶ τὸ δεῖπνον ἅμα καὶ μεγάλα δὴ φρονεῖ,</l>
<l>τοῦ βίου δʼ ἐξέβαλε δεῖγμα <add>τάδε</add> τὰ πτερὰ πρὸ τῶν θυρῶν.</l>
<l>ὦ Κύπριδι τῇ καλῇ καὶ Χάρισι ταῖς φίλαις ξύντροφε Διαλλαγή,</l>
<l n="990">ὡς καλὸν ἔχουσα τὸ πρόσωπον ἄρʼ ἐλάνθανες.</l>
<l>πῶς ἂν ἐμὲ καὶ σέ τις Ἔρως ξυναγάγοι λαβών,</l>
<l>ὥσπερ ὁ γεγραμμένος ἔχων στέφανον ἀνθέμων.</l>
<l>ἢ πάνυ γερόντιον ἴσως νενόμικάς με σύ;</l>
<l>ἀλλά σε λαβὼν τρία δοκῶ γʼ ἂν ἔτι προσβαλεῖν·</l>
<l n="995">πρῶτα μὲν ἂν ἀμπελίδος ὄρχον ἐλάσαι μακρόν,</l>
<l>εἶτα παρὰ τόνδε νέα μοσχίδια συκίδων,</l>
<l>καὶ τὸ τρίτον ἡμερίδος ὄρχον, ὁ γέρων ὁδί,</l>
<l>καὶ περὶ τὸ χωρίον ἐλᾷδας ἅπαν ἐν κύκλῳ,</l>
<l>ὥστʼ ἀλείφεσθαί σʼ ἀπʼ αὐτῶν κἀμὲ ταῖς νουμηνίαις.</l>
<milestone ed="p" n="1000" unit="card"/>
</sp>
</div2>
</div1>
<div1 type="Lyric-Scene">
<sp>
<speaker>Κῆρυξ</speaker>
<l n="1000">ἀκούετε λεῴ· κατὰ τὰ πάτρια τοὺς Χοᾶς</l>
<l>πίνειν ὑπὸ τῆς σάλπιγγος· ὃς δʼ ἂν ἐκπίῃ</l>
<l>πρώτιστος, ἀσκὸν Κτησιφῶντος λήψεται.</l>
</sp>
<sp>
<speaker>Δικαιόπολις</speaker>
<l>ὦ παῖδες ὦ γυναῖκες οὐκ ἠκούσατε;</l>
<l>τί δρᾶτε; τοῦ κήρυκος οὐκ ἀκούετε;</l>
<l n="1005">ἀναβράττετʼ ἐξοπτᾶτε τρέπετʼ ἀφέλκετε</l>
<l>τὰ λαγῷα ταχέως, τοὺς στεφάνους ἀνείρετε.</l>
<l>φέρε τοὺς ὀβελίσκους, ἵνʼ ἀναπείρω τὰς κίχλας.<milestone ed="p" n="1008" unit="card"/>
</l>
</sp>
<div2 type="strophe">
<sp>
<speaker>Χορός</speaker>
<l>ζηλῶ σε τῆς εὐβουλίας,</l>
<l>μᾶλλον δὲ τῆς εὐωχίας</l>
<l n="1010">ἄνθρωπε τῆς παρούσης.</l>
</sp>
<sp>
<speaker>Δικαιόπολις</speaker>
<l>τί δῆτʼ ἐπειδὰν τὰς κίχλας ὀπτωμένας ἴδητε;</l>
</sp>
<sp>
<speaker>Χορός</speaker>
<l>οἶμαί σε καὶ τοῦτʼ εὖ λέγειν.</l>
</sp>
<sp>
<speaker>Δικαιόπολις</speaker>
<l>τὸ πῦρ ὑποσκάλευε.</l>
</sp>
<sp>
<speaker>Χορός</speaker>
<l n="1015">ἤκουσας ὡς μαγειρικῶς</l>
<l>κομψῶς τε καὶ δειπνητικῶς</l>
<l>αὑτῷ διακονεῖται;<milestone ed="p" n="1018" unit="card"/>
</l>
</sp>
</div2>
<div2 type="iambics">
<sp>
<speaker>Γεωργός</speaker>
<l>οἴμοι τάλας.</l>
</sp>
<sp>
<speaker>Δικαιόπολις</speaker>
<l>ὦ Ἡράκλεις τίς οὑτοσί;</l>
</sp>
<sp>
<speaker>Γεωργός</speaker>
<l>ἀνὴρ κακοδαίμων.</l>
</sp>
<sp>
<speaker>Δικαιόπολις</speaker>
<l>κατὰ σεαυτόν νυν τρέπου.</l>
</sp>
<sp>
<speaker>Γεωργός</speaker>
<l n="1020">ὦ φίλτατε, σπονδαὶ γάρ εἰσι σοὶ μόνῳ,</l>
<l>μέτρησον εἰρήνης τί μοι, κἂν πέντʼ ἔτη.</l>
</sp>
<sp>
<speaker>Δικαιόπολις</speaker>
<l>τί δʼ ἔπαθες;</l>
</sp>
<sp>
<speaker>Γεωργός</speaker>
<l>ἐπετρίβην ἀπολέσας τὼ βόε.</l>
</sp>
<sp>
<speaker>Δικαιόπολις</speaker>
<l>πόθεν;</l>
</sp>
<sp>
<speaker>Γεωργός</speaker>
<l>ἀπὸ Φυλῆς ἔλαβον οἱ Βοιώτιοι.</l>
</sp>
<sp>
<speaker>Δικαιόπολις</speaker>
<l>ὦ τρισκακόδαιμον εἶτα λευκὸν ἀμπέχει;</l>
</sp>
<sp>
<speaker>Γεωργός</speaker>
<l n="1025">καὶ ταῦτα μέντοι νὴ Δίʼ ὥπερ μʼ ἐτρεφέτην</l>
<l>ἐν πᾶσι βολίτοις.</l>
</sp>
<sp>
<speaker>Δικαιόπολις</speaker>
<l>εἶτα νυνὶ τοῦ δέει;</l>
</sp>
<sp>
<speaker>Γεωργός</speaker>
<l>ἀπόλωλα τὠφθαλμὼ δακρύων τὼ βόε.</l>
<l>ἀλλʼ εἴ τι κήδει Δερκέτου Φυλασίου,</l>
<l>ὑπάλειψον εἰρήνῃ με τὠφθαλμὼ ταχύ.</l>
</sp>
<sp>
<speaker>Δικαιόπολις</speaker>
<l n="1030">ἀλλʼ ὦ πόνηρʼ οὐ δημοσιεύων τυγχάνω.</l>
</sp>
<sp>
<speaker>Γεωργός</speaker>
<l>ἴθʼ ἀντιβολῶ σʼ, ἤν πως κομίσωμαι τὼ βόε.</l>
</sp>
<sp>
<speaker>Δικαιόπολις</speaker>
<l>οὐκ ἔστιν, ἀλλὰ κλᾶε πρὸς τοὺς Πιττάλου.</l>
</sp>
<sp>
<speaker>Γεωργός</speaker>
<l>σὺ δʼ ἀλλά μοι σταλαγμὸν εἰρήνης ἕνα</l>
<l>ἐς τὸν καλαμίσκον ἐνστάλαξον τουτονί.</l>
</sp>
<sp>
<speaker>Δικαιόπολις</speaker>
<l n="1035">οὐδʼ ἂν στριβιλικίγξ· ἀλλʼ ἀπιὼν οἴμωζέ ποι.</l>
</sp>
<sp>
<speaker>Γεωργός</speaker>
<l>οἴμοι κακοδαίμων τοῖν γεωργοῖν βοιδίοιν.<milestone ed="p" n="1037" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l>ἁνὴρ ἀνηύρηκέν τι ταῖς</l>
<l>σπονδαῖσιν ἡδύ, κοὐκ ἔοικεν</l>
<l n="1039">οὐδενὶ μεταδώσειν.</l>
</sp>
<sp>
<speaker>Δικαιόπολις</speaker>
<l>κατάχει σὺ τῆς χορδῆς τὸ μέλι, τὰς σηπίας στάθευε.</l>
</sp>
<sp>
<speaker>Χορός</speaker>
<l>ἤκουσας ὀρθιασμάτων;</l>
</sp>
<sp>
<speaker>Δικαιόπολις</speaker>
<l>ὀπτᾶτε τἀγχέλεια.</l>
</sp>
<sp>
<speaker>Χορός</speaker>
<l>ἀποκτενεῖς λιμῷ ʼμὲ καὶ</l>
<l n="1045">τοὺς γείτονας κνίσῃ τε καὶ</l>
<l>φωνῇ τοιαῦτα λάσκων.</l>
<milestone ed="p" n="1047" unit="card"/>
</sp>
<sp>
<speaker>Δικαιόπολις</speaker>
<l>ὀπτᾶτε ταυτὶ καὶ καλῶς ξανθίζετε.</l>
</sp>
<sp>
<speaker>Παράνυμφος</speaker>
<l>Δικαιόπολι.</l>
</sp>
<sp>
<speaker>Δικαιόπολις</speaker>
<l>τίς οὑτοσί; τίς οὑτοσί;</l>
</sp>
<sp>
<speaker>Παράνυμφος</speaker>
<l>ἔπεμψέ τίς σοι νυμφίος ταυτὶ κρέα</l>
<l n="1050">ἐκ τῶν γάμων.</l>
</sp>
<sp>
<speaker>Δικαιόπολις</speaker>
<l>καλῶς γε ποιῶν ὅστις ἦν.</l>
</sp>
<sp>
<speaker>Παράνυμφος</speaker>
<l>ἐκέλευε δʼ ἐγχέαι σε τῶν κρεῶν χάριν,</l>
<l>ἵνα μὴ στρατεύοιτʼ ἀλλὰ βινοίη μένων,</l>
<l>ἐς τὸν ἀλάβαστον κύαθον εἰρήνης ἕνα.</l>
</sp>
<sp>
<speaker>Δικαιόπολις</speaker>
<l>ἀπόφερʼ ἀπόφερε τὰ κρέα καὶ μή μοι δίδου,</l>
<l n="1055">ὡς οὐκ ἂν ἐγχέαιμι μυρίων δραχμῶν.</l>
<l>ἀλλʼ αὑτηὶ τίς ἔστιν;</l>
</sp>
<sp>
<speaker>Παράνυμφος</speaker>
<l>ἡ νυμφεύτρια</l>
<l>δεῖται παρὰ τῆς νύμφης τι σοὶ λέξαι μόνῳ.</l>
</sp>
<sp>
<speaker>Δικαιόπολις</speaker>
<l>φέρε δὴ τί σὺ λέγεις; ὡς γέλοιον ὦ θεοὶ</l>
<l>τὸ δέημα τῆς νύμφης ὃ δεῖταί μου σφόδρα,</l>
<l n="1060">ὅπως ἂν οἰκουρῇ τὸ πέος τοῦ νυμφίου.</l>
<l>φέρε δεῦρο τὰς σπονδάς, ἵνʼ αὐτῇ δῶ μόνῃ,</l>
<l>ὁτιὴ γυνή ʼστι τοῦ πολέμου τʼ οὐκ αἰτία.</l>
<l>ὕπεχʼ ὧδε δεῦρο τοὐξάλειπτρον ὦ γύναι.</l>
<l>οἶσθʼ ὡς ποιεῖτε; τοῦτο τῇ νύμφῃ φράσον,</l>
<l n="1065">ὅταν στρατιώτας καταλέγωσι, τουτῳὶ</l>
<l>νύκτωρ ἀλειφέτω τὸ πέος τοῦ νυμφίου.</l>
<l>ἀπόφερε τὰς σπονδάς. φέρε τὴν οἰνήρυσιν,</l>
<l>ἵνʼ οἶνον ἐγχέω λαβὼν ἐς τοὺς Χοᾶς.<milestone ed="p" n="1069" unit="card"/>
</l>
</sp>
</div2>
</div1>
<div1 type="Episode">
<sp>
<speaker>Χορός</speaker>
<l>καὶ μὴν ὁδί τις τὰς ὀφρῦς ἀνεσπακὼς·</l>
<l n="1070">ὥσπερ τι δεινὸν ἀγγελῶν ἐπείγεται.</l>
</sp>
<sp>
<speaker>Ἄγγελος Α</speaker>
<l>ἰὼ πόνοι τε καὶ μάχαι καὶ Λάμαχοι.</l>
</sp>
<sp>
<speaker>Λάμαχος</speaker>
<l>τίς ἀμφὶ χαλκοφάλαρα δώματα κτυπεῖ;</l>
</sp>
<sp>
<speaker>Ἄγγελος Α</speaker>
<l>ἰέναι σʼ ἐκέλευον οἱ στρατηγοὶ τήμερον</l>
<l>ταχέως λαβόντα τοὺς λόχους καὶ τοὺς λόφους·</l>
<l n="1075">κἄπειτα τηρεῖν νειφόμενον τὰς ἐσβολάς.</l>
<l>ὑπὸ τοὺς Χοᾶς γὰρ καὶ Χύτρους αὐτοῖσί τις</l>
<l>ἤγγειλε λῃστὰς ἐμβαλεῖν Βοιωτίους.</l>
</sp>
<sp>
<speaker>Λάμαχος</speaker>
<l>ἰὼ στρατηγοὶ πλείονες ἢ βελτίονες.</l>
<l>οὐ δεινὰ μὴ ʼξεῖναί με μηδʼ ἑορτάσαι;</l>
</sp>
<sp>
<speaker>Δικαιόπολις</speaker>
<l n="1080">ἰὼ στράτευμα πολεμολαμαχαϊκόν.</l>
</sp>
<sp>
<speaker>Λάμαχος</speaker>
<l>οἴμοι κακοδαίμων καταγελᾷς ἤδη σύ μου.</l>
</sp>
<sp>
<speaker>Δικαιόπολις</speaker>
<l>βούλει μάχεσθαι Γηρυόνῃ τετραπτίλῳ;</l>
</sp>
<sp>
<speaker>Λάμαχος</speaker>
<l>αἰαῖ</l>
<l>οἵαν ὁ κῆρυξ ἀγγελίαν ἤγγειλέ μοι.</l>
</sp>
<sp>
<speaker>Δικαιόπολις</speaker>
<l>αἰαῖ τίνα δʼ αὖ μοι προστρέχει τις ἀγγελῶν;</l>
</sp>
<sp>
<speaker>Ἄγγελος Β</speaker>
<l n="1085">Δικαιόπολι.</l>
</sp>
<sp>
<speaker>Δικαιόπολις</speaker>
<l>τί ἔστιν;</l>
</sp>
<sp>
<speaker>Ἄγγελος Β</speaker>
<l>ἐπὶ δεῖπνον ταχὺ</l>
<l>βάδιζε τὴν κίστην λαβὼν καὶ τὸν χοᾶ.</l>
<l>ὁ τοῦ Διονύσου γάρ σʼ ἱερεὺς μεταπέμπεται.</l>
<l>ἀλλʼ ἐγκόνει· δειπνεῖν κατακωλύεις πάλαι.</l>
<l>τὰ δʼ ἄλλα πάντʼ ἐστὶν παρεσκευασμένα,</l>
<l n="1090">κλῖναι τράπεζαι προσκεφάλαια στρώματα</l>
<l>στέφανοι μύρον τραγήμαθʼ, αἱ πόρναι πάρα,</l>
<l>ἄμυλοι πλακοῦντες σησαμοῦντες ἴτρια,</l>
<l>ὀρχηστρίδες, τὰ φίλταθʼ Ἁρμοδίου, καλαί.</l>
<l>ἀλλʼ ὡς τάχιστα σπεῦδε.</l>
</sp>
<sp>
<speaker>Λάμαχος</speaker>
<l>κακοδαίμων ἐγώ.<milestone ed="p" n="1095" unit="card"/>
</l>
</sp>
<sp>
<speaker>Δικαιόπολις</speaker>
<l n="1095">καὶ γὰρ σὺ μεγάλην ἐπεγράφου τὴν Γοργόνα.</l>
<l>σύγκλῃε, καὶ δεῖπνόν τις ἐνσκευαζέτω.</l>
</sp>
<sp>
<speaker>Λάμαχος</speaker>
<l>παῖ παῖ φέρʼ ἔξω δεῦρο τὸν γυλιὸν ἐμοί.</l>
</sp>
<sp>
<speaker>Δικαιόπολις</speaker>
<l>παῖ παῖ φέρʼ ἔξω δεῦρο τὴν κίστην ἐμοί.</l>
</sp>
<sp>
<speaker>Λάμαχος</speaker>
<l>ἅλας θυμίτας οἶσε παῖ καὶ κρόμμυα.</l>
</sp>
<sp>
<speaker>Δικαιόπολις</speaker>
<l n="1100">ἐμοὶ δὲ τεμάχη· κρομμύοις γὰρ ἄχθομαι.</l>
</sp>
<sp>
<speaker>Λάμαχος</speaker>
<l>θρῖον ταρίχους οἶσε δεῦρο παῖ σαπροῦ.</l>
</sp>
<sp>
<speaker>Δικαιόπολις</speaker>
<l>κἀμοὶ σὺ δημοῦ θρῖον· ὀπρήσω δʼ ἐκεῖ.</l>
</sp>
<sp>
<speaker>Λάμαχος</speaker>
<l>ἔνεγκε δεῦρο τὼ πτερὼ τὼ κʼ τοῦ κράνους.</l>
</sp>
<sp>
<speaker>Δικαιόπολις</speaker>
<l>ἐμοὶ δὲ τὰς φάττας γε φέρε καὶ τὰς κίχλας.</l>
</sp>
<sp>
<speaker>Λάμαχος</speaker>
<l n="1105">καλόν γε καὶ λευκὸν τὸ τῆς στρούθου πτερόν.</l>
</sp>
<sp>
<speaker>Δικαιόπολις</speaker>
<l>καλόν γε καὶ ξανθὸν τὸ τῆς φάττης κρέας.</l>
</sp>
<sp>
<speaker>Λάμαχος</speaker>
<l>ὦνθρωπε παῦσαι καταγελῶν μου τῶν ὅπλων.</l>
</sp>
<sp>
<speaker>Δικαιόπολις</speaker>
<l>ὦνθρωπε βούλει μὴ βλέπειν ἐς τὰς κίχλας;</l>
</sp>
<sp>
<speaker>Λάμαχος</speaker>
<l>τὸ λοφεῖον ἐξένεγκε τῶν τριῶν λόφων.</l>
</sp>
<sp>
<speaker>Δικαιόπολις</speaker>
<l n="1110">κἀμοὶ λεκάνιον τῶν λαγῴων δὸς κρεῶν.</l>
</sp>
<sp>
<speaker>Λάμαχος</speaker>
<l>ἀλλʼ ἢ τριχόβρωτες τοὺς λόφους που κατέφαγον.</l>
</sp>
<sp>
<speaker>Δικαιόπολις</speaker>
<l>ἀλλʼ ἤ πρὸ δείπνου τὴν μίμαρκυν κατέδομαι.</l>
</sp>
<sp>
<speaker>Λάμαχος</speaker>
<l>ὦνθρωπε βούλει μὴ προσαγορεύειν ἐμέ;</l>
</sp>
<sp>
<speaker>Δικαιόπολις</speaker>
<l>οὐκ ἀλλʼ ἐγὼ χὠ παῖς ἐρίζομεν πάλαι.</l>
<l n="1115">βούλει περιδόσθαι κἀπιτρέψαι Λαμάχῳ,</l>
<l>πότερον ἀκρίδες ἥδιόν ἐστιν ἤ κίχλαι;</l>
</sp>
<sp>
<speaker>Λάμαχος</speaker>
<l>οἴμʼ ὡς ὑβρίζεις.</l>
</sp>
<sp>
<speaker>Δικαιόπολις</speaker>
<l>τὰς ἀκρίδας κρίνει πολύ.</l>
</sp>
<sp>
<speaker>Λάμαχος</speaker>
<l>παῖ παῖ καθελών μοι τὸ δόρυ δεῦρʼ ἔξω φέρε.</l>
</sp>
<sp>
<speaker>Δικαιόπολις</speaker>
<l>παῖ παῖ σὺ δʼ ἀφελὼν δεῦρο τὴν χορδὴν φέρε.</l>
</sp>
<sp>
<speaker>Λάμαχος</speaker>
<l n="1120">φέρε τοῦ δόρατος ἀφελκύσωμαι τοὔλυτρον.</l>
<l>ἔχʼ, ἀντέχου παῖ.</l>
</sp>
<sp>
<speaker>Δικαιόπολις</speaker>
<l>καὶ σὺ παῖ τοῦδʼ ἀντέχου.</l>
</sp>
<sp>
<speaker>Λάμαχος</speaker>
<l>τοὺς κιλλίβαντας οἶσε παῖ τῆς ἀσπίδος.</l>
</sp>
<sp>
<speaker>Δικαιόπολις</speaker>
<l>καὶ τῆς ἐμῆς τοὺς κριβανίτας ἔκφερε.</l>
</sp>
<sp>
<speaker>Λάμαχος</speaker>
<l>φέρε δεῦρο γοργόνωτον ἀσπίδος κύκλον.</l>
</sp>
<sp>
<speaker>Δικαιόπολις</speaker>
<l n="1125">κἀμοὶ πλακοῦντος τυρόνωτον δὸς κύκλον.</l>
</sp>
<sp>
<speaker>Λάμαχος</speaker>
<l>ταῦτʼ οὐ κατάγελώς ἐστιν ἀνθρώποις πλατύς;</l>
</sp>
<sp>
<speaker>Δικαιόπολις</speaker>
<l>ταῦτʼ οὐ πλακοῦς δῆτʼ ἐστὶν ἀνθρώποις γλυκύς;</l>
</sp>
<sp>
<speaker>Λάμαχος</speaker>
<l>κατάχει σὺ παῖ τοὔλαιον. ἐν τῷ χαλκίῳ</l>
<l>ἐνορῶ γέροντα δειλίας φευξούμενον.</l>
</sp>
<sp>
<speaker>Δικαιόπολις</speaker>
<l n="1130">κατάχει σὺ τὸ μέλι. κἀνθάδʼ ἔνδηλος γέρων</l>
<l>κλάειν κελεύων Λάμαχον τὸν Γοργάσου.</l>
</sp>
<sp>
<speaker>Λάμαχος</speaker>
<l>φέρε δεῦρο παῖ θώρακα πολεμιστήριον.</l>
</sp>
<sp>
<speaker>Δικαιόπολις</speaker>
<l>ἔξαιρε παῖ θώρακα κἀμοὶ τὸν χοᾶ.</l>
</sp>
<sp>
<speaker>Λάμαχος</speaker>
<l>ἐν τῷδε πρὸς τοὺς πολεμίους θωρήξομαι.</l>
</sp>
<sp>
<speaker>Δικαιόπολις</speaker>
<l n="1135">ἐν τῷδε πρὸς τοὺς συμπότας θωρήξομαι.</l>
</sp>
<sp>
<speaker>Λάμαχος</speaker>
<l>τὰ στρώματʼ ὦ παῖ δῆσον ἐκ τῆς ἀσπίδος.</l>
</sp>
<sp>
<speaker>Δικαιόπολις</speaker>
<l>τὸ δεῖπνον ὦ παῖ δῆσον ἐκ τῆς κιστίδος.</l>
</sp>
<sp>
<speaker>Λάμαχος</speaker>
<l>ἐγὼ δʼ ἐμαυτῷ τὸν γυλιὸν οἴσω λαβών.</l>
</sp>
<sp>
<speaker>Δικαιόπολις</speaker>
<l>ἐγὼ δὲ θοἰμάτιον λαβὼν ἐξέρχομαι.</l>
</sp>
<sp>
<speaker>Λάμαχος</speaker>
<l n="1140">τὴν ἀσπίδʼ αἴρου καὶ βάδιζʼ ὦ παῖ λαβών.</l>
<l>νείφει. βαβαιάξ· χειμέρια τὰ πράγματα.</l>
</sp>
<sp>
<speaker>Δικαιόπολις</speaker>
<l>αἴρου τὸ δεῖπνον· συμποτικὰ τὰ πράγματα.</l>
<milestone ed="p" n="1143" unit="card"/>
</sp>
<div2 type="prelude" met="anapests">
<sp>
<speaker>Χορός</speaker>
<l>ἴτε δὴ χαίροντες ἐπὶ στρατιάν.</l>
<l>ὡς ἀνομοίαν ἔρχεσθον ὁδόν·</l>
<l n="1145">τῷ μὲν πίνειν στεφανωσαμένῳ,</l>
<l>σοὶ δὲ ῥιγῶν καὶ προφυλάττειν,</l>
<l>τῷ δὲ καθεύδειν</l>
<l>μετὰ παιδίσκης ὡραιοτάτης,</l>
<l>ἀνατριβομένῳ τε τὸ δεῖνα.</l>
<milestone ed="p" n="1150" unit="card"/>
</sp>
</div2>
<div2 type="strophe">
<sp>
<speaker>Χορός</speaker>
<l>Ἀντίμαχον τὸν ψακάδος †τὸν ξυγγραφῆ† τὸν μελέων ποιητήν,</l>
<l n="1151">ὡς μὲν ἁπλῷ, κακῶς ἐξολέσειεν ὁ Ζεύς·</l>
<l>ὅς γʼ ἐμὲ τὸν τλήμονα Λήναια χορηγῶν ἀπέλυσʼ ἄδειπνον.</l>
<l n="1156">ὃν ἔτʼ ἐπίδοιμι τευθίδος</l>
<l>δεόμενον, ἡ δʼ ὠπτημένη</l>
<l>σίζουσα πάραλος ἐπὶ τραπέζῃ κειμένη</l>
<l>ὀκέλλοι· κᾆτα μέλλοντος</l>
<l n="1160">λαβεῖν αὐτοῦ κύων</l>
<l>ἁρπάσασα φεύγοι.<milestone ed="p" n="1162" unit="card"/>
</l>
</sp>
</div2>
<div2 type="antistrophe">
<sp>
<speaker>Χορός</speaker>
<l>τοῦτο μὲν αὐτῷ κακὸν ἕν, κᾆθʼ ἕτερον νυκτερινὸν γένοιτο.</l>
<l n="1165">ἠπιαλῶν γὰρ οἴκαδʼ ἐξ ἱππασίας βαδίζων,</l>
<l>εἶτα κατάξειέ τις αὐτοῦ μεθύων τῆς κεφαλῆς Ὀρέστης</l>
<l>μαινόμενος· ὁ δὲ λίθον βαλεῖν</l>
<l>βουλόμενος ἐν σκότῳ λάβοι</l>
<l n="1170">τῇ χειρὶ πέλεθον ἀρτίως κεχεσμένον·</l>
<l>ἐπᾴξειεν δʼ ἔχων</l>
<l>τὸν μάρμαρον, κἄπειθʼ ἁμαρτὼν</l>
<l>βάλοι Κρατῖνον.</l>
<milestone ed="p" n="1174" unit="card"/>
</sp>
</div2>
</div1>
<div1 type="Episode">
<sp>
<speaker>Θεράπων Λαμάχου</speaker>
<l>ὦ δμῶες οἳ κατʼ οἶκόν ἐστε Λαμάχου,</l>
<l n="1175">ὕδωρ ὕδωρ ἐν χυτριδίῳ θερμαίνετε·</l>
<l>ὀθόνια, κηρωτὴν παρασκευάζετε,</l>
<l>ἔριʼ οἰσυπηρά, λαμπάδιον περὶ τὸ σφυρόν.</l>
<l>ἁνὴρ τέτρωται χάρακι διαπηδῶν τάφρον,</l>
<l>καὶ τὸ σφυρὸν παλίνορρον ἐξεκόκκισεν,</l>
<l n="1180">καὶ τῆς κεφαλῆς κατέαγε περὶ λίθῳ πεσών,</l>
<l>καὶ Γοργόνʼ ἐξήγειρεν ἐκ τῆς ἀσπίδος.</l>
<l>πτίλον δὲ τὸ μέγα κομπολακύθου πεσὸν</l>
<l>πρὸς ταῖς πέτραισι, δεινὸν ἐξηύδα μέλος·</l>
<l>‘ὦ κλεινὸν ὄμμα νῦν πανύστατόν σʼ ἰδὼν</l>
<l n="1185">λείπω φάος γε τοὐμόν, οὐκέτʼ εἰμʼ ἐγώ.’</l>
<l>τοσαῦτα λέξας εἰς ὑδρορρόαν πεσὼν</l>
<l>ἀνίσταταί τε καὶ ξυναντᾷ δραπέταις</l>
<l>λῃστὰς ἐλαύνων καὶ κατασπέρχων δορί.</l>
<l>ὁδὶ δὲ καὐτός· ἀλλʼ ἄνοιγε τὴν θύραν.</l>
</sp>
<div2 type="strophe">
<sp>
<speaker>Λάμαχος</speaker>
<l n="1190">ἀτταταῖ ἀτταταῖ</l>
<l>στυγερὰ τάδε γε κρυερὰ πάθεα· τάλας ἐγώ.</l>
<l>διόλλυμαι δορὸς ὑπὸ πολεμίου τυπείς.</l>
<l n="1195">ἐκεῖνο δʼ οὖν αἰακτὸν ἂν γένοιτο,</l>
<l>Δικαιόπολις εἴ μʼ ἴδοι τετρωμένον</l>
<l>κᾆτʼ ἐγχάνοι ταῖς ἐμαῖς τύχαισιν.</l>
</sp>
</div2>
<div2 type="antistrophe">
<sp>
<speaker>Δικαιόπολις</speaker>
<l>ἀτταταῖ ἀτταταῖ</l>
<l>τῶν τιτθίων, ὡς σκληρὰ καὶ κυδώνια.</l>
<l n="1200">φιλήσατόν με μαλθακῶς ὦ χρυσίω</l>
<l>τὸ περιπεταστὸν κἀπιμανδαλωτόν.</l>
<l>
<gap desc="*"/>
</l>
<l>τὸν γὰρ χοᾶ πρῶτος ἐκπέπωκα.<milestone ed="p" n="1204" unit="card"/>
</l>
</sp>
<sp>
<speaker>Λάμαχος</speaker>
<l>ὦ συμφορὰ τάλαινα τῶν ἐμῶν κακῶν.</l>
<l n="1205">ἰὼ ἰὼ τραυμάτων ἐπωδύνων.</l>
</sp>
<sp>
<speaker>Δικαιόπολις</speaker>
<l>
<gap desc="*"/>
</l>
<l>ἰὴ ἰὴ χαῖρε Λαμαχίππιον.</l>
</sp>
<sp>
<speaker>Λάμαχος</speaker>
<l>στυγερὸς ἐγώ.</l>
</sp>
<sp>
<speaker>Δικαιόπολις</speaker>
<l>τί με σὺ κυνεῖς;</l>
</sp>
<sp>
<speaker>Λάμαχος</speaker>
<l>μογερὸς ἐγώ.</l>
</sp>
<sp>
<speaker>Δικαιόπολις</speaker>
<l>τί με σὺ δάκνεις;</l>
</sp>
<sp>
<speaker>Λάμαχος</speaker>
<l n="1210">τάλας ἐγὼ ξυμβολῆς βαρείας.</l>
</sp>
<sp>
<speaker>Δικαιόπολις</speaker>
<l>τοῖς Χουσὶ γάρ τις ξυμβολὰς ἐπράττετο;</l>
</sp>
<sp>
<speaker>Λάμαχος</speaker>
<l>ἰὼ ἰὼ Παιὰν Παιάν.</l>
</sp>
<sp>
<speaker>Δικαιόπολις</speaker>
<l>ἀλλʼ οὐχὶ νυνὶ τήμερον Παιώνια.</l>
</sp>
<sp>
<speaker>Λάμαχος</speaker>
<l>λάβεσθέ μου λάβεσθε τοῦ σκέλους παπαῖ,</l>
<l n="1215">προσλάβεσθʼ ὦ φίλοι.</l>
</sp>
<sp>
<speaker>Δικαιόπολις</speaker>
<l>ἐμοῦ δέ γε σφὼ τοῦ πέους ἄμφω μέσου</l>
<l>προσλάβεσθʼ ὦ φίλαι.</l>
</sp>
<sp>
<speaker>Λάμαχος</speaker>
<l>εἰλιγγιῶ κάρα λίθῳ πεπληγμένος</l>
<l>καὶ σκοτοδινιῶ.</l>
</sp>
<sp>
<speaker>Δικαιόπολις</speaker>
<l n="1220">κἀγὼ καθεύδειν βούλομαι καὶ στύομαι</l>
<l>καὶ σκοτοβινιῶ</l>
</sp>
<sp>
<speaker>Λάμαχος</speaker>
<l>θύραζέ μʼ ἐξενέγκατʼ ἐς τοῦ Πιττάλου</l>
<l>παιωνίαισι χερσίν.</l>
</sp>
<sp>
<speaker>Δικαιόπολις</speaker>
<l>ὡς τοὺς κριτάς με φέρετε· ποῦ ʼστιν ὁ βασιλεύς;</l>
<l n="1225">ἀπόδοτέ μοι τὸν ἀσκόν.</l>
</sp>
<sp>
<speaker>Λάμαχος</speaker>
<l>λόγχη τις ἐμπέπηγέ μοι διʼ ὀστέων ὀδυρτά.<milestone ed="p" n="1227" unit="card"/>
</l>
</sp>
</div2>
</div1>
<div1 type="Exodus">
<div2 type="lyric">
<sp>
<speaker>Δικαιόπολις</speaker>
<l>ὁρᾶτε τουτονὶ κενόν. τήνελλα καλλίνικος.</l>
</sp>
</div2>
<div2 type="lyric">
<sp>
<speaker>Χορός</speaker>
<l>τήνελλα δῆτʼ, εἴπερ καλεῖς γʼ, ὦ πρέσβυ, καλλίνικος.</l>
</sp>
</div2>
<div2 type="lyric">
<sp>
<speaker>Δικαιόπολις</speaker>
<l>καὶ πρός γʼ ἄκρατον ἐγχέας ἄμυστιν ἐξέλαψα.</l>
</sp>
</div2>
<div2 type="lyric">
<sp>
<speaker>Χορός</speaker>
<l n="1230">τήνελλά νυν ὦ γεννάδα· χώρει λαβὼν τὸν ἀσκόν.</l>
</sp>
</div2>
<div2 type="lyric">
<sp>
<speaker>Δικαιόπολις</speaker>
<l>ἕπεσθέ νυν ᾄδοντες ὦ τήνελλα καλλίνικος.</l>
</sp>
</div2>
<div2 type="lyric">
<sp>
<speaker>Χορός</speaker>
<l>ἀλλʼ ἑψόμεσθα σὴν χάριν</l>
<l>τήνελλα καλλίνικος ᾄδοντες</l>
<l>σὲ καὶ τὸν ἀσκόν.</l>
</sp>
</div2>
</div1>
</body>
</text>
</TEI.2>

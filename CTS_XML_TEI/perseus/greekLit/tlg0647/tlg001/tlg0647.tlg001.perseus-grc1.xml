<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title TEIform="title">The Taking of Ilios</title>
<author TEIform="author">Tryphiodorus</author>
<sponsor TEIform="sponsor">Perseus Project, Tufts University</sponsor>
<principal TEIform="principal">Gregory Crane</principal>
<respStmt TEIform="respStmt">
<resp TEIform="resp">Prepared under the supervision of</resp>
<name TEIform="name">Lisa Cerrato</name>
<name TEIform="name">William Merrill</name>
<name TEIform="name">Elli Mylonas</name>
<name TEIform="name">David Smith</name>
</respStmt>
<funder n="org:Google" TEIform="funder">Google Digital Humanities Awards Program</funder>
</titleStmt>
<extent TEIform="extent"/>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<notesStmt TEIform="notesStmt">
<note anchored="yes" place="unspecified" TEIform="note"/>
</notesStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<author TEIform="author">Tryphiodorus</author>
<editor role="editor" TEIform="editor">A. W. Mair</editor>
<title TEIform="title">Oppian, Colluthus, Tryphiodorus with an English Translation by A.W. Mair</title>
<imprint TEIform="imprint">
<publisher TEIform="publisher">London, William Heinemann, Ltd.; New York: G.P. Putnam's Sons</publisher>
<date TEIform="date">1928</date>
</imprint>
</monogr>
</biblStruct>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<state unit="book" delim="." TEIform="state"/>
<state unit="line" TEIform="state"/>
</refsDecl>
</encodingDesc>
<encodingDesc TEIform="encodingDesc">
<p TEIform="p">The rend="displayNum" attribute on the lb tags is used to indicate that line numbers on the line breaks are intended for display</p>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
<language id="en" TEIform="language">English</language>
</langUsage>
</profileDesc>
<revisionDesc TEIform="revisionDesc">
<change TEIform="change">
<date TEIform="date"/>
<respStmt TEIform="respStmt">
<name TEIform="name"/>
<resp TEIform="resp"/>
</respStmt>
<item TEIform="item"/>
</change>
</revisionDesc>
</teiHeader>
<text id="stoa0045.stoa0" TEIform="text">
<body TEIform="body">
<div1 type="book" n="1" org="uniform" sample="complete" part="N" TEIform="div1">
<pb id="p.580" TEIform="pb"/>
<l n="1" part="N" TEIform="l">τέρμα πολυκμήτοιο μεταχρόνιον πολέμοιο</l>
<l n="2" part="N" TEIform="l">καὶ λόχον, Ἀργείης ἱππήλατον ἔργον Ἀθήνης,</l>
<l n="3" part="N" TEIform="l">αὐτίκα μοι σπεύδοντι πολὺν διὰ μῦθον ἀνεῖσα</l>
<l n="4" part="N" TEIform="l">ἔννεπε, Καλλιόπεια, καὶ ἀρχαίην ἔριν ἀνδρῶν</l>
<l n="5" part="N" TEIform="l">κεκριμένου πολέμοιο ταχείῃ λῦσον ἀοιδῇ. </l>
<l n="6" part="N" TEIform="l">ἤδη μὲν δεκάτοιο κυλινδομένου λυκάβαντος</l>
<l n="7" part="N" TEIform="l">γηραλέη τετάνυστο φόνων ἀκόρητος Ἐνυὼ</l>
<l n="8" part="N" TEIform="l">Τρωσί τε καὶ Δαναοῖσιν: ἐναιρομένων δʼ ἄρα φωτῶν</l>
<l n="9" part="N" TEIform="l">δούρατα κεκμήκει, ξιφέων δʼ ἔθνῃσκον ἀπειλαί,</l>
<l n="10" part="N" TEIform="l">σβέννυτο θωρήκων ἐνοπή, μινύθεσκε δʼ ἑλικτὴ </l>
<l n="11" part="N" TEIform="l">ἁρμονίη ῥηχθεῖσα φερεσσακέων τελαμώνων,</l>
<l n="12" part="N" TEIform="l">ἀσπίδες οὐκ ἀνέχοντο μένειν ἔτι δοῦπον ἀκόντων,</l>
<l n="13" part="N" TEIform="l">λύετο καμπύλα τόξα, κατέρρεον ὠκέες ἰοί.</l>
<l n="14" part="N" TEIform="l">ἵπποι δʼ οἱ μὲν ἄνευθεν ἀεργηλῆς ἐπὶ φάτνης</l>
<l n="15" part="N" TEIform="l">οἰκτρὰ κάτω μύοντες ὁμόζυγας ἔστενον ἵππους, </l>
<l n="16" part="N" TEIform="l">οἱ δʼ αὐτοὺς ποθέοντες ὀλωλότας ἡνιοχῆας.</l>
<l n="17" part="N" TEIform="l">κεῖτο δὲ Πηλείδης μὲν ἔχων ἅμα νεκρὸν ἑταῖρον,</l>
<l n="18" part="N" TEIform="l">Ἀντιλόχῳ δʼ ἐπὶ παιδὶ γέρων ὠδύρετο Νέστωρ,</l>
<l n="19" part="N" TEIform="l">Αἴας δʼ αὐτοφόνῳ βριαρὸν δέμας ἕλκεϊ λύσας</l>
<l n="20" part="N" TEIform="l">φάσγανον ἐχθρὸν ἔλουσε μεμηνότος αἵματος ὄμβρῳ. </l>
<pb id="p.582" TEIform="pb"/>
<l n="21" part="N" TEIform="l">Τρωσὶ δὲ λωβητῆρσιν ἐφʼ Ἕκτορος ἑλκυθμοῖσι</l>
<l n="22" part="N" TEIform="l">μυρομένοις οὐ μοῦνον ἔην ἐπιδήμιον ἄλγος,</l>
<l n="23" part="N" TEIform="l">ἀλλὰ καὶ ἀλλοθρόοις ἐπὶ πένθεσι κωκύοντες</l>
<l n="24" part="N" TEIform="l">δάκρυσιν ἠμείβοντο πολυγλώσσων ἐπικούρων.</l>
<l n="25" part="N" TEIform="l">κλαῖον μὲν Λύκιοι Σαρπηδόνα, τόν ποτε μήτηρ </l>
<l n="26" part="N" TEIform="l">ἐς Τροίην μὲν ἔπεμψεν ἀγαλλομένη Διὸς εὐνῇ,</l>
<l n="27" part="N" TEIform="l">δουρὶ δὲ Πατρόκλοιο Μενοιτιάδαο πεσόντα</l>
<l n="28" part="N" TEIform="l">αἵματι δακρύσας ἐχύθη πατρώιος ἀήρ.</l>
<l n="29" part="N" TEIform="l">καὶ δολίην ὑπὸ νύκτα κακῷ πεπεδημένον ὕπνῳ</l>
<l n="30" part="N" TEIform="l">Ῥῆσον μὲν Θρήικες ἐκώκυον: ἡ δʼ ἐπὶ πότμῳ </l>
<l n="31" part="N" TEIform="l">Μέμνονος οὐρανίην νεφέλην ἀνεδήσατο μήτηρ</l>
<l n="32" part="N" TEIform="l">φέγγος ὑποκλέψασα κατηφέος ἤματος Ἠώς.</l>
<l n="33" part="N" TEIform="l">αἱ δʼ ἀπὸ Θερμώδοντος ἀρηιφίλοιο γυναῖκες</l>
<l n="34" part="N" TEIform="l">κοπτόμεναι περίκυκλον ἀθηλέος ὄμφακα μαζοῦ</l>
<l n="35" part="N" TEIform="l">παρθένον ὠδύροντο δαΐφρονα Πενθεσίλειαν, </l>
<l n="36" part="N" TEIform="l">ἥτε πολυξείνοιο χορὸν πολέμοιο μολοῦσα</l>
<l n="37" part="N" TEIform="l">θηλείης ὑπὸ χειρὸς ἀπεσκέδασεν νέφος ἀνδρῶν</l>
<l n="38" part="N" TEIform="l">νῆας ἐς ἀγχιάλους: μελίῃ δέ ἑ μοῦνος ὑποστὰς</l>
<l n="39" part="N" TEIform="l">καὶ κτάνε καὶ σύλησε καὶ ἐκτερέιξεν Ἀχιλλεύς.</l>
<l n="40" part="N" TEIform="l">εἱστήκει δʼ ἔτι πᾶσα θεοδμήτων ὑπὸ πύργων </l>
<l n="41" part="N" TEIform="l">Ἴλιος ἀκλινέεσσιν ἐπεμβεβαυῖα θεμέθλοις,</l>
<l n="42" part="N" TEIform="l">ἀμβολίῃ δʼ ἤσχαλλε δυσαχθέι λαὸς Ἀχαιῶν.</l>
<pb id="p.584" TEIform="pb"/>
<l n="43" part="N" TEIform="l">καί νύ κεν ὑστατίοισιν ἐποκνήσασα πόνοισιν</l>
<l n="44" part="N" TEIform="l">ἀκάματός περ ἐοῦσα μάτην ἵδρωσεν Ἀθήνη,</l>
<l n="45" part="N" TEIform="l">εἰ μὴ Δηιφόβοιο γαμοκλόπον ὕβριν ἐάσας </l>
<l n="46" part="N" TEIform="l">Ἰλιόθεν Δαναοῖσιν ἐπὶ ξένος ἤλυθε μάντις,</l>
<l n="47" part="N" TEIform="l">οἷα δέ που μογέοντι χαριζόμενος Μενελάῳ</l>
<l n="48" part="N" TEIform="l">ὀψιτέλεστον ὄλεθρον ἑῇ μαντεύσατο πάτρῃ.</l>
<l n="49" part="N" TEIform="l">οἱ δὲ βαρυζήλοιο θεοπροπίῃς Ἑλένοιο</l>
<l n="50" part="N" TEIform="l">αὐτίκα μηκεδανοῖο μόθου τέλος ἠρτύναντο. </l>
<l n="51" part="N" TEIform="l">καὶ Σκῦρον μὲν ἔβαινε λιπὼν εὐπάρθενον ἄστυ</l>
<l n="52" part="N" TEIform="l">υἱὸς Ἀχιλλῆος καὶ ἐπαινῆς Δηιδαμείης:</l>
<l n="53" part="N" TEIform="l">μήπω δʼ εὐφυέεσσιν ἰουλίζων κροτάφοισιν</l>
<l n="54" part="N" TEIform="l">ἀλκὴν πατρὸς ἔφαινε νέος περ ἐὼν πολεμιστής.</l>
<l n="55" part="N" TEIform="l">ἦλθε δὲ καὶ Δαναοῖσιν ἑὸν βρέτας ἁγνὸν ἄγουσα </l>
<l n="56" part="N" TEIform="l">ληιστὴ μὲν ἐοῦσα, φίλοις δʼ ἐπίκουρος Ἀθήνη.</l>
<l n="57" part="N" TEIform="l">ἤδη καὶ βουλῇσι θεῆς ὑποεργὸς Ἐπειὸς</l>
<l n="58" part="N" TEIform="l">Τροίης ἐχθρὸν ἄγαλμα πελώριον ἵππον ἐποίει.</l>
<l n="59" part="N" TEIform="l">καὶ δὴ τέμνετο δοῦρα καὶ ἐς πεδίον κατέβαινεν</l>
<l n="60" part="N" TEIform="l">Ἴδης ἐξ αὐτῆς, ὁπόθεν καὶ πρόσθε Φέρεκλος </l>
<l n="61" part="N" TEIform="l">νῆας Ἀλεξάνδρῳ τεκτήνατο, πήματος ἀρχήν.</l>
<l n="62" part="N" TEIform="l">ποίει δʼ εὐρυτάτῃς μὲν ἐπὶ πλευρῇς ἀραρυῖαν</l>
<l n="63" part="N" TEIform="l">γαστέρα κοιλήνας, ὁπόσον νεὸς ἀμφιελίσσης</l>
<l n="64" part="N" TEIform="l">ὀρθὸν ἐπὶ στάθμην μέγεθος τορνώσατο τέκτων.</l>
<pb id="p.586" TEIform="pb"/>
<l n="65" part="N" TEIform="l">αὐχένα δὲ γλαφυροῖσιν ἐπὶ στήθεσσιν ἔπηξε </l>
<l n="66" part="N" TEIform="l">ξανθῷ πορφυρόπεζαν ἐπιρρήνας τρίχα χρυσῷ:</l>
<l n="67" part="N" TEIform="l">ἡ δʼ ἐπικυμαίνουσα μετήορος αὐχένι κυρτῷ</l>
<l n="68" part="N" TEIform="l">ἐκ κορυφῆς λοφόεντι κατεσφρηγίζετο δεσμῷ.</l>
<l n="69" part="N" TEIform="l">ὀφθαλμοὺς δʼ ἐνέθηκε λιθώπεας ἐν δυσὶ κύκλοις</l>
<l n="70" part="N" TEIform="l">γλαυκῆς βηρύλλοιο καὶ αἱμαλέης ἀμεθύσσου: </l>
<l n="71" part="N" TEIform="l">τῶν δʼ ἐπιμισγομένων διδύμης ἀμαρύγματι χροιῆς</l>
<l n="72" part="N" TEIform="l">γλαυκῶν φοινίσσοντο λίθων ἑλίκεσσιν ὀπωπαί.</l>
<l n="73" part="N" TEIform="l">ἀργυφέους δʼ ἐχάραξεν ἐπὶ γναθμοῖσιν ὀδόντας</l>
<l n="74" part="N" TEIform="l">ἄκρα δακεῖν σπεύδοντας ἐυστρέπτοιο χαλινοῦ:</l>
<l n="75" part="N" TEIform="l">καὶ στόματος μεγάλοιο λαθὼν ἀνέῳξε κελεύθους </l>
<l n="76" part="N" TEIform="l">ἀνδράσι κευθομένοισι παλίρροον ἆσθμα φυλάσσων,</l>
<l n="77" part="N" TEIform="l">καὶ διὰ μυκτήρων φυσίζοος ἔρρεεν ἀήρ.</l>
<l n="78" part="N" TEIform="l">οὔατα δʼ ἀκροτάτοισιν ἐπὶ κροτάφοισιν ἄρηρεν</l>
<l n="79" part="N" TEIform="l">ὀρθὰ μάλʼ, αἰὲν ἑτοῖμα μένειν σάλπιγγος ἀκουήν.</l>
<l n="80" part="N" TEIform="l">νῶτα δʼ ὁμοῦ λαγόνεσσι συνήρμοσε καὶ ῥάχιν ὑγρήν, </l>
<l n="81" part="N" TEIform="l">ἰσχία δὲ γλουτοῖσιν ὀλισθηροῖσι συνῆψε.</l>
<l n="82" part="N" TEIform="l">σύρετο δὲ πρυμνοῖσιν ἐπʼ ἴχνεσιν ἔκλυτος οὐρὴ</l>
<l n="83" part="N" TEIform="l">ἄμπελος ὣς γναμπτοῖσι καθελκομένη θυσάνοισιν.</l>
<l n="84" part="N" TEIform="l">οἱ δὲ πόδες βαλίοισιν ἐπερχόμενοι γονάτεσσιν</l>
<l n="85" part="N" TEIform="l">εὔπτερον ὥσπερ ἔμελλον ἐπὶ δρόμον ὁπλίζεσθαι, </l>
<l n="86" part="N" TEIform="l">οὕτως ἠπείγοντο: μένειν δʼ ἐκέλευεν ἀνάγκη.</l>
<l n="87" part="N" TEIform="l">οὐ μὲν ὑπὸ κνήμῃσιν ἀχαλκέες ἔξεχον ὁπλαί,</l>
<l n="88" part="N" TEIform="l">μαρμαρέης δʼ ἑλίκεσσι κατεσφήκωντο χελώνης</l>
<l n="89" part="N" TEIform="l">ἁπτόμεναι πεδίοιο μόγις κρατερώνυχι χαλκῷ.</l>
<l n="90" part="N" TEIform="l">κληιστὴν δʼ ἐνέθηκε θύρην καὶ κλίμακα τυκτήν, </l>
<l n="91" part="N" TEIform="l">ἡ μὲν ὅπως ἀίδηλος ἐπὶ πλευρῇς ἀραρυῖα</l>
<l n="92" part="N" TEIform="l">ἔνθα καὶ ἔνθα φέρῃσι λόχον κλυτόπωλον Ἀχαιῶν,</l>
<l n="93" part="N" TEIform="l">ἡ δʼ ἵνα λυομένη τε καὶ ἔμπεδον εἰς ἓν ἰοῦσα</l>
<l n="94" part="N" TEIform="l">εἴη σφιν καθύπερθεν ὁδὸς καὶ νέρθεν ὀροῦσαι.</l>
<l n="95" part="N" TEIform="l">ἀμφὶ δέ μιν λευκοῖο κατʼ αὐχένος ἠδὲ γενείων </l>
<l n="96" part="N" TEIform="l">ἄνθεσι πορφυρέοισι πέριξ ἔζωσεν ἱμάντων</l>
<pb id="p.588" TEIform="pb"/>
<l n="97" part="N" TEIform="l">καὶ σκολιῇς ἑλίκεσσιν ἀναγκαίοιο χαλινοῦ</l>
<l n="98" part="N" TEIform="l">κολλήσας ἐλέφαντι καὶ ἀργυροδίνεϊ χαλκῷ.</l>
<l n="99" part="N" TEIform="l">αὐτὰρ ἐπειδὴ πάντα κάμεν μενεδήιον ἵππον,</l>
<l n="100" part="N" TEIform="l">κύκλον ἐυκνήμιδα ποδῶν ὑπέθηκεν ἑκάστῳ </l>
<l n="101" part="N" TEIform="l">ἑλκόμενος πεδίοισιν ὅπως πειθήνιος εἴη</l>
<l n="102" part="N" TEIform="l">μηδὲ βιαζομένοισι δυσέμβατον οἶμον ὁδεύῃ.</l>
<l n="103" part="N" TEIform="l">ὣς ὁ μὲν ἐξήστραπτε φόβῳ καὶ κάλλεϊ πολλῷ</l>
<l n="104" part="N" TEIform="l">εὐρύς θʼ ὑψηλός τε: τὸν οὐδέ κεν ἀρνήσαιτο,</l>
<l n="105" part="N" TEIform="l">εἴ μιν ζωὸν ἔτετμεν, ἐλαυνέμεν ἵππιος Ἄρης. </l>
<l n="106" part="N" TEIform="l">ἀμφὶ δέ μιν μέγα τεῖχος ἐλήλατο, μή τις Ἀχαιῶν</l>
<l n="107" part="N" TEIform="l">πρίν μιν ἐσαθρήσειε, δόλον δʼ ἀνάπυστον ἀνάψῃ.</l>
<l n="108" part="N" TEIform="l">οἱ δὲ Μυκηναίης Ἀγαμέμνονος ἐγγύθι νηὸς</l>
<l n="109" part="N" TEIform="l">λαῶν ὀρνυμένων ὅμαδον καὶ κῦμα φυγόντες</l>
<l n="110" part="N" TEIform="l">ἐς βουλὴν βασιλῆες ἀολλίσθησαν Ἀχαιῶν. </l>
<l n="111" part="N" TEIform="l">ἡ δὲ τανυφθόγγοιο δέμας κήρυκος ἑλοῦσα</l>
<l n="112" part="N" TEIform="l">συμφράδμων Ὀδυσῆι παρίστατο θοῦρις Ἀθήνη</l>
<l n="113" part="N" TEIform="l">ἀνδρὸς ἐπιχρίουσα μελίχροϊ νέκταρι φωνήν.</l>
<l n="114" part="N" TEIform="l">αὐτὰρ ὁ δαιμονίῃσι νόον βουλῇσιν ἑλίσσων</l>
<l n="115" part="N" TEIform="l">πρῶτα μὲν εἱστήκει κενεόφρονι φωτὶ ἐοικὼς </l>
<l n="116" part="N" TEIform="l">ὄμματος ἀτρέπτοιο βολὴν ἐπὶ γαῖαν ἐρείσας,</l>
<l n="117" part="N" TEIform="l">ἄφνω δʼ ἀενάων ἐπέων ὠδῖνας ἀνοίξας</l>
<l n="118" part="N" TEIform="l">δεινὸν ἀνεβρόντησε καὶ ἠερίης ἅτε πηγῆς</l>
<l n="119" part="N" TEIform="l">ἐξέχεεν μέγα λαῖτμα μελισταγέος νιφετοῖο:</l>
<l n="120" part="N" TEIform="l">ὦ φίλοι, ἤδη μὲν κρύφιος λόχος ἐκτετέλεσται </l>
<l n="121" part="N" TEIform="l">χερσὶ μὲν ἀνδρομέῃσιν, ἀτὰρ βουλῇσιν Ἀθήνης.</l>
<l n="122" part="N" TEIform="l">ὑμεῖς δʼ, οἵτε μάλιστα πεποίθατε κάρτεϊ χειρῶν,</l>
<l n="123" part="N" TEIform="l">πρόφρονες ἀλκήεντι νόῳ καὶ τλήμονι θυμῷ</l>
<l n="124" part="N" TEIform="l">σπέσθε μοι: οὐ γὰρ ἔοικε πολὺν χρόνον ἐνθάδʼ ἐόντας</l>
<pb id="p.590" TEIform="pb"/>
<l n="125" part="N" TEIform="l">μοχθίζειν ἀτέλεστα καὶ ἀχρέα γηράσκοντας, </l>
<l n="126" part="N" TEIform="l">ἀλλὰ χρὴ ζώοντας ἀοίδιμον ἔργον ἀνύσσαι</l>
<l n="127" part="N" TEIform="l">ἢ θανάτῳ βροτόεντι κακοκλεὲς αἶσχος ἀλύξαι.</l>
<l n="128" part="N" TEIform="l">ἡμῖν θαλπωραὶ προφερέστεραι ἤπερ ἐκείνοις,</l>
<l n="129" part="N" TEIform="l">εἰ μήπω στρουθοῖο καὶ ἀρχαίοιο δράκοντος</l>
<l n="130" part="N" TEIform="l">καὶ καλῆς πλατάνοιο καὶ ὠκυμόροις ἐπὶ τέκνοις </l>
<l n="131" part="N" TEIform="l">μητέρος ἑλκομένης ἁπαλῶν τʼ ἐλάθεσθε νεοσσῶν.</l>
<l n="132" part="N" TEIform="l">εἰ δὲ θεοπροπίῃσι γέρων ἀνεβάλλετο Κάλχας,</l>
<l n="133" part="N" TEIform="l">ἀλλὰ καὶ ὣς Ἑλένοιο μετήλυδος ὀμφητῆρος</l>
<l n="134" part="N" TEIform="l">μαντοσύναι καλέουσιν ἑτοιμοτάτην ἐπὶ νίκην.</l>
<l n="135" part="N" TEIform="l">τούνεκά μοι πείθεσθε, καὶ ἱππείην ἐπὶ νηδὺν </l>
<l n="136" part="N" TEIform="l">θαρσαλέοι σπεύδωμεν, ὅπως αὐτάγρετον ἄλγος</l>
<l n="137" part="N" TEIform="l">Τρῶες ἀταρβήτοιο θεῆς ἀπατήνορα τέχνην</l>
<l n="138" part="N" TEIform="l">Ἴλιον εἰσανάγωσιν ἑὸν κακὸν ἀμφαγαπῶντες.</l>
<l n="139" part="N" TEIform="l">οἱ δʼ ἄλλοι πρυμναῖα μεθίετε πείσματα νηῶν</l>
<l n="140" part="N" TEIform="l">πῦρ ἴδιον πλεκτῇσιν ἐνὶ κλισίῃσι βαλόντες: </l>
<l n="141" part="N" TEIform="l">Ἰλιάδος δὲ λιπόντες ἐρημαίην χθονὸς ἀκτὴν</l>
<l n="142" part="N" TEIform="l">πλώετε πασσυδίῃ ψευδώνυμον οἴκαδε νόστον,</l>
<l n="143" part="N" TEIform="l">εἰσόκεν εὐόρμου τετανυσμένον ὲκ περιωπῆς</l>
<l n="144" part="N" TEIform="l">ὔμμι συναγρομένοις ἐπὶ γείτονος αἰγιαλοῖο</l>
<l n="145" part="N" TEIform="l">σημαίνῃ παλίνορσον ἐπὶ πλόον ἑσπέριον πῦρ. </l>
<l n="146" part="N" TEIform="l">καὶ τότε μήτε τις ὄκνος ἐπειγομένων ἐρετάων</l>
<l n="147" part="N" TEIform="l">γινέσθω μήτʼ ἄλλο φόβου νέφος, οἷά τε νύκτες</l>
<l n="148" part="N" TEIform="l">ἀνθρώποισι φέρουσιν ἐλαφροῦ δείματα θυμοῦ.</l>
<l n="149" part="N" TEIform="l">ἔστω δὲ προτέρης ἀρετῆς ἐμφύλιος αἰδώς,</l>
<pb id="p.592" TEIform="pb"/>
<l n="150" part="N" TEIform="l">μηδέ τις αἰσχύνειεν ἑὸν κλέος, ὥς κεν ἕκαστος </l>
<l n="151" part="N" TEIform="l">ἄξιον ὧν ἐμόγησε λάβῃ γέρας ἱπποσυνάων.</l>
<l n="152" part="N" TEIform="l">ὣς φάμενος βουλῆς ἐξήρχετο: τοῖο δὲ μύθοις</l>
<l n="153" part="N" TEIform="l">πρῶτος ἐφωμάρτησε Νεοπτόλεμος θεοειδής,</l>
<l n="154" part="N" TEIform="l">πῶλος ἅτε δροσόεντος ἐπειγόμενος πεδίοιο,</l>
<l n="155" part="N" TEIform="l">ὅστε νεοζυγέεσσιν ἀγαλλόμενος φαλάροισιν </l>
<l n="156" part="N" TEIform="l">ἔφθασε καὶ μάστιγα καὶ ἡνιοχῆος ἀπειλήν.</l>
<l n="157" part="N" TEIform="l">Τυδείδης δʼ ἐπόρουσε Νεοπτολέμῳ Διομήδης</l>
<l n="158" part="N" TEIform="l">θαυμάζων, ὅτι τοῖος ὄην καὶ πρόσθεν Ἀχιλλεύς.</l>
<l n="159" part="N" TEIform="l">ἕσπετο καὶ Κυάνιππος, ὃν εὐπατέρεια Κομαιθὼ</l>
<l n="160" part="N" TEIform="l">Τυδηὶς θαλάμοιο μινυνθαδίοιο τυχοῦσα </l>
<l n="161" part="N" TEIform="l">ὠκυμόρῳ τέκε παῖδα σακεσπάλῳ Αἰγιαλῆι.</l>
<l n="162" part="N" TEIform="l">ἔστη καὶ Μενέλαος: ἄγεν δέ μιν ἄγριος ὁρμὴ</l>
<l n="163" part="N" TEIform="l">Δηιφόβου ποτὶ δῆριν, ἀπηνέι δʼ ἔζεε θυμῷ</l>
<l n="164" part="N" TEIform="l">δεύτερον ἁρπακτῆρα γάμου λελιημένος εὑρεῖν.</l>
<l n="165" part="N" TEIform="l">τῷ δʼ ἐπὶ Λοκρὸς ὄρουσεν Ὀιλῆος ταχὺς Αἴας, </l>
<l n="166" part="N" TEIform="l">εἰσέτι θυμὸν ἔχων πεπνυμένον οὐδʼ ἐπὶ κούραις</l>
<l n="167" part="N" TEIform="l">μαργαίνων ἀθέμιστον: ἀνέστησεν δὲ καὶ ἄλλον,</l>
<l n="168" part="N" TEIform="l">Κρητῶν Ἰδομενῆα μεσαιπόλιον βασιλῆα.</l>
<l n="169" part="N" TEIform="l">Νεστορίδης δʼ ἅμα τοῖσιν ἔβη κρατερὸς Θρασυμήδης,</l>
<l n="170" part="N" TEIform="l">καὶ Τελαμώνιος υἱὸς ἑκηβόλος ἤιε Τεῦκρος </l>
<l n="171" part="N" TEIform="l">τοῖσι δʼ ἐπʼ Ἀδμήτοιο πάις πολύιππος ἀνέστη</l>
<l n="172" part="N" TEIform="l">Εὔμηλος: μετὰ τὸν δὲ θεοπρόπος ἔσσυτο Κάλχας</l>
<l n="173" part="N" TEIform="l">εὖ εἰδώς, ὅτι μόχθον ἀμήχανον ἐκτελέσαντες</l>
<l n="174" part="N" TEIform="l">ἤδη Τρώιον ἄστυ καθιππεύσουσιν Ἀχαιοί.</l>
<l n="175" part="N" TEIform="l">οὐδὲ μὲν οὐδʼ οἳ ἔλειφθεν ἀποστρεφθέντες ἀρωγῆς </l>
<l n="176" part="N" TEIform="l">Εὐρύπυλός τʼ Εὐαιμονίδης ἀγαθός τε Λεοντεύς,</l>
<l n="177" part="N" TEIform="l">Δημοφόων τʼ Ἀκάμας τε, δύω Θησήια τέκνα,</l>
<l n="178" part="N" TEIform="l">Ὀρτυγίδης τʼ Ἄντικλος, ὃν αὐτόθι τεθνειῶτα</l>
<l n="179" part="N" TEIform="l">ἵππῳ δακρύσαντες ἐνεκτερέιξαν Ἀχαιοί,</l>
<pb id="p.594" TEIform="pb"/>
<l n="180" part="N" TEIform="l">Πηνέλεώς τε Μέγης τε καὶ Ἀντιφάτης ἀγαπήνωρ </l>
<l n="181" part="N" TEIform="l">Ἰφιδάμας τε καὶ Εὐρυδάμας, Πελίαο γενέθλη,</l>
<l n="182" part="N" TEIform="l">τόξῳ δʼ Ἀμφιδάμας κεκορυθμένος: ὕστατος αὖτε</l>
<l n="183" part="N" TEIform="l">τέχνης ἀγλαόμητις ἑῆς ἐπέβαινεν Ἐπειός.</l>
<l n="184" part="N" TEIform="l">εὐξάμενοι δὴ ἔπειτα Διὸς γλαυκώπιδι κούρῃ</l>
<l n="185" part="N" TEIform="l">ἱππείην ἔσπευδον ἐς ὁλκάδα: τοῖσι δʼ Ἀθήνη </l>
<l n="186" part="N" TEIform="l">ἀμβροσίῃ κεράσασα θεῶν ἐκόμισσεν ἐδωδὴν</l>
<l n="187" part="N" TEIform="l">δεῖπνον ἔχειν, ἵνα μή τι πανημέριοι λοχόωντες</l>
<l n="188" part="N" TEIform="l">τειρόμενοι βαρύθοιεν ἀτερπέι γούνατα λιμῷ.</l>
<l n="189" part="N" TEIform="l">ὣς δʼ ὁπότε κρυμοῖσιν ἀελλοπόδων νεφελάων</l>
<l n="190" part="N" TEIform="l">ἠέρα παχνώσασα χιὼν ἐπάλυνεν ἀρούρας, </l>
<l n="191" part="N" TEIform="l">τηκομένη δʼ ἀνέηκε πολὺν ῥόον: οἱ δʼ ἀπὸ πέτρης</l>
<l n="192" part="N" TEIform="l">ὀξὺ καταθρῴσκοντα κυβιστητῆρι κυδοιμῷ</l>
<l n="193" part="N" TEIform="l">δοῦπον ὑποπτήξαντες ὀριτρεφέος ποταμοῖο</l>
<l n="194" part="N" TEIform="l">θῆρες ἐρωήσαντες ὑπὸ πτύχα κοιλάδος εὐνῆς</l>
<l n="195" part="N" TEIform="l">σιγῇ φρικαλέῃσιν ἐπὶ πλευρῇσι μένουσι, </l>
<l n="196" part="N" TEIform="l">πικρὰ δὲ πεινάοντες ὀιζυρῆς ὑπʼ ἀνάγκης</l>
<l n="197" part="N" TEIform="l">τλήμονες ἐκδέχαται, πότε παύεται ὄβριμον ὕδωρ:</l>
<l n="198" part="N" TEIform="l">ὣς οἵγε γλαφυροῖο διὰ ξυλόχοιο θορόντες</l>
<l n="199" part="N" TEIform="l">ἀτλήτους ἀνέχοντο πόνους ἀκμῆτες Ἀχαιοί.</l>
<l n="200" part="N" TEIform="l">τοῖσι δʼ ἐπεκλήισσε θύρην ἐγκύμονος ἵππου </l>
<l n="201" part="N" TEIform="l">πιστὸς ἀτεκμάρτοιο δόλου πυλαωρὸς Ὀδυσσεύς.</l>
<l n="202" part="N" TEIform="l">αὐτὸς δʼ ἐν κεφαλῇ σκοπὸς ἕζετο: τὼ δέ οἱ ἄμφω</l>
<l n="203" part="N" TEIform="l">ὀφθαλμὼ ποθέοντες ἐλάνθανον ἐκτὸς ἐόντας. <note n="1" place="unspecified" anchored="yes" TEIform="note">v.l. e)o/ntes.</note>
</l>
<l n="204" part="N" TEIform="l">Ἀτρείδης δʼ ἐκέλευσεν ὑποδρηστῆρας Ἀχαιοὺς</l>
<l n="205" part="N" TEIform="l">λῦσαι λάινον ἕρκος ἐυγνάμπτοισι μακέλλαις, </l>
<l n="206" part="N" TEIform="l">ἵππος ὅπερ κεκάλυπτο: θέλεν δέ ἑ γυμνὸν ἀᾶσαι,</l>
<l n="207" part="N" TEIform="l">τηλεφανὴς ἴνα πᾶσιν ἑὴν χάριν ἀνδράσι πέμποι.</l>
<l n="208" part="N" TEIform="l">καὶ τὸ μὲν ἐξελάχαινον ἐφημοσύνῃ βασιλῆος.</l>
<l n="209" part="N" TEIform="l">ἠέλιος δʼ ὅτε νύκτα παλίνσκιον ἀνδράσιν ἕλκων</l>
<l n="210" part="N" TEIform="l">ἐς δύσιν ἀχλυόπεζαν ἑκηβόλον ἔτραπεν ἠῶ, </l>
<pb id="p.596" TEIform="pb"/>
<l n="211" part="N" TEIform="l">δὴ τότε κηρύκων ἀπεκίδνατο λαὸν ἀυτὴ</l>
<l n="212" part="N" TEIform="l">φεύγειν ἀγγελέουσα καὶ ἑλκέμεν εἰς ἅλα κοίλην</l>
<l n="213" part="N" TEIform="l">νῆας ἐυκραίρους ἀνά τε πρυμνήσια λῦσαι.</l>
<l n="214" part="N" TEIform="l">ἔνθα δὲ πευκήεντος ἀνασχόμενοι πυρὸς ὁρμὴν</l>
<l n="215" part="N" TEIform="l">ἕρκεά τε πρήσαντες ἐυσταθέων κλισιάων </l>
<l n="216" part="N" TEIform="l">νηυσὶν ἀνεπλώεσκον ἀπὸ Ῥοιτειάδος ἀκτῆς</l>
<l n="217" part="N" TEIform="l">ὅρμον ἐς ἀντιπέραιον ἐυστεφάνου Τενέδοιο</l>
<l n="218" part="N" TEIform="l">γλαυκὸν ἀναπτύσσοντες ὕδωρ Ἀθαμαντίδος Ἕλλης.</l>
<l n="219" part="N" TEIform="l">μοῦνος δὲ πληγῇσιν ἑκούσια γυῖα χαραχθεὶς</l>
<l n="220" part="N" TEIform="l">Αἰσιμίδης ἐλέλειπτο Σίνων, ἀπατήλιος ἥρως, </l>
<l n="221" part="N" TEIform="l">κρυπτὸν ἐπὶ Τρώεσσι δόλον καὶ πήματα κεύθων.</l>
<l n="222" part="N" TEIform="l">ὡς δʼ ὁπότε σταλίκεσσι λίνον περικυκλώσαντες</l>
<l n="223" part="N" TEIform="l">θηρσὶν ὀριπλανέεσσι λόχον πολυωπὸν ἔπηξαν</l>
<l n="224" part="N" TEIform="l">ἀνέρες ἀγρευτῆρες: ὁ δʼ ἐκκριδὸν οἶος ἀπʼ ἄλλων,</l>
<l n="225" part="N" TEIform="l">λαθρίδιος πυκινοῖσιν ὑπὸ πτόρθοισι δεδυκώς, </l>
<l n="226" part="N" TEIform="l">δίκτυα παπταίνων ἔλαθεν θηροσκόπος ἀνήρ:</l>
<l n="227" part="N" TEIform="l">ὣς τότε λωβητοῖσι περίστικτος μελέεσσι</l>
<l n="228" part="N" TEIform="l">Τροίῃ λυγρὸν ὄλεθρον ἐμήδετο. κὰδ δέ οἱ ὤμους</l>
<l n="229" part="N" TEIform="l">ἕλκεσι ποιητοῖσι κατέρρεε νήχυτον αἷμα.</l>
<l n="230" part="N" TEIform="l">ἡ δὲ περὶ κλισίῃσιν ἐμαίνετο παννυχίη φλὸξ </l>
<l n="231" part="N" TEIform="l">καπνὸν ἐρευγομένη περιδινέα φοιτάδι ῥιπῇ:</l>
<l n="232" part="N" TEIform="l">Ἥφαιστος δʼ ἐκέλευεν ἐρίβρομος: ἐκ δὲ θυέλλας</l>
<l n="233" part="N" TEIform="l">παντοίας ἐτίνασσεν ἐπιπνείουσα καὶ αὐτή,</l>
<pb id="p.598" TEIform="pb"/>
<l n="234" part="N" TEIform="l">μήτηρ ἀθανάτοιο πυρός, φαεσίμβροτος Ἥρη.</l>
<l n="235" part="N" TEIform="l">ἤδη δὲ Τρώεσσι καὶ Ἰλιάδεσσι γυναιξὶν </l>
<l n="236" part="N" TEIform="l">ὄρθρον ὑπὸ σκιόεντα πολύθροος ἤλυθε φήμη</l>
<l n="237" part="N" TEIform="l">δήιον ἀγγέλλουσα φόβον σημάντορι καπνῷ.</l>
<l n="238" part="N" TEIform="l">αὐτίκα δʼ ἐξέθορον πυλέων πετάσαντες ὀχῆας</l>
<l n="239" part="N" TEIform="l">πεζοί θʼ ἱππῆές τε καὶ ἐς πεδίον προχέοντο</l>
<l n="240" part="N" TEIform="l">διζόμενοι, μή τού τις ἔην δόλος ἄλλος Ἀχαιῶν. </l>
<l n="241" part="N" TEIform="l">οἱ δὲ θοοὺς οὐρῆας ὑποζεύξαντες ἀπήναις</l>
<l n="242" part="N" TEIform="l">ἐκ πόλιος κατέβαινον ἅμα Πριάμῳ βασιλῆι</l>
<l n="243" part="N" TEIform="l">ἄλλοι δημογέροντες: ἐλαφρότατοι δʼ ἐγένοντο</l>
<l n="244" part="N" TEIform="l">θαλπόμενοι περὶ παισίν, ὅσους λίπε φοίνιος Ἄρης,</l>
<l n="245" part="N" TEIform="l">ὀσσόμενοι καὶ γῆρας ἐλεύθερον: οὐ μὲν ἔμελλον </l>
<l n="246" part="N" TEIform="l">γηθήσειν ἐπὶ δηρόν, ἐπεὶ Διὸς ἤθελε βουλή.</l>
<l n="247" part="N" TEIform="l">οἱ δʼ ὅτε τεχνήεντος ἴδον δέμας αἰόλον ἵππου,</l>
<l n="248" part="N" TEIform="l">θαύμασαν ἀμφιχυθέντες, ἅτʼ ἠχήεντες ἰδόντες</l>
<l n="249" part="N" TEIform="l">αἰετὸν ἀλκήεντα περικλάζουσι κολοιοί.</l>
<l n="250" part="N" TEIform="l">τοῖσι δὲ τετρηχυῖα καὶ ἄκριτος ἔμπεσε βουλή: </l>
<l n="251" part="N" TEIform="l">οἱ μὲν γὰρ πολέμῳ βαρυπενθέι κεκμηῶτες,</l>
<l n="252" part="N" TEIform="l">ἵππον ἀπεχθήραντες, ἐπεὶ πέλεν ἔργον Ἀχαιῶν,</l>
<l n="253" part="N" TEIform="l">ἤθελον ἢ δολιχοῖσιν ἐπὶ κρημνοῖσιν ἀράξαι</l>
<l n="254" part="N" TEIform="l">ἠὲ καὶ ἀμφιτόμοισι διαρρῆξαι πελέκεσσιν:</l>
<l n="255" part="N" TEIform="l">οἱ δὲ νεοξέστοιο πεποιθότες ἔργμασι τέχνης </l>
<l n="256" part="N" TEIform="l">ἀθανάτοις ἐκέλευον ἀρήιον ἵππον ἀνάψαι,</l>
<l n="257" part="N" TEIform="l">ὕστερον Ἀργείοιο μόθου σημήιον εἶναι.</l>
<l n="258" part="N" TEIform="l">φραζομένοις δʼ ἐπὶ τοῖσι παναίολα γυῖα κομίζων</l>
<l n="259" part="N" TEIform="l">γυμνὸς ὑπὲρ πεδίοιο φάνη κεκακωμένος ἀνήρ:</l>
<pb id="p.600" TEIform="pb"/>
<l n="260" part="N" TEIform="l">αἵματι δὲ σμώδιγγες ἀεικέϊ βεβριθυῖαι </l>
<l n="261" part="N" TEIform="l">ἴχνια λωβήεντα θοῶν ἀνέφαινον ἱμάντων.</l>
<l n="262" part="N" TEIform="l">αὐτίκα δὲ Πριάμοιο ποδῶν προπάροιθεν ἐλυσθεὶς</l>
<l n="263" part="N" TEIform="l">ἱκεσίαις παλάμῃσι παλαιῶν ἥψατο γούνων,</l>
<l n="264" part="N" TEIform="l">λισσόμενος δὲ γέροντα δολοπλόκον ἴαχε μῦθον:</l>
<l n="265" part="N" TEIform="l">ἄνδρα μὲν Ἀργείοισιν ὁμόπλοον εἴ μʼ ἐλεαίρεις, </l>
<l n="266" part="N" TEIform="l">Τρώων δὲ ῥυστῆρα καὶ ἄστεος εἴ με σαώσεις,</l>
<l n="267" part="N" TEIform="l">Δαρδανίδη σκηπτοῦχε, καὶ ὕστατον ἐχθρὸν Ἀχαιῶν—</l>
<l n="268" part="N" TEIform="l">οἷά με λωβήσαντο θεῶν ὄπιν οὐκ ἀλέγοντες</l>
<l n="269" part="N" TEIform="l">οὐδὲν ἀλιτραίνοντα, κακοὶ καὶ ἀπηνέες αἰεί:</l>
<l n="270" part="N" TEIform="l">ὣς μέν Ἀχιλλῆος γέρας ἥρπασαν Αἰακίδαο, </l>
<l n="271" part="N" TEIform="l">ὣς δὲ Φιλοκτήτην ἔλιπον πεπεδημένον ὕδρῳ,</l>
<l n="272" part="N" TEIform="l">ἔκτειναν δὲ καὶ αὐτὸν ἀγασσάμενοι Παλαμήδην.</l>
<l n="273" part="N" TEIform="l">καὶ νῦν οἷά μʼ ἔρεξαν ἀτάσθαλοι, οὕνεκα φεύγειν</l>
<l n="274" part="N" TEIform="l">οὐκ ἔθελον σὺν τοῖσι, μένειν δʼ ἐκέλευον ἑταίρους:</l>
<l n="275" part="N" TEIform="l">οἱ δὲ νοοπλήγεσσιν ἀτασθαλίῃσι δαμέντες </l>
<l n="276" part="N" TEIform="l">εἵματα μέν μʼ ἀπέδυσαν, ἀεικελίῃσι δʼ ἱμάσθλαις</l>
<l n="277" part="N" TEIform="l">πᾶν δέμας οὐτήσαντες ἐπὶ ξείνῃ λίπον ἀκτῇ.</l>
<l n="278" part="N" TEIform="l">ἀλλά, μάκαρ, πεφύλαξο Διὸς σέβας ἱκεσίοιο:</l>
<l n="279" part="N" TEIform="l">χάρμα γὰρ Ἀργείοισι γενήσομαι, εἴ κεν ἐάσῃς</l>
<l n="280" part="N" TEIform="l">χερσὶν ὕπο Τρώων ἱκέτην καὶ ξεῖνον ὀλέσθαι. </l>
<l n="281" part="N" TEIform="l">αὐτὰρ ἐγὼ πάντεσσιν ἐπάρκιος ἔσσομαι ὑμῖν</l>
<l n="282" part="N" TEIform="l">μηκέτι δειμαίνειν πόλεμον παλίνορσον Ἀχαιῶν.</l>
<l n="283" part="N" TEIform="l">ὣς φάτο: τὸν δʼ ὁ γέρων ἀγανῇ μειλίξατο φωνῇ:</l>
<l n="284" part="N" TEIform="l">ξεῖνε, σὲ μὲν Τρώεσσι μεμιγμένον οὐκέτʼ ἔοικε</l>
<pb id="p.602" TEIform="pb"/>
<l n="285" part="N" TEIform="l">τάρβος ἔχειν: ἔφυγες γὰρ ἀνάρσιον ὕβριν Ἀχαιῶν. </l>
<l n="286" part="N" TEIform="l">αἰεὶ δʼ ἡμέτερος φίλος ἔσσεαι, οὐδέ σε πάτρης</l>
<l n="287" part="N" TEIform="l">οὐδὲ πολυκτεάνων θαλάμων γλυκὺς ἵμερος αἱρεῖ.</l>
<l n="288" part="N" TEIform="l">ἀλλʼ ἄγε καὶ σύ μοι εἰπέ, τί τοι τόδε θαῦμα τέτυκται,</l>
<l n="289" part="N" TEIform="l">ἵππος, ἀμειλίκτοιο φόβου τέρας: εἰπὲ δὲ σεῖο</l>
<l n="290" part="N" TEIform="l">οὔνομα καὶ γενεήν, ὁπόθεν δέ σε νῆες ἔνεικαν. </l>
<l n="291" part="N" TEIform="l">τὸν δʼ ἐπιθαρσήσας προσέφη πολυμήχανος ἥρως:</l>
<l n="292" part="N" TEIform="l">ἐξερέω καὶ ταῦτα: σὺ γάρ μʼ ἐθέλοντα κελεύεις.</l>
<l n="293" part="N" TEIform="l">ἄργός μοι πόλις ἐστί, Σίνων δέ μοι οὔνομα κεῖται:</l>
<l n="294" part="N" TEIform="l">αἴσιμον αὖ καλέουσιν ἐμὸν πολιὸν γενετῆρα:</l>
<l n="295" part="N" TEIform="l">ἵππον δʼ Ἀργείοισι παλαίφατον εὗρεν Ἐπειός: </l>
<l n="296" part="N" TEIform="l">εἰ μὲν γάρ μιν ἐᾶτε μένειν αὐτοῦ ἐνὶ χώρῃ,</l>
<l n="297" part="N" TEIform="l">Τροίην θέσφατόν ἐστιν ἑλεῖν πόλιν ἔγχος Ἀχαιῶν:</l>
<l n="298" part="N" TEIform="l">εἰ δέ μιν ἁγνὸν ἄγαλμα λάβῃ νηοῖσιν Ἀθήνη,</l>
<l n="299" part="N" TEIform="l">φεύξονται προφυγόντες ἀνηνύστοις ἐπʼ ἀέθλοις.</l>
<l n="300" part="N" TEIform="l">ἀλλʼ ἄγε δὴ σειρῇσι περίπλοκον ἀμφιβαλόντες </l>
<l n="301" part="N" TEIform="l">ἕλκετʼ ἐς ἀκρόπολιν μεγάλην χρυσήνιον ἵππον:</l>
<l n="302" part="N" TEIform="l">ἄμμι δʼ Ἀθηναίη ἐρυσίπτολις ἡγεμονεύοι</l>
<l n="303" part="N" TEIform="l">δαιδάλεον σπεύδουσα λαβεῖν ἀνάθημα καὶ αὐτή.</l>
<l n="304" part="N" TEIform="l">ὣς ἄρʼ ἔφη: καὶ τὸν μὲν ἄναξ ἐκέλευσε λαβόντα</l>
<l n="305" part="N" TEIform="l">ἕσσασθαι χλαῖνάν τε χιτῶνά τε, τοὶ δέ, βοείαις </l>
<l n="306" part="N" TEIform="l">δησάμενοι σειρῇσιν, ἐυπλέκτοισι κάλωσιν</l>
<l n="307" part="N" TEIform="l">εἷλκον ὑπὲρ πεδίοιο, θοῶν ἐπιβήτορα κύκλων,</l>
<l n="308" part="N" TEIform="l">ἵππον ἀριστήεσσι βεβυσμένον: οἱ δὲ πάροιθεν</l>
<l n="309" part="N" TEIform="l">αὐλοὶ καὶ φόρμιγγες ὁμὴν ἐλίγαινον ἀοιδήν.</l>
<l n="310" part="N" TEIform="l">σχέτλιον ἀφραδέων μερόπων γένος, οἷσιν ὁμίχλη </l>
<l n="311" part="N" TEIform="l">ἄσκοπος ἐσσομένων: κενεῷ δʼ ὑπὸ χάρματι πολλοὶ</l>
<l n="312" part="N" TEIform="l">πολλάκις ἀγνώσσουσι περιπταίοντες ὀλέθρῳ.</l>
<l n="313" part="N" TEIform="l">οἵη καὶ Τρώεσσι τότε φθισίμβροτος ἄτη</l>
<pb id="p.604" TEIform="pb"/>
<l n="314" part="N" TEIform="l">ἐς πόλιν αὐτοκέλευθος ἐκώμασεν: οὐδέ τις ἀνδρῶν</l>
<l n="315" part="N" TEIform="l">ᾔδεεν, οὕνεκα λάβρον ἐφέλκετο πένθος ἄλαστον. </l>
<l n="316" part="N" TEIform="l">ἄνθεα δὲ δροσόεντος ἀμησάμενοι ποταμοῖο</l>
<l n="317" part="N" TEIform="l">ἔστεφον αὐχενίους πλοκάμους σφετέροιο φονῆος.</l>
<l n="318" part="N" TEIform="l">γαῖα δὲ χαλκείοισιν ἐρεικομένη περὶ κύκλοις</l>
<l n="319" part="N" TEIform="l">δεινὸν ὑπεβρυχᾶτο, σιδήρειοι δὲ διʼ αὐτῶν</l>
<l n="320" part="N" TEIform="l">τριβόμενοι τρηχεῖαν ἀνέστενον ἄξονες ἠχήν: </l>
<l n="321" part="N" TEIform="l">τετρίγει δὲ κάλων ξυνοχή, καὶ πᾶσα ταθεῖσα</l>
<l n="322" part="N" TEIform="l">λιγνὺν αἰθαλόεσσαν ἕλιξ ἀνεκήκιε σειρή.</l>
<l n="323" part="N" TEIform="l">πολλὴ δʼ ἑλκόντων ἐνοπὴ καὶ κόμπος ὀρώρει:</l>
<l n="324" part="N" TEIform="l">ἔβρεμε νυμφαίῃσιν ἅμα δρυσὶ δάσκιος Ἴδη,</l>
<l n="325" part="N" TEIform="l">ἴαχε καὶ Ξάνθου ποταμοῦ κυκλούμενον ὕδωρ, </l>
<l n="326" part="N" TEIform="l">καὶ στόμα κεκλήγει Σιμοείσιον: οὐρανίη δὲ</l>
<l n="327" part="N" TEIform="l">ἐκ Διὸς ἑλκόμενον πόλεμον μαντεύετο σάλπιγξ.</l>
<l n="328" part="N" TEIform="l">οἱ δʼ ἦγον προπάροιθεν: ὁδὸς δʼ ἐβαρύνετο μακρὴ</l>
<l n="329" part="N" TEIform="l">σχιζομένη ποταμοῖσι καὶ οὐ πεδίοισιν ὁμοίη.</l>
<l n="330" part="N" TEIform="l">εἵπετο δʼ αἰόλος ἵππος ἀρηιφίλους ἐπὶ βωμοὺς </l>
<l n="331" part="N" TEIform="l">κυδιόων ὑπέροπλα, βίην δʼ ἐπέρεισεν Ἀθήνη</l>
<l n="332" part="N" TEIform="l">χεῖρας ἐπιβρίσασα νεογλυφέων ἐπὶ μηρῶν.</l>
<l n="333" part="N" TEIform="l">ὧδε θέων ἀκίχητος ἐπέδραμε θᾶσσον ὀιστοῦ</l>
<l n="334" part="N" TEIform="l">Τρῶας ἐυσκάρθμοισιν ὁδοιπορίῃσι διώκων,</l>
<l n="335" part="N" TEIform="l">εἰσόκε δὴ πυλέων ἐπεβήσατο Δαρδανιάων. </l>
<l n="336" part="N" TEIform="l">αἱ δέ οἱ ἐρχομένῳ θυρέων πτύχες ἐστείνοντο:</l>
<l n="337" part="N" TEIform="l">ἀλλʼ Ἥρη μὲν ἔλυσεν ἐπὶ δρόμον αὖθις ὁδοῖο</l>
<l n="338" part="N" TEIform="l">πρόσθεν ἀναστέλλουσα, Ποσειδάων δʼ ἀπὸ πύργων</l>
<l n="339" part="N" TEIform="l">σταθμὸν ἀνοιγομένων πυλέων ἀνέκοπτε τριαίνῃ.</l>
<l n="340" part="N" TEIform="l">Τρωιάδες δὲ γυναῖκες ἀνὰ πτόλιν ἄλλοθεν ἄλλαι, </l>
<l n="341" part="N" TEIform="l">νύμφαι τε πρόγαμοί τε καὶ ἴδμονες Εἰλειθυίης,</l>
<l n="342" part="N" TEIform="l">μολπῇ τʼ ὀρχηθμῷ τε περὶ βρέτας εἱλίσσοντο:</l>
<pb id="p.606" TEIform="pb"/>
<l n="343" part="N" TEIform="l">ἄλλαι δὲ χνοόωσαν ἀμελγόεναι χάριν ὄμβρου</l>
<l n="344" part="N" TEIform="l">ὁλκῷ δουρατέῳ ῥοδέους στορέσαντο τάπητας.</l>
<l n="345" part="N" TEIform="l">αἱ δὲ θαλασσαίης ἐπιμάζια νήματα μίτρης </l>
<l n="346" part="N" TEIform="l">λυσάμεναι κλωστοῖσι κατέπλεκον ἄνθεσιν ἵππον.</l>
<l n="347" part="N" TEIform="l">καί τις ἀπειρεσίοιο πίθου κρήδεμνον ἀνεῖσα</l>
<l n="348" part="N" TEIform="l">χρυσείῳ προχέουσα κρόκῳ κεκερασμένον οἶνον</l>
<l n="349" part="N" TEIform="l">γαῖαν ἀνεκνίσσωσε χυτὴν εὐώδεϊ πηλῷ.</l>
<l n="350" part="N" TEIform="l">ἀνδρομέῃ δὲ βοῇ συνεβάλλετο θῆλυς ἰωή, </l>
<l n="351" part="N" TEIform="l">καὶ παίδων ἀλαλητὸς ἐμίσγετο γήραος ἠχῇ.</l>
<l n="352" part="N" TEIform="l">οἷαι δʼ ἀφνειοῖο μετήλυδες Ὠκεανοῖο,</l>
<l n="353" part="N" TEIform="l">χείματος ἀμφίπολοι, γεράνων στίχες ἠεροφώνων,</l>
<l n="354" part="N" TEIform="l">κύκλον ἐπογμεύουσιν ἀλήμονος ὀρχηθμοῖο</l>
<l n="355" part="N" TEIform="l">γειοπόνοις ἀρότῃσιν ἀπεχθέα κεκληγυῖαι: </l>
<l n="356" part="N" TEIform="l">ὣς οἵγε κλαγγῇ τε διʼ ἄστεος ἠδὲ κυδοιμῷ</l>
<l n="357" part="N" TEIform="l">ἦγον ἐς ἀκρόπολιν βεβαρημένον ἔνδοθεν ἵππον.</l>
<l n="358" part="N" TEIform="l">κούρη δὲ Πριάμοιο θεήλατος οὐκέτι μίμνειν</l>
<l n="359" part="N" TEIform="l">ἤθελεν ἐν θαλάμοισι: διαρρήξασα δʼ ὀχῆας</l>
<l n="360" part="N" TEIform="l">ἔδραμεν ἠύτε πόρτις ἀήσυρος, ἥντε τυπεῖσαν </l>
<l n="361" part="N" TEIform="l">κέντρον ἀνεπτοίησε βοορραίσταο μύωπος:</l>
<l n="362" part="N" TEIform="l">ἡ δʼ οὐκ εἰς ἀγέλην ποτιδέρκεται οὐδὲ βοτῆρι</l>
<l n="363" part="N" TEIform="l">πείθεται οὐδὲ νομοῖο λιλαίεται, ἀλλὰ βελέμνῳ</l>
<l n="364" part="N" TEIform="l">ὀξέι θηγομένη βοέων ἐξήλυθε θεσμῶν:</l>
<l n="365" part="N" TEIform="l">τοίη μαντιπόλοιο βολῆς ὑπὸ νύγματι κούρη </l>
<l n="366" part="N" TEIform="l">πλαζομένη κραδίην ἱερὴν ἀνεσείετο δάφνην.</l>
<l n="367" part="N" TEIform="l">πάντη δʼ ἐβρυχᾶτο κατὰ πτόλιν: οὐδὲ τοκήων</l>
<l n="368" part="N" TEIform="l">οὐδὲ φίλων ἀλέγιζε: λίπεν δέ ἑ παρθένος αἰδώς.</l>
<pb id="p.608" TEIform="pb"/>
<l n="369" part="N" TEIform="l">οὐχ οὕτω Θρήισσαν ἐνὶ δρυμοῖσι γυναῖκα</l>
<l n="370" part="N" TEIform="l">νήδυμος αὐλὸς ἔτυψεν ὀρειμανέος Διονύσου, </l>
<l n="371" part="N" TEIform="l">ἥτε θεῷ πληγεῖσα παρήορον ὄμμα τιταίνει</l>
<l n="372" part="N" TEIform="l">γυμνὸν ἐπισσείουσα κάρη κυανάμπυκι κισσῷ,</l>
<l n="373" part="N" TEIform="l">ὡς ἥγε πτερόεντος ἀναΐξασα νόοιο</l>
<l n="374" part="N" TEIform="l">Κασσάνδρη θεόφοιτος ἐμαίνετο: πυκνὰ δὲ χαίτην</l>
<l n="375" part="N" TEIform="l">κοπτομένη καὶ στέρνον ἀνίαχε μαινάδι φωνῇ: </l>
<l n="376" part="N" TEIform="l">ὦ μέλεοι, τίνα τοῦτον ἀνάρσιον ἵππον ἄγοντες</l>
<l n="377" part="N" TEIform="l">δαιμόνιοι μαίνεσθε καὶ ὑστατίην ἐπὶ νύκτα</l>
<l n="378" part="N" TEIform="l">σπεύδετε καὶ πολέμοιο πέρας καὶ νήγρετον ὕπνον;</l>
<l n="379" part="N" TEIform="l">δυσμενέων ὅδε κῶμος ἀρήιος: αἱ δέ που ἤδη</l>
<l n="380" part="N" TEIform="l">τίκτουσιν μογερῆς Ἑκάβης ὠδῖνες ὀνείρων, </l>
<l n="381" part="N" TEIform="l">λήγει δʼ ἀμβολιεργὸν ἔτος πολέμοιο λυθέντος.</l>
<l n="382" part="N" TEIform="l">τοῖος ἀριστήων λόχος ἔρχεται, οὓς ἐπὶ χάρμην</l>
<l n="383" part="N" TEIform="l">τεύχεσιν ἀστράπτοντας ἀμαυροτάτην ὑπὸ νύκτα</l>
<l n="384" part="N" TEIform="l">τέξεται ὄβριμος ἵππος: ἐπὶ χθόνα δʼ ἄρτι θορόντες</l>
<l n="385" part="N" TEIform="l">ἐς μόθον ὁρμήσουσι τελειότατοι πολεμισταί. </l>
<l n="386" part="N" TEIform="l">οὐ γὰρ ἐπʼ ὠδίνεσσι μογοστόκον ἵππον ἀνεῖσαι</l>
<l n="387" part="N" TEIform="l">ἀνδράσι τικτομένοισιν ἐπισχήσουσι γυναῖκες,</l>
<l n="388" part="N" TEIform="l">αὐτὴ δʼ Εἰλείθυια γενήσεται, ἥ μιν ἔτευξε:</l>
<l n="389" part="N" TEIform="l">γαστέρα δὲ πλήθουσαν ἀνακλίνασα βοήσει</l>
<l n="390" part="N" TEIform="l">μαῖα πολυκλαύτοιο τόκου πτολίπορθος Ἀθήνη. </l>
<l n="391" part="N" TEIform="l">καὶ δὴ πορφύρεον μὲν ἑλίσσεται ἔνδοθι πύργων</l>
<l n="392" part="N" TEIform="l">αἵματος ἐκχυμένου πέλαγος καὶ κῦμα φόνοιο,</l>
<l n="393" part="N" TEIform="l">δεσμά τε συμπαθέων πλέκεται περὶ χερσὶ γυναικῶν</l>
<l n="394" part="N" TEIform="l">νυμφία, φωλεύει δʼ ὑπὸ δούρασι κευθόμενον πῦρ.</l>
<l n="395" part="N" TEIform="l">ὤμοι ἐμῶν ἀχέων, ὤμοι σέο, πάτριον ἄστυ, </l>
<l n="396" part="N" TEIform="l">αὐτίκα λεπταλέη κόνις ἔσσεαι, οἴχεται ἔργον</l>
<l n="397" part="N" TEIform="l">ἀθανάτων, προθέλυμνα θεμείλια Λαομέδοντος.</l>
<pb id="p.610" TEIform="pb"/>
<l n="398" part="N" TEIform="l">καὶ σέ, πάτερ, καὶ μῆτερ, ὀδύρομαι, οἷά μοι ἤδη</l>
<l n="399" part="N" TEIform="l">ἀμφότεροι πείσεσθε: σὺ μέν, πάτερ, οἰκτρὰ δεδουπὼς</l>
<l n="400" part="N" TEIform="l">κείσεαι Ἑρκείοιο Διὸς μεγάλου παρὰ βωμῷ: </l>
<l n="401" part="N" TEIform="l">μῆτερ ἀριστοτόκεια, σὲ δὲ βροτέης ἀπὸ μορφῆς</l>
<l n="402" part="N" TEIform="l">λυσσαλέην ἐπὶ παισὶ θεοὶ κύνα ποιήσουσι.</l>
<l n="403" part="N" TEIform="l">δῖα Πολυξείνη, σὲ δὲ πατρίδος ἐγγύθι γαίης</l>
<l n="404" part="N" TEIform="l">κεκλιμένην ὀλίγον δακρύσομαι: ὡς ὄφελέν τις</l>
<l n="405" part="N" TEIform="l">Ἀργείων ἐπὶ σοῖσι γόοις ὀλέσαι με καὶ αὐτήν. </l>
<l n="406" part="N" TEIform="l">τίς γάρ μοι χρειὼ βιότου πλέον, εἴ με φυλάσσει</l>
<l n="407" part="N" TEIform="l">οἰκτροτάτῳ θανάτῳ, ξείνη δέ με γαῖα καλύψει;</l>
<l n="408" part="N" TEIform="l">τοιάδε μοι δέσποινα καὶ αὐτῷ δῶρον ἄνακτι</l>
<l n="409" part="N" TEIform="l">ἀντὶ τόσων καμάτων Ἀγαμέμνονι πότμον ὑφαίνει.</l>
<l n="410" part="N" TEIform="l">ἀλλʼ ἤδη φράζεσθε—τὰ δὲ γνώσεσθε παθόντες— </l>
<l n="411" part="N" TEIform="l">καὶ νεφέλην ἀπόθεσθε, φίλοι, βλαψίφρονος ἄτης.</l>
<l n="412" part="N" TEIform="l">ῥηγνύσθω πελέκεσσι δέμας πολυχανδέος ἵππου</l>
<l n="413" part="N" TEIform="l">ἢ πυρὶ καιέσθω: δολόεντα δὲ σώματα κεῦθον</l>
<l n="414" part="N" TEIform="l">ὀλλύσθω, μεγάλη δὲ ποθὴ Δαναοῖσι γενέσθω.</l>
<l n="415" part="N" TEIform="l">καὶ τότε μοι δαίνυσθε καὶ ἐς χορὸν ὀτρύνεσθε</l>
<l n="416" part="N" TEIform="l">στησάμενοι κρητῆρας ἐλευθερίης ἐρατεινῆς.</l>
<l n="417" part="N" TEIform="l">ἡ μὲν ἔφη: τῇ δʼ οὔτις ἐπείθετο: τὴν γὰρ Ἀπόλλων</l>
<l n="418" part="N" TEIform="l">ἀμφότερον μάντιν τʼ ἀγαθὴν καὶ ἄπιστον ἔθηκεν.</l>
<l n="419" part="N" TEIform="l">τὴν δὲ πατὴρ ἐνένιπεν ὁμοκλήσας ἐπέεσσι:</l>
<pb id="p.612" TEIform="pb"/>
<l n="420" part="N" TEIform="l">τίς σε πάλιν, κακόμαντι, δυσώνυμος ἤγαγε δαίμων,</l>
<l n="421" part="N" TEIform="l">θαρσαλέη κυνόμυια; μάτην ὑλάουσʼ ἀπερύκεις.</l>
<l n="422" part="N" TEIform="l">οὔπω σοι κέκμηκε νόος λυσσώδεϊ νούσῳ,</l>
<l n="423" part="N" TEIform="l">οὐδὲ παλιμφήμων ἐκορέσσαο λαβροσυνάων;</l>
<l n="424" part="N" TEIform="l">ἀλλὰ καὶ ἡμετέρῃσιν ἐπαχνυμένη θαλίῃσιν</l>
<l n="425" part="N" TEIform="l">ἤλυθες, ὁππότε πᾶσιν ἐλεύθερον ἦμαρ ἀνῆψεν</l>
<l n="426" part="N" TEIform="l">ἡμῖν Ζεὺς Κρονίδης, ἐκέδασσε δὲ νῆας Ἀχαιῶν.</l>
<l n="427" part="N" TEIform="l">οὐδʼ ἔτι δούρατα μακρὰ τινάσσεται, οὐδʼ ἔτι τόξα</l>
<l n="428" part="N" TEIform="l">ἕλκεται, οὐ ξιφέων σελαγή, σιγῶσι δʼ ὀιστοί,</l>
<l n="429" part="N" TEIform="l">ἀλλὰ χοροὶ καὶ μοῦσα μελίπνοος, οὐδʼ ἔτι νείκη,</l>
<l n="430" part="N" TEIform="l">οὐ μήτηρ ἐπὶ παιδὶ κινύρεται, οὐδʼ ἐπὶ δῆριν</l>
<l n="431" part="N" TEIform="l">ἄνδρα γυνὴ πέμψασα νέκυν δακρύσατο χήρη:</l>
<l n="432" part="N" TEIform="l">ἵππον ἀνελκόμενον δέχεται πολιοῦχος Ἀθήνη.</l>
<l n="433" part="N" TEIform="l">παρθένε τολμήεσσα, σὺ δὲ πρὸ δόμοιο θοροῦσα</l>
<l n="434" part="N" TEIform="l">ψεύδεα θεσπίζουσα καὶ ἄγρια μαργαίνουσα</l>
<l n="435" part="N" TEIform="l">μοχθίζεις ἀτέλεστα καὶ ἱερὸν ἄστυ μιαίνεις.</l>
<l n="436" part="N" TEIform="l">ἔρρʼ οὕτως: ἡμῖν δὲ χοροὶ θαλίαι τε μέλονται.</l>
<l n="437" part="N" TEIform="l">οὐ γὰρ ἔτι Τροίης ὑπὸ τείχεσι δεῖμα λέλειπται,</l>
<l n="438" part="N" TEIform="l">οὐδʼ ἔτι μαντιπόλοιο τεῆς κεχρήμεθα φωνῆς.</l>
<l n="439" part="N" TEIform="l">ὣς εἰπὼν ἐκέλευσεν ἄγειν ἑτερόφρονα κούρην</l>
<l n="440" part="N" TEIform="l">κεύθων ἐν θαλάμοισι: μόγις δʼ ἀέκουσα τοκῆι</l>
<l n="441" part="N" TEIform="l">πείθετο, παρθενίῳ δὲ περὶ κλιντῆρι πεσοῦσα</l>
<l n="442" part="N" TEIform="l">κλαῖεν ἐπισταμένη τὸν ἑὸν μόρον: ἔβλεπε δʼ ἤδη</l>
<l n="443" part="N" TEIform="l">πατρίδος αἰθομένης ἐπὶ τείχεσι μαρνάμενον πῦρ.</l>
<l n="444" part="N" TEIform="l">οἱ δὲ πολισσούχοιο θεῆς ὑπὸ νηὸν Ἀθήνης</l>
<l n="445" part="N" TEIform="l">ἵππον ἀναστήσαντες ἐυξέστων ἐπὶ βάθρων</l>
<l n="446" part="N" TEIform="l">ἔφλεγον ἱερὰ καλὰ πολυκνίσσων ἐπὶ βωμῶν:</l>
<l n="447" part="N" TEIform="l">ἀθάνατοι δʼ ἀνένευον ἀνηνύστους ἑκατόμβας.</l>
<l n="448" part="N" TEIform="l">εἰλαπίνη δʼ ἐπίδημος ἔην καὶ ἀμήχανος ὕβρις,</l>
<l n="449" part="N" TEIform="l">ὕβρις ἐλαφρίζουσα μέθην λυσήνορος οἴνου.</l>
<l n="450" part="N" TEIform="l">ἀφραδίῃ τε βέβυστο, μεθημοσύνῃ τε κεχήνει</l>
<pb id="p.614" TEIform="pb"/>
<l n="451" part="N" TEIform="l">πᾶσα πόλις, πυλέων δʼ ὀλίγοις φυλάκεσσι μεμήλει:</l>
<l n="452" part="N" TEIform="l">ἤδη γὰρ καὶ φέγγος ἐδύετο, δαιμονίη δὲ</l>
<l n="453" part="N" TEIform="l">Ἴλιον αἰπεινὴν ὀλεσίπτολις ἀμφέβαλεν νύξ.</l>
<l n="454" part="N" TEIform="l">Ἀργείῃ δʼ Ἑλένῃ πολιὸν δέμας ἀσκήσασα</l>
<l n="455" part="N" TEIform="l">ἦλθε δολοφρονέουσα πολυφράδμων Ἀφροδίτη, </l>
<l n="456" part="N" TEIform="l">ἐκ δὲ καλεσσαμένη προσέφη πειθήμονι φωνῇ:</l>
<l n="457" part="N" TEIform="l">νύμφα φίλη, καλέει σε πόσις Μενέλαος ἀγήνωρ</l>
<l n="458" part="N" TEIform="l">ἵππῳ δουρατέῳ κεκαλυμμένος, ἀμφὶ δʼ Ἀχαιῶν</l>
<l n="459" part="N" TEIform="l">ἡγεμόνες λοχόωσι τεῶν μνηστῆρες ἀέθλων.</l>
<l n="460" part="N" TEIform="l">ἀλλʼ ἴθι, μηδʼ ἔτι τοι μελέτω Πριάμοιο γέροντος </l>
<l n="461" part="N" TEIform="l">μήτʼ ἄλλων Τρώων μήτʼ αὐτοῦ Δηιφόβοιο:</l>
<l n="462" part="N" TEIform="l">ἤδη γάρ σε δίδωμι πολυτλήτῳ Μενελάῳ.</l>
<l n="463" part="N" TEIform="l">ὣς φαμένη θεὸς αὖθις ἀνέδραμεν: ἡ δὲ δόλοισι</l>
<l n="464" part="N" TEIform="l">θελγομένη κραδίην θάλαμον λίπε κηώεντα,</l>
<l n="465" part="N" TEIform="l">καί οἱ Δηίφοβος πόσις εἴπετο: τὴν δὲ κιοῦσαν </l>
<l n="466" part="N" TEIform="l">Τρῳάδες ἑλκεχίτωνες ἐθηήσαντο γυναῖκες.</l>
<l n="467" part="N" TEIform="l">ἡ δʼ ὁπόθʼ ὑψιμέλαθρον ἐς ἱερὸν ἦλθεν Ἀθήνης,</l>
<l n="468" part="N" TEIform="l">ἔστη παπταίνουσα φυὴν εὐήνορος ἵππου.</l>
<l n="469" part="N" TEIform="l">τρὶς δὲ περιστείχουσα καὶ Ἀργείους ἐρέθουσα</l>
<l n="470" part="N" TEIform="l">πάσας ἠυκόμους ἀλόχους ὀνόμαζεν Ἀχαιῶν </l>
<l n="471" part="N" TEIform="l">φωνῇ λεπταλέῃ: τοὶ δʼ ἔνδοθι θυμὸν ἄμυσσον</l>
<l n="472" part="N" TEIform="l">ἀλγεινοὶ κατέχοντες ἐεργμένα δάκρυα σιγῇ.</l>
<l n="473" part="N" TEIform="l">ἔστενε μὲν Μενέλαος, ἐπεὶ κλύε Τυνδαρεώνης,</l>
<l n="474" part="N" TEIform="l">κλαῖε δὲ Τυδείδης μεμνημένος Αἰγιαλείης,</l>
<l n="475" part="N" TEIform="l">οὔνομα δʼ ἐπτοίησεν Ὀδυσσέα Πηνελοπείης, </l>
<l n="476" part="N" TEIform="l">Ἄντικλος δʼ ὅτε κέντρον ἐδέξατο Λαοδαμείης,</l>
<pb id="p.616" TEIform="pb"/>
<l n="477" part="N" TEIform="l">μοῦνος ἀμοιβαίην ἀνεβάλλετο γῆρυν ἀνοίξας:</l>
<l n="478" part="N" TEIform="l">ἀλλʼ Ὀδυσεὺς κατέπαλτο καὶ ἀμφοτέρῃς παλάμῃσιν</l>
<l n="479" part="N" TEIform="l">ἀμφιπεσὼν ἐπίεζεν ἐπειγόμενον στόμα λῦσαι.</l>
<l n="480" part="N" TEIform="l">μάστακα δʼ ἀρρήκτοισιν ἀλυκτοπέδῃσι μεμαρπὼς </l>
<l n="481" part="N" TEIform="l">εἶχεν ἐπικρατέως: ὁ δʼ ἐπάλλετο χερσὶ πιεσθείς,</l>
<l n="482" part="N" TEIform="l">φεύγων ἀνδροφόνοιο πελώρια δεσμὰ σιωπῆς.</l>
<l n="483" part="N" TEIform="l">καὶ τὸν μὲν λίπεν ἆσθμα φερέσβιον: οἱ δέ μιν ἄλλοι</l>
<l n="484" part="N" TEIform="l">δάκρυσι λαθριδίοισι κατακλαύσαντες Ἀχαιοὶ</l>
<l n="485" part="N" TEIform="l">κοῖλον ἀποκρύψαντες ἐς ἰσχίον ἔνθεσαν ἵππου </l>
<l n="486" part="N" TEIform="l">καὶ χλαῖναν μελέεσσιν ἐπὶ ψυχροῖσι βαλόντες.</l>
<l n="487" part="N" TEIform="l">καί νύ κεν ἄλλον ἔθελγε γυνὴ δολόμητις Ἀχαιῶν,</l>
<l n="488" part="N" TEIform="l">εἰ μή οἱ βλοσυρῶπις ἀπʼ αἰθέρος ἀντήσασα</l>
<l n="489" part="N" TEIform="l">Παλλὰς ἐπηπείλησε, φίλου δʼ ἐξήγαγε νηοῦ</l>
<l n="490" part="N" TEIform="l">μούνῃ φαινομένη, στερεῇ δʼ ἀπεπέμψατο φωνῇ: </l>
<l n="491" part="N" TEIform="l">δειλαίη, τέο μέχρις ἀλιτροσύναι σε φέρουσι</l>
<l n="492" part="N" TEIform="l">καὶ πόθος ἀλλοτρίων λεχέων καὶ Κύπριδος ἄτη;</l>
<l n="493" part="N" TEIform="l">οὔποτε δʼ οἰκτείρεις πρότερον πόσιν οὐδὲ θύγατρα</l>
<l n="494" part="N" TEIform="l">Ἑρμιόνην ποθέεις; ἔτι δὲ Τρώεσσιν ἀρήγεις;</l>
<l n="495" part="N" TEIform="l">χάζεο καὶ θαλάμων ὑπερώιον εἰσαναβᾶσα </l>
<l n="496" part="N" TEIform="l">σὺν πυρὶ μειλιχίῳ ποτιδέχνυσο νῆας Ἀχαιῶν.</l>
<l n="497" part="N" TEIform="l">ὣς φαμένη κενεὴν ἀπάτην ἐκέδασσε γυναικός.</l>
<l n="498" part="N" TEIform="l">καὶ τὴν μὲν θαλαμόνδε πόδες φέρον: οἱ δὲ χοροῖο</l>
<l n="499" part="N" TEIform="l">παυσάμενοι καμάτῳ ἀδδηκότες ἤριπον ὕπνῳ.</l>
<l n="500" part="N" TEIform="l">καὶ δή που φόρμιγξ ἀνεπαύσατο, κεῖτο δὲ κάμνων </l>
<l n="501" part="N" TEIform="l">αὐλὸς ἐπὶ κρητῆρι, κύπελλα δὲ πολλὰ χυθέντα</l>
<l n="502" part="N" TEIform="l">αὐτομάτως ῥείεσκε καθελκομένων ἀπὸ χειρῶν.</l>
<l n="503" part="N" TEIform="l">ἡσυχίη δὲ πόλιν κατεβόσκετο, νυκτὸς ἑταίρη,</l>
<l n="504" part="N" TEIform="l">οὐδʼ ὑλακὴ σκυλάκων ἠκούετο, πᾶσα δὲ σιγὴ</l>
<l n="505" part="N" TEIform="l">εἱστήκει καλέουσα φόνον πνείουσαν ἀυτήν. </l>
<pb id="p.618" TEIform="pb"/>
<l n="506" part="N" TEIform="l">ἤδη δὲ Τρώεσσιν ὀλέθριον εἷλκε τάλαντον</l>
<l n="507" part="N" TEIform="l">Ζεὺς ταμίης πολέμοιο, μόγις <note n="1" place="unspecified" anchored="yes" TEIform="note">mo/lis F</note> δʼ ἐλέλιξεν Ἀχαιούς:</l>
<l n="508" part="N" TEIform="l">χάζετο δʼ Ἰλιόθεν Λυκίης ἐπὶ πίονα νηὸν</l>
<l n="509" part="N" TEIform="l">ἀχνύμενος μεγάλοις ἐπὶ τείχεσι Φοῖβος Ἀπάλλων.</l>
<l n="510" part="N" TEIform="l">αὐτίκα δ Ἀργείοισιν Ἀχιλλῆος παρὰ τύμβον </l>
<l n="511" part="N" TEIform="l">ἀγγελίην ἀνάφαινε Σίνων εὐφεγγέι δαλῷ</l>
<l n="512" part="N" TEIform="l">παννυχίη δʼ ἑτάροισιν ὑπὲρ θαλάμοιο καὶ αὐτὴ</l>
<l n="513" part="N" TEIform="l">εὐειδής Ἑλένη χρυσέην ἐπεδείκνυτο πεύκην.</l>
<l n="514" part="N" TEIform="l">ὡς δʼ ὁπότε πλήθουσα πυρὸς γλαυκοῖο σελήνη</l>
<l n="515" part="N" TEIform="l">οὐρανὸν αἰγλήεντα κατεχρύσωσε προσώπῳ: </l>
<l n="516" part="N" TEIform="l">οὐχ ὅτε που γλωχῖνας ἀποξύνουσα κεραίης</l>
<l n="517" part="N" TEIform="l">πρωτοφαὴς ὑπὸ μηνὸς ἀνίσταται ἄσκιον ἀχλύν,</l>
<l n="518" part="N" TEIform="l">ἀλλʼ ὅτε κυκλώσασα περίτροχον ὄμματος αὐγὴν</l>
<l n="519" part="N" TEIform="l">ἀντιτύπους ἀκτῖνας ἐφέλκεται ἠελίοιο:</l>
<l n="520" part="N" TEIform="l">τοίη μαρμαίρουσα Θεραπναίη τότε νύμφη </l>
<l n="521" part="N" TEIform="l">οἴνοπα πῆχυν ἀνεῖλκε, φίλου πυρὸς ἡνιοχῆα.</l>
<l n="522" part="N" TEIform="l">οἱ δὲ σέλας πυρσοῖο μετήορον ἀθρήσαντες</l>
<l n="523" part="N" TEIform="l">νῆας ἀνεκρούσαντο παλιγγνάμπτοισι κελεύθοις</l>
<l n="524" part="N" TEIform="l">Ἀργεῖοι σπεύδοντες, ἅπας δʼ ἠπείγετο ναύτης</l>
<l n="525" part="N" TEIform="l">δηναιοῦ πολέμοιο τέλος διζήμενος εὑρεῖν. </l>
<l n="526" part="N" TEIform="l">οἱ δʼ αὐτοὶ πλωτῆρες ἔσαν κρατεροί τε μαχηταὶ</l>
<l n="527" part="N" TEIform="l">ἀλλήλοις τʼ ἐκέλευον ἐλαυνέμεν: αἱ δʼ ἄρα νῆες</l>
<l n="528" part="N" TEIform="l">ὠκύτεραι κραιπνῶν ἀνέμων ἀνέμων ταχυπειθέι ῥιπῇ</l>
<l n="529" part="N" TEIform="l">Ἴλιον εἰσανάγοντο Ποσειδάωνος ἀρωγῇ.</l>
<pb id="p.620" TEIform="pb"/>
<l n="530" part="N" TEIform="l">ἐνθάδε δὴ πεζοί πρότεροι κίον, οἱ δʼ ἐπέλειφθεν </l>
<l n="531" part="N" TEIform="l">ἱππῆες κατόπισθεν, ὅπως μὴ Τρώιον ἵπποι</l>
<l n="532" part="N" TEIform="l">λαὸν ἀναστήσωσιν ἀειρομένῳ χρεμετισμῷ.</l>
<l n="533" part="N" TEIform="l">οἱ δʼ ἕτεροι γλαφυρῆς ἀπὸ γαστέρος ἔρρεον ἵππου,</l>
<l n="534" part="N" TEIform="l">τευχησταὶ βασιλῆες, ἀπὸ δρυὸς οἶα μέλισσαι,</l>
<l n="535" part="N" TEIform="l">αἵτʼ ἐπεὶ οὖν ἔκαμον πολυχανδέος ἔνδοθι σίμβλου </l>
<l n="536" part="N" TEIform="l">κηρὸν ὑφαίνουσαι μελιηδέα ποικιλοτέχναι,</l>
<l n="537" part="N" TEIform="l">ἐς νομὸν εὐγυάλοιο κατʼ ἄγγεος ἀμφιχυθεῖσαι</l>
<l n="538" part="N" TEIform="l">νύγμασι πημαίνουσι παραστείχοντας ὁδίτας:</l>
<l n="539" part="N" TEIform="l">ὣς Δαναοὶ κρυφίοιο λόχου κληῖδας ἀνέντες</l>
<l n="540" part="N" TEIform="l">θρῷσκον ἐπὶ Τρώεσσι καὶ εἰσέτι κοῖτον ἔχοντας </l>
<l n="541" part="N" TEIform="l">χαλκείου θανάτοιο κακοῖς ἐκάλυψαν ὀνείροις.</l>
<l n="542" part="N" TEIform="l">νήχετο δʼ αἵματι γαῖα, βοὴ δʼ ἄλληκτος ὀρώρει</l>
<l n="543" part="N" TEIform="l">Τρώων φευγόντων, ἐστείνετο δʼ Ἴλιος ἱρὴ</l>
<l n="544" part="N" TEIform="l">πιπτόντων νεκύων, οἱ δʼ ἀνδροφόνῳ κολοσυρτῷ</l>
<l n="545" part="N" TEIform="l">
<add TEIform="add">ἔζεον</add>
<note n="1" place="unspecified" anchored="yes" TEIform="note">om. F; e)/zeon Rhodoman.</note> ἔνθα καὶ ἔνθα μεμηνότες οἶα λέοντες </l>
<l n="546" part="N" TEIform="l">σώμασιν ἀρτιφάτοισι γεφυρώσαντες ἀγυιάς.</l>
<l n="547" part="N" TEIform="l">Τρωιάδες δὲ γυναῖκες ὑπέρ τεγέων ἀίουσαι</l>
<l n="548" part="N" TEIform="l">αἱ μὲν ἐλευθερίης ἐρατῆς ἔτι διψώουσαι</l>
<l n="549" part="N" TEIform="l">αὐχένας ἐς θάνατον δειλοῖς ὑπέβαλλον ἀκοίταις,</l>
<l n="550" part="N" TEIform="l">αἱ δὲ φίλοις ἐπὶ παισί, χελιδόνες οἷάτε κοῦφαι, </l>
<l n="551" part="N" TEIform="l">μητέρες ὠδύροντο: νέη δέ τις ἀσπαίροντα</l>
<l n="552" part="N" TEIform="l">ἠίθεον κλαύσασα θανεῖν ἔσπευδε καὶ αὐτὴ</l>
<l n="553" part="N" TEIform="l">οὐδὲ δορυκτήτοισιν ὁμοῦ δεσμοῖσιν ἕπεσθαι</l>
<l n="554" part="N" TEIform="l">ἤθελεν, ἀλλʼ ἐχόλωσε καὶ οὐκ ἐθέλοντα φονῆα</l>
<l n="555" part="N" TEIform="l">καὶ ξυνὸν λέχος ἔσχεν ὀφειλόμενον παρακοίτῃ. </l>
<l n="556" part="N" TEIform="l">πολλαὶ δʼ ἠλιτόμηνα καὶ ἄπνοα τέκνα φέρουσαι</l>
<l n="557" part="N" TEIform="l">γαστέρος ὠμοτόκοιο χύδην ὠδῖνα μεθεῖσαι</l>
<l n="558" part="N" TEIform="l">ῥιγεδανῶς σὺν παισὶν ἀπεψύχοντο καὶ αὐταί.</l>
<l n="559" part="N" TEIform="l">παννυχίη δʼ ἐχόρευσεν ἀνὰ πτόλιν, οἷα θύελλα,</l>
<l n="560" part="N" TEIform="l">κύμασι παφλάζουσα πολυφλοίσβου πολέμοιο </l>
<pb id="p.622" TEIform="pb"/>
<l n="561" part="N" TEIform="l">αἵματος ἀκρήτοιο μέθης ἐπίκωμος Ἐνυώ.</l>
<l n="562" part="N" TEIform="l">σὺν δʼ Ἔρις οὐρανόμηκες ἀναστήσασα κάρηνον</l>
<l n="563" part="N" TEIform="l">Ἀργείους ὀρόθυνεν, ἐπεὶ καὶ φοίνιος Ἄρης</l>
<l n="564" part="N" TEIform="l">ὀψὲ μὲν ἀλλὰ καὶ ὣς πολέμων ἑτεραλκέα νίκην</l>
<l n="565" part="N" TEIform="l">ἦλθε φέρων Δαναοῖσι καὶ ἀλλοπρόσαλλον ἀρωγήν. </l>
<l n="566" part="N" TEIform="l">ἴαχε δὲ γλαυκῶπις ἐπʼ ἀκροπόληος Ἀθήνη</l>
<l n="567" part="N" TEIform="l">αἰγίδα κινήσασα, Διὸς σάκος, ἔτρεμε δʼ αἰθὴρ</l>
<l n="568" part="N" TEIform="l">Ἥρης σπερχομένης, ἐπὶ δʼ ἔβραχε γαῖα βαρεῖα</l>
<l n="569" part="N" TEIform="l">παλλομένη τριόδοντι Ποσειδάωνος ἀκωκῇ,</l>
<l n="570" part="N" TEIform="l">ἔφριξεν δʼ Ἀίδης, χθονίων δʼ ἐξέδρακε θώκων </l>
<l n="571" part="N" TEIform="l">ταρβήσας, μή πού τι Διὸς μέγα χωσαμένοιο</l>
<l n="572" part="N" TEIform="l">πᾶν γένος ἀνθρώπων κατάγοι ψυχοστόλος Ἑρμῆς.</l>
<l n="573" part="N" TEIform="l">πάντα δʼ ὁμοῦ κεκύκητο, φόνος δέ τις ἄκριτος ἦεν:</l>
<l n="574" part="N" TEIform="l">τοὺς μὲν γὰρ φεύγοντας ἐπὶ Σκαιῇσι πύλῃσι</l>
<l n="575" part="N" TEIform="l">κτεῖνον ἐφεστηῶτες, ὁ δʼ ἐξ εὐνῆς ἀνορούσας </l>
<l n="576" part="N" TEIform="l">τεύχεα μαστεύων δνοφερῇ περικάππεσεν αἰχμῇ.</l>
<l n="577" part="N" TEIform="l">καί τις ὑπὸ σκιόεντι δόμῳ κεκρυμμένος ἀνήρ,</l>
<l n="578" part="N" TEIform="l">ξεῖνος ἐών, ἐκάλεσσεν ὀιόμενος φίλον εἶναι:</l>
<l n="579" part="N" TEIform="l">νήπιος, οὐ μὲν ἔμελλεν ἐνηέι φωτὶ μιγῆναι,</l>
<l n="580" part="N" TEIform="l">ξείνια δʼ ἐχθρὰ κόμισσεν: ὑπέρ τέγεος δέ τις ἄλλος </l>
<l n="581" part="N" TEIform="l">μήπω παπταίνων τι θοῷ διέπιπτεν ὀιστῷ.</l>
<l n="582" part="N" TEIform="l">καί τινες ἀλγεινῷ κραδίην βεβαρηότες οἴνῳ,</l>
<l n="583" part="N" TEIform="l">ἐκπλαγέες ποτὶ δοῦπον, ἐπειγόμενοι καταβῆναι,</l>
<l n="584" part="N" TEIform="l">κλίμακος ἐξελάθοντο καθʼ ὑψηλῶν τε μελάθρων</l>
<l n="585" part="N" TEIform="l">ἔκπεσον ἀγνώσσοντες, ἐπαυχενίους δὲ λυθέντες </l>
<pb id="p.624" TEIform="pb"/>
<l n="586" part="N" TEIform="l">ἀστραγάλους ἐάγησαν, ὁμοῦ δʼ ἐξήρυγον οἶνον.</l>
<l n="587" part="N" TEIform="l">πολλοὶ δʼ εἰς ἕνα χῶρον ἀολλέες ἐκτείνοντο</l>
<l n="588" part="N" TEIform="l">μαρνάμενοι, πολλοὶ δὲ διωκόμενοι κατὰ πύργων</l>
<l n="589" part="N" TEIform="l">ἤριπον εἰς Ἀίδαο πανύστατον ἅλμα θορόντες.</l>
<l n="590" part="N" TEIform="l">παῦροι δὲ στεινῆς διὰ κοιλάδος, οἷάτε φῶρες, </l>
<l n="591" part="N" TEIform="l">πατρίδος ὀλλυμένης ἔλαθον χειμῶνα φυγόντες.</l>
<l n="592" part="N" TEIform="l">οἱ δʼ ἔνδον πολέμῳ τε καὶ ἀχλύι κυμαίνοντες,</l>
<l n="593" part="N" TEIform="l">ἀνδράσιν οἰχομένοισι καὶ οὐ φεύγουσιν ὁμοῖοι,</l>
<l n="594" part="N" TEIform="l">πίπτον ἐπʼ ἀλλήλοισι: πόλις δʼ οὐ χάνδανε λύθρον</l>
<l n="595" part="N" TEIform="l">ἀνδρῶν χηρεύουσα, περιπλήθουσα δὲ νεκρῶν. </l>
<l n="596" part="N" TEIform="l">οὐδέ τι φειδωλή τις ἐγίνετο: φοιταλέῃ δὲ</l>
<l n="597" part="N" TEIform="l">σπερχόμενοι μάστιγι φιλαγρύπνοιο κυδοιμοῦ</l>
<l n="598" part="N" TEIform="l">οὐδὲ θεῶν ὄπιν εἶχον, ἀθεσμοτάτης δʼ ὑπὸ ῥιπῆς</l>
<l n="599" part="N" TEIform="l">ἀθανάτων ἔχραινον ἀπενθέας αἵματι βωμούς.</l>
<l n="600" part="N" TEIform="l">οἰκτρότατοι δὲ γέροντες ἀτιμοτάτοισι φόνοισιν </l>
<l n="601" part="N" TEIform="l">οὐδʼ ὀρθοὶ κτείνοντο, χαμαὶ δʼ ἱκετήσια γυῖα</l>
<l n="602" part="N" TEIform="l">τεινάμενοι πολιοῖσι κατεκλίνοντο καρήνοις.</l>
<l n="603" part="N" TEIform="l">πολλὰ δὲ νήπια τέκνα μινυνθαδίων ἀπὸ μαζῶν</l>
<l n="604" part="N" TEIform="l">μητέρος ἡρπάζοντο καὶ οὐ νοέοντα τοκήων</l>
<l n="605" part="N" TEIform="l">ἀμπλακίας ἀπέτινον, ἀνημέλκτου δὲ γάλακτος </l>
<l n="606" part="N" TEIform="l">παιδὶ μάτην ὀρέγουσα χοὰς ἐκόμισσε τιθήνη.</l>
<l n="607" part="N" TEIform="l">οἰωνοί τε κύνες τε κατὰ πτόλιν ἄλλοθεν ἄλλοι,</l>
<l n="608" part="N" TEIform="l">ἠέριοι πεζοί τε συνέστιοι εἰλαπινασταί,</l>
<l n="609" part="N" TEIform="l">αἷμα μέλαν πίνοντες ἀμείλιχον εἶχον ἐδωδήν,</l>
<l n="610" part="N" TEIform="l">καὶ τῶν μὲν κλαγγὴ φόνον ἔπνεεν, οἱ δʼ ὑλάοντες </l>
<l n="611" part="N" TEIform="l">ἄγρια κοπτομένοισιν ἐπʼ ἀνδράσιν ὠρύοντο,</l>
<l n="612" part="N" TEIform="l">νηλέες, οὐδʼ ἀλέγιζον ἑοὺς ἐρύοντες ἄνακτας.</l>
<l n="613" part="N" TEIform="l">τὼ δὲ γυναιμανέος ποτὶ δώματα Δηιφόβοιο</l>
<l n="614" part="N" TEIform="l">στελλέσθην Ὀδυσσεύς τε καὶ εὐχαίτης Μενέλαος</l>
<pb id="p.626" TEIform="pb"/>
<l n="615" part="N" TEIform="l">καρχαλέοισι λύκοισιν ἐοικότες, οἵθʼ ὑπὸ νύκτα </l>
<l n="616" part="N" TEIform="l">χειμερίην φονόωντες ἀσημάντοις ἐπὶ μήλοις</l>
<l n="617" part="N" TEIform="l">οἴχονται, κάματον δὲ κατατρύχουσι νομήων.</l>
<l n="618" part="N" TEIform="l">ἔνθα δύω περ ἐόντες ἀπειρεσίοισιν ἔμιχθεν</l>
<l n="619" part="N" TEIform="l">ἀνδράσι δυσμενέεσσι: νέη δʼ ἠγείρετο χάρμη</l>
<l n="620" part="N" TEIform="l">τῶν μὲν ἐπορνυμένων, τῶν δʼ ὑψόθεν ἐκ θαλάμοιο </l>
<l n="621" part="N" TEIform="l">βαλλόντων λιθάκεσσι καὶ ὠκυμόροισιν ὀιστοῖς.</l>
<l n="622" part="N" TEIform="l">ἀλλὰ καὶ ὣς ὑπέροπλα καρήατα πυργώσαντες</l>
<l n="623" part="N" TEIform="l">ἀρρήκτοις κορύθεσσι καὶ ἀσπίσι κυκλώσαντες</l>
<l n="624" part="N" TEIform="l">εἰσέθορον μέγα δῶμα: καὶ ἀντίβιον μὲν ὅμιλον,</l>
<l n="625" part="N" TEIform="l">θῆρας δειμαλέους, ἐλάων ἐδάιξεν Ὀδυσσεύς, </l>
<l n="626" part="N" TEIform="l">Ἀτρείδης δʼ ἑτέρωθεν ὑποπτήξαντα διώξας</l>
<l n="627" part="N" TEIform="l">Δηίφοβον κατέμαρψε, μέσην κατὰ γαστέρα τύψας</l>
<l n="628" part="N" TEIform="l">ἧπαρ ὀλισθηρῇσι συνεξέχεεν χολάδεσσιν.</l>
<l n="629" part="N" TEIform="l">ὣς ὁ μὲν αὐτόθι κεῖτο λελασμένος ἱπποσυνάων,</l>
<l n="630" part="N" TEIform="l">τῷ δʼ ἕπετο τρομέουσα δορυκτήτη παράκοιτις </l>
<l n="631" part="N" TEIform="l">ἄλλοτε μὲν χαίρουσα κακῶν ἐπὶ τέρματι μόχθων,</l>
<l n="632" part="N" TEIform="l">ἄλλοτε δʼ αἰδομένη, τοτὲ δʼ ὀψέ περ ὡς ἐν ὀνείρῳ</l>
<l n="633" part="N" TEIform="l">λαθρίδιον στενάχουσα φίλης μιμνῄσκετο πάτρης.</l>
<l n="634" part="N" TEIform="l">Αἰακίδης δὲ γέροντα Νεοπτόλεμος βασιλῆα</l>
<l n="635" part="N" TEIform="l">πήμασι κεκμηῶτα παρʼ Ἑρκείῳ κτάνε βωμῷ </l>
<l n="636" part="N" TEIform="l">οἶκτον ἀπωσάμενος πατρώιον: οὐδὲ λιτάων</l>
<l n="637" part="N" TEIform="l">ἔκλυεν, οὐ Πηλῆος ὁρώμενος ἥλικα χαίτην</l>
<l n="638" part="N" TEIform="l">ᾐδέσαθʼ, ἧς ὕπο θυμὸν ἀπέκλασεν ἠδὲ γέροντος</l>
<l n="639" part="N" TEIform="l">καίπερ ἐὼν βαρύμηνις ἐφείσατο τὸ πρὶν Ἀχιλλεύς.</l>
<l n="640" part="N" TEIform="l">σχέτλιος, ἦ μὲν ἔμελλε καὶ αὐτῷ πότμος ὁμοῖος </l>
<l n="641" part="N" TEIform="l">ἑσπέσθαι παρὰ βωμὸν ἀληθέος Ἀπόλλωνος</l>
<pb id="p.628" TEIform="pb"/>
<l n="642" part="N" TEIform="l">ὕστερον, ὁππότε μιν ζαθέου δηλήμονα νηοῦ</l>
<l n="643" part="N" TEIform="l">Δελφὸς ἀνὴρ ἐλάσας ἱερῇ κατέπεφνε μαχαίρῃ.</l>
<l n="644" part="N" TEIform="l">ἡ δὲ κυβιστήσαντα διηερίων ἀπὸ πύργων—</l>
<l n="645" part="N" TEIform="l">χειρὸς Ὀδυσσείης ὀλοὸν βέλος—ἀθρήσασα </l>
<l n="646" part="N" TEIform="l">Ἀνδρομάχη μινύωρον ἐκώκυεν Ἀστυάνακτα.</l>
<l n="647" part="N" TEIform="l">Κασσάνδρην δʼ ᾔσχυνεν Ὀιλῆος ταχὺς Αἴας</l>
<l n="648" part="N" TEIform="l">Παλλάδος ἀχράντοιο θεῆς ὑπὸ γοῦνα πεσοῦσαν:</l>
<l n="649" part="N" TEIform="l">ἡ δὲ βίην ἀνένευσε θεή, τὸ πρόσθεν ἀρηγὼν</l>
<l n="650" part="N" TEIform="l">ἀνθʼ ἑνὸς Ἀργείοισιν ἐχώσατο πᾶσιν Ἀθήνη. </l>
<l n="651" part="N" TEIform="l">Αἰνείαν δʼ ἔκλεψε καὶ Ἀγχίσην Ἀφροδίτη</l>
<l n="652" part="N" TEIform="l">οἰκτείρουσα γέροντα καὶ υἱέα, τῆλε δὲ πάτρης</l>
<l n="653" part="N" TEIform="l">Αὐσονίην ἀπένασσε: θεῶν δʼ ἐτελείετο βουλὴ</l>
<l n="654" part="N" TEIform="l">Ζηνὸς ἐπαινήσαντος, ἵνα κράτος ἄφθιτον εἴη</l>
<l n="655" part="N" TEIform="l">παισὶ καὶ υἱωνοῖσιν ἀρηιφίλης Ἀφροδίτης. </l>
<l n="656" part="N" TEIform="l">τέκνα δὲ καὶ γενεὴν Ἀντήνορος ἀντιθέοιο</l>
<l n="657" part="N" TEIform="l">Ἀτρείδης ἐφύλαξε, φιλοξείνοιο γέροντος,</l>
<l n="658" part="N" TEIform="l">μειλιχίης προτέρης <add TEIform="add">τίνων</add> χάριν ἠδὲ τραπέζης</l>
<l n="659" part="N" TEIform="l">κείνης, ᾗ μιν ἔδεκτο γυνὴ πρηεῖα Θεανώ.</l>
<l n="660" part="N" TEIform="l">δειλὴ Λαοδίκη, σὲ δὲ πατρίδος ἐγγύθι γαίης </l>
<l n="661" part="N" TEIform="l">γαῖα περιπτύξασα κεχηνότι δέξατο κόλπῳ:</l>
<pb id="p.630" TEIform="pb"/>
<l n="662" part="N" TEIform="l">οὐδέ σε Θησείδης Ἀκάμας οὐδʼ ἄλλος Ἀχαιῶν</l>
<l n="663" part="N" TEIform="l">ἤγαγε ληιδίην, ἔθανες δʼ ἅμα πατρίδι γαίῃ.</l>
<l n="664" part="N" TEIform="l">πᾶσαν δʼ οὐκ ἂν ἔγωγε μόθου χύσιν ἀείσαιμι</l>
<l n="665" part="N" TEIform="l">κρινάμενος τὰ ἕκαστα καὶ ἄλγεα νυκτὸς ἐκείνης: </l>
<l n="666" part="N" TEIform="l">Μουσάων ὅδε μόχθος, ἐγὼ δʼ ἅπερ ἵππον ἐλάσσω</l>
<l n="667" part="N" TEIform="l">τέρματος ἀμφιέλισσαν ἐπιψαύουσαν ἀοιδήν.</l>
<l n="668" part="N" TEIform="l">ἄρτι γὰρ ἀντολίηθεν ἀπόσσυτος Ὠκεανοῖο</l>
<l n="669" part="N" TEIform="l">ἠρέμα λευκαίνουσα κατέγραφεν ἠέρα πολλήν,</l>
<l n="670" part="N" TEIform="l">νύκτα διαρρήξασα μιαιφόνον ἱππότις Ἠώς: </l>
<l n="671" part="N" TEIform="l">οἱ δʼ ἐπαγαλλόμενοι πολέμων ὑπεραυχέι νίκῃ</l>
<l n="672" part="N" TEIform="l">πάντοσε παπταίνεσκον ἀνὰ πτόλιν, εἴ τινες ἄλλοι</l>
<l n="673" part="N" TEIform="l">κλεπτόμενοι φεύγουσι φόνου πάνδημον ἀυτήν.</l>
<l n="674" part="N" TEIform="l">ἀλλʼ οἱ μὲν δέδμηντο λίνῳ θανάτοιο πανάγρῳ,</l>
<l n="675" part="N" TEIform="l">ἰχθύες ὡς ἁλίῃσιν ἐπὶ ψαμάθοισι χυθέντες, </l>
<l n="676" part="N" TEIform="l">Ἀργεῖοι δʼ ἀπὸ μὲν μεγάρων νεοτευχέα κόσμον</l>
<l n="677" part="N" TEIform="l">ἐξέφερον, νηῶν ἀναθήματα, πολλὰ δʼ ἐρήμων</l>
<l n="678" part="N" TEIform="l">ἥρπαζον θαλάμων κειμήλια: σὺν δὲ γυναῖκας</l>
<l n="679" part="N" TEIform="l">ληιδίας σὺν παισὶν ἄγον ποτὶ νῆας ἀνάγκῃ.</l>
<l n="680" part="N" TEIform="l">τείχεσι δὲ πτολίπορθον ἐπὶ φλόγα θωρήξαντες </l>
<l n="681" part="N" TEIform="l">ἔργα Ποσειδάωνος ἰῇ συνέχευον ἀυτμῇ.</l>
<l n="682" part="N" TEIform="l">αὐτοῦ καὶ μέγα σῆμα φίλοις ἀστοῖσιν ἐτύχθη</l>
<l n="683" part="N" TEIform="l">Ἴλιος αἰθαλόεσσα: πυρὸς δʼ ὀλεσίπτολιν ἄτην</l>
<l n="684" part="N" TEIform="l">Ξάνθος ἰδὼν ἔκλαυσε γόων ἁλιμυρέι πηγῇ,</l>
<l n="685" part="N" TEIform="l">Ἡφαίστῳ δʼ ὑπόεικεν ἀτυζόμενος χόλον Ἥρης. </l>
<pb id="p.632" TEIform="pb"/>
<l n="686" part="N" TEIform="l">οἱ δὲ Πολυξείνης ἐπιτύμβιον αἷμα χέαντες,</l>
<l n="687" part="N" TEIform="l">υῆνιν ἱλασσάμενοι τεθνειότος Αἰακίδαο</l>
<l n="688" part="N" TEIform="l">Τρωιάδας τε γυναῖκας ἐλάγχανον, ἄλλα τε πάντα</l>
<l n="689" part="N" TEIform="l">χρυσὸν ἐμοιρήσαντο καὶ ἄργυρον: οἷσι βαθείας</l>
<l n="690" part="N" TEIform="l">νῆας ἐπαχθήσαντες ἐριγδούπου διὰ πόντου </l>
<l n="691" part="N" TEIform="l">ἐκ Τροίης ἀνάγοντο μόθον τελέσαντες Ἀχαιοί.</l>
</div1>
</body>
</text>
</TEI.2>

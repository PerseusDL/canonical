<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Trach.">Trachiniae</title>
<title type="sub">Machine readable text</title>
<author n="Soph.">Sophocles</author>
<editor role="editor" n="Storr">Francis Storr</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 83Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Sophocles</author>
<title>Sophocles. Vol 2: Ajax. Electra. Trachiniae. Philoctetes With an
English translation by F. Storr. The Loeb classical library, 21.
</title>
<editor role="editor">Francis Storr</editor>
<imprint>
<pubPlace>London; New York</pubPlace>
<publisher>William Heinemann Ltd.; The Macmillan Company</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
</change>
<change>
<date>9/19/90</date>
<respStmt>
<name>EM</name>
<resp>ed.</resp>
</respStmt>
<item>Final check of cardbreaks, tags, and linenumbers.</item>
</change>
<change>
<date>8/91</date>
<respStmt>
<name>EM</name>
<resp>ed.</resp>
</respStmt>
<item>Revise DTDs and recheck texts.</item>
</change>
<change>
<date>8/91</date>
<respStmt>
<name>Bill Merrill</name>
<resp>ed.</resp>
</respStmt>
<item>Check text against TLG Sophocles in order to discover if there are any missing whole words or lines..</item>
</change>
<change>
<date>6/95</date>
<respStmt>
<name>Lisa Cerrato</name>
<resp>ed.</resp>
</respStmt>
<item>Added speaker tags where they were missing.</item>
</change>
<change>
<date>24-Nov-99</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: soph.trach_gk.xml,v $
Revision 1.1  2013-09-13 11:17:57  balmas01
moving Greg's work-in-progress on CTS-izing greco-roman collection texts to a Work directory

Revision 1.6  2013-06-13 12:41:39  gcrane
tagging now should be compatible with CTS

Revision 1.5  2012-11-20 18:47:12  ajones06
Changed the bibliographic information in the headers to reflect Francesco's discovery that the Greek text for these files was taken from the two-volume public domain Loeb version edited by Francis Storr.

Revision 1.4  2011-09-07 14:33:14  rsingh04 adding rend=displayNum to lb tags

Revision 1.3  2010-12-25 19:40:38  gcrane
LB milestones instead of L tags

Revision 1.2  2010-12-24 13:05:03  gcrane
ADD tags for lt/gt entities
DEL tags for lsqb/rsqb entities

Revision 1.1  2010-12-24 12:51:11  gcrane base files for SDL

Revision 1.1  2009/12/08 18:56:08  rsingh04 moved more xml files around based on copyright status

Revision 1.2  2005/08/01 16:30:24  packel removed stray item tags

Revision 1.1  2005/07/25 15:03:39  packel
Converted to XML

Revision 1.10  2004/04/21 20:42:00  mimno added card 1s

Revision 1.9  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 21:29:39  amahoney remove spurious headers

Revision 1.7  2000/03/04 20:35:17  dasmith
Added separate funder entity to TEI header.

Revision 1.6  2000/02/15 23:18:02  amahoney use n attribute on sp element to carry over the speaker name when the speech is interrupted by a card break;  this also requires that the card break at the end come after the close of the sp, not within

Revision 1.5  2000/01/31 17:44:34  amahoney fix misspelled title

Revision 1.4  1999/11/24 21:12:08  amahoney
Bring remaining files up to new DTD;  use part=i and part=f for antilabe in all files

</item>
</change>
</revisionDesc>
</teiHeader>
<text id="stoa0045.stoa0">
<body n="Trach.">
<div1 type="episode">
<milestone ed="p" n="1" unit="card"/>
<sp>
<speaker>Δηιάνειρα</speaker>
<l>λόγος μέν ἐστʼ ἀρχαῖος ἀνθρώπων φανείς,</l>
<l>ὡς οὐκ ἂν αἰῶνʼ ἐκμάθοις βροτῶν, πρὶν ἂν</l>
<l>θάνῃ τις, οὔτʼ εἰ χρηστὸς οὔτʼ εἴ τῳ κακός·</l>
<l>ἐγὼ δὲ τὸν ἐμόν, καὶ πρὶν εἰς Ἅιδου μολεῖν,</l>
<l n="5">ἔξοιδʼ ἔχουσα δυστυχῆ τε καὶ βαρύν,</l>
<l>ἥτις πατρὸς μὲν ἐν δόμοισιν Οἰνέως</l>
<l>ναίουσʼ ἔτʼ  ἐν Πλευρῶνι νυμφείων ὄκνον</l>
<l>ἄλγιστον ἔσχον, εἴ τις Αἰτωλὶς γυνή.</l>
<l>μνηστὴρ γὰρ ἦν μοι ποταμός, Ἀχελῷον λέγω,</l>
<l n="10">ὅς μʼ ἐν τρισὶν μορφαῖσιν ἐξῄτει πατρός,</l>
<l>φοιτῶν ἐναργὴς ταῦρος, ἄλλοτʼ αἰόλος</l>
<l>δράκων ἑλικτός, ἄλλοτʼ ἀνδρείῳ κύτει</l>
<l>βούπρῳρος· ἐκ δὲ δασκίου γενειάδος</l>
<l>κρουνοὶ διερραίνοντο κρηναίου ποτοῦ.</l>
<l n="15">τοιόνδʼ ἐγὼ μνηστῆρα προσδεδεγμένη</l>
<l>δύστηνος αἰεὶ κατθανεῖν ἐπηυχόμην,</l>
<l>πρὶν τῆσδε κοίτης ἐμπελασθῆναί ποτε.</l>
<l>χρόνῳ δʼ ἐν ὑστέρῳ μέν, ἀσμένῃ δέ μοι,</l>
<l>ὁ κλεινὸς ἦλθε Ζηνὸς Ἀλκμήνης τε παῖς·</l>
<l n="20">ὃς εἰς ἀγῶνα τῷδε συμπεσὼν μάχης</l>
<l>ἐκλύεταί με· καὶ τρόπον μὲν ἂν πόνων</l>
<l>οὐκ ἂν διείποιμʼ· οὐ γὰρ οἶδʼ· ἀλλʼ ὅστις ἦν</l>
<l>θακῶν ἀταρβὴς τῆς θέας, ὅδʼ ἂν λέγοι·</l>
<l>ἐγὼ γὰρ ἥμην ἐκπεπληγμένη φόβῳ</l>
<l n="25">μή μοι τὸ κάλλος ἄλγος ἐξεύροι ποτέ.</l>
<l>τέλος δʼ ἔθηκε Ζεὺς ἀγώνιος καλῶς,</l>
<l>εἰ δὴ καλῶς. λέχος γὰρ Ἡρακλεῖ κριτὸν</l>
<l>ξυστᾶσʼ ἀεί τινʼ ἐκ φόβου φόβον τρέφω,</l>
<l>κείνου προκηραίνουσα· νὺξ γὰρ εἰσάγει</l>
<l n="30">καὶ νὺξ ἀπωθεῖ διαδεδεγμένη πόνον.</l>
<l>κἀφύσαμεν δὴ παῖδας, οὓς κεῖνός ποτε,</l>
<l>γῄτης ὅπως ἄρουραν ἔκτοπον λαβών,</l>
<l>σπείρων μόνον προσεῖδε κἀξαμῶν ἅπαξ.</l>
<l>τοιοῦτος αἰὼν εἰς δόμους τε κἀκ δόμων</l>
<l n="35">αἰεὶ τὸν ἄνδρʼ ἔπεμπε λατρεύοντά τῳ.</l>
<l>νῦν δʼ ἡνίκʼ ἄθλων τῶνδʼ ὑπερτελὴς ἔφυ,</l>
<l>ἐνταῦθα δὴ μάλιστα ταρβήσασʼ ἔχω.</l>
<l>ἐξ οὗ γὰρ ἔκτα κεῖνος Ἰφίτου βίαν,</l>
<l>ἡμεῖς μὲν ἐν Τραχῖνι τῇδʼ ἀνάστατοι</l>
<l n="40">ξένῳ παρʼ ἀνδρὶ ναίομεν, κεῖνος δʼ ὅπου</l>
<l>βέβηκεν οὐδεὶς οἶδε· πλὴν ἐμοὶ πικρὰς</l>
<l>ὠδῖνας αὐτοῦ προσβαλὼν ἀποίχεται.</l>
<l>σχεδὸν δʼ ἐπίσταμαί τι πῆμʼ ἔχοντά νιν·</l>
<l>χρόνον γὰρ οὐχὶ βαιόν, ἀλλʼ ἤδη δέκα</l>
<l n="45">μῆνας πρὸς ἄλλοις πέντʼ ἀκήρυκτος μένει.</l>
<l>κἀστίν τι δεινὸν πῆμα· τοιαύτην ἐμοὶ</l>
<l>δέλτον λιπὼν ἔστειχε, τὴν ἐγὼ θαμὰ</l>
<l>θεοῖς ἀρῶμαι πημονῆς ἄτερ λαβεῖν.</l>
</sp>
<milestone ed="p" n="49" unit="card"/>
<sp>
<speaker>Θεράπαινα</speaker>
<l>δέσποινα Δῃάνειρα, πολλὰ μέν σʼ ἐγὼ</l>
<l n="50">κατεῖδον ἤδη πανδάκρυτʼ ὀδύρματα</l>
<l>τὴν Ἡράκλειον ἔξοδον γοωμένην·</l>
<l>νῦν δʼ, εἰ δίκαιον τοὺς ἐλευθέρους φρενοῦν</l>
<l>γνώμαισι δούλαις, κἀμὲ χρὴ φράσαι τὸ σόν·</l>
<l>πῶς παισὶ μὲν τοσοῖσδε πληθύεις, ἀτὰρ</l>
<l n="55">ἀνδρὸς κατὰ ζήτησιν οὐ πέμπεις τινά,</l>
<l>μάλιστα δʼ ὅνπερ εἰκὸς Ὕλλον, εἰ πατρὸς</l>
<l>νέμοι τινʼ ὤραν τοῦ καλῶς πράσσειν δοκεῖν;</l>
<l>ἐγγὺς δʼ ὅδʼ αὐτὸς ἀρτίπους θρῴσκει δόμους,</l>
<l>ὥστʼ εἴ τί σοι πρὸς καιρὸν ἐννέπειν δοκῶ,</l>
<l n="60">πάρεστι χρῆσθαι τἀνδρὶ τοῖς τʼ ἐμοῖς λόγοις.</l>
</sp>
<milestone ed="p" n="61" unit="card"/>
<sp>
<speaker>Δηιάνειρα</speaker>
<l>ὦ τέκνον, ὦ παῖ, κἀξ ἀγεννήτων ἄρα</l>
<l>μῦθοι καλῶς πίπτουσιν· ἥδε γὰρ γυνὴ</l>
<l>δούλη μέν, εἴρηκεν δʼ ἐλεύθερον λόγον.</l>
</sp>
<sp>
<speaker>Ὕλλος</speaker>
<l>ποῖον; δίδαξον, μῆτερ, εἰ διδακτά μοι.</l>
</sp>
<sp>
<speaker>Δηιάνειρα</speaker>
<l n="65">σὲ πατρὸς οὕτω δαρὸν ἐξενωμένου</l>
<l>τὸ μὴ πυθέσθαι ποῦ ʼστιν, αἰσχύνην φέρειν.</l>
</sp>
<sp>
<speaker>Ὕλλος</speaker>
<l>ἀλλʼ οἶδα, μύθοις εἴ τι πιστεύειν χρεών.</l>
</sp>
<sp>
<speaker>Δηιάνειρα</speaker>
<l>καὶ ποῦ κλύεις νιν, τέκνον, ἱδρῦσθαι χθονός;</l>
</sp>
<sp>
<speaker>Ὕλλος</speaker>
<l>τὸν μὲν παρελθόντʼ ἄροτον ἐν μήκει χρόνου</l>
<l n="70">Λυδῇ γυναικί φασί νιν λάτριν πονεῖν.</l>
</sp>
<sp>
<speaker>Δηιάνειρα</speaker>
<l>πᾶν τοίνυν, εἰ καὶ τοῦτʼ ἔτλη, κλύοι τις ἄν.</l>
</sp>
<sp>
<speaker>Ὕλλος</speaker>
<l>ἀλλʼ ἐξαφεῖται τοῦδέ γʼ, ὡς ἐγὼ κλύω.</l>
</sp>
<sp>
<speaker>Δηιάνειρα</speaker>
<l>ποῦ δῆτα νῦν ζῶν ἢ θανὼν ἀγγέλλεται;</l>
</sp>
<sp>
<speaker>Ὕλλος</speaker>
<l>Εὐβοΐδα χώραν φασίν, Εὐρύτου πόλιν,</l>
<l n="75">ἐπιστρατεύειν αὐτὸν ἢ μέλλειν ἔτι.</l>
</sp>
<sp>
<speaker>Δηιάνειρα</speaker>
<l>ἆρʼ οἶσθα δῆτʼ, ὦ τέκνον, ὡς ἔλειπέ μοι</l>
<l>μαντεῖα πιστὰ τῆσδε τῆς χώρας πέρι;</l>
</sp>
<sp>
<speaker>Ὕλλος</speaker>
<l>τὰ ποῖα, μῆτερ; τὸν λόγον γὰρ ἀγνοῶ.</l>
</sp>
<milestone ed="p" n="79" unit="card"/>
<sp>
<speaker>Δηιάνειρα</speaker>
<l>ὡς ἢ τελευτὴν τοῦ βίου μέλλει τελεῖν</l>
<l n="80">ἢ τοῦτον ἄρας ἆθλον εἰς τό γʼ ὕστερον</l>
<l>τὸν λοιπὸν ἤδη βίοτον εὐαίωνʼ ἔχειν.</l>
<l>ἐν οὖν ῥοπῇ, τοιᾷδε κειμένῳ, τέκνον,</l>
<l>οὐκ εἶ ξυνέρξων, ἡνίκʼ ἢ σεσώσμεθα</l>
<l>
<del>ἢ πίπτομεν σοῦ πατρὸς ἐξολωλότος</del>
</l>
<l n="85">κείνου βίον σώσαντος, ἢ οἰχόμεσθʼ ἅμα;</l>
</sp>
<sp>
<speaker>Ὕλλος</speaker>
<l>ἀλλʼ εἶμι, μῆτερ· εἰ δὲ θεσφάτων ἐγὼ</l>
<l>βάξιν κατῄδη τῶνδε, κἂν πάλαι παρῆ·</l>
<l>νῦν δʼ ὁ ξυνήθης πότμος οὐκ εἴα  πατρὸς</l>
<l>ἡμᾶς προταρβεῖν οὐδὲ δειμαίνειν ἄγαν.</l>
<l n="90">νῦν δʼ ὡς ξυνίημʼ, οὐδὲν ἐλλείψω τὸ μὴ οὐ</l>
<l>πᾶσαν πυθέσθαι τῶνδʼ ἀλήθειαν πέρι.</l>
</sp>
<sp>
<speaker>Δηιάνειρα</speaker>
<l>χώρει νυν, ὦ παῖ· καὶ γὰρ ὑστέρῳ τό γʼ εὖ</l>
<l>πράσσειν, ἐπεὶ πύθοιτο, κέρδος ἐμπολᾷ.</l>
</sp>
<milestone ed="p" n="94" unit="card"/>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ὃν αἰόλα νὺξ ἐναριζομένα</l>
<l n="95">τίκτει κατευνάζει τε, φλογιζόμενον</l>
<l>Ἅλιον Ἅλιον αἰτῶ</l>
<l>τοῦτο καρῦξαι, τὸν Ἀλκμήνας πόθι μοι πόθι παῖς</l>
<l>ναίει ποτʼ, ὦ λαμπρᾷ στεροπᾷ φλεγέθων,</l>
<l n="100">ἢ ποντίας αὐλῶνος ἢ δισσαῖσιν ἀπείροις κλιθείς,</l>
<l>εἴπʼ, ὦ κρατιστεύων κατʼ ὄμμα.</l>
</sp>
<milestone ed="p" n="103" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>ποθουμένᾳ γὰρ φρενὶ πυνθάνομαι</l>
<l>τὰν ἀμφινεικῆ Δηιάνειραν ἀεί,</l>
<l n="105">οἷά τινʼ ἄθλιον ὄρνιν,</l>
<l>οὔποτʼ εὐνάζειν ἀδακρύτων βλεφάρων πόθον, ἀλλʼ</l>
<l>εὔμναστον ἀνδρὸς δεῖμα τρέφουσαν ὁδοῦ</l>
<l n="110">ἐνθυμίοις εὐναῖς ἀνανδρώτοισι τρύχεσθαι, κακὰν</l>
<l>δύστανον ἐλπίζουσαν αἶσαν.</l>
</sp>
<milestone ed="p" n="112" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>πολλὰ γὰρ ὥστʼ ἀκάμαντος ἢ νότου ἢ βορέα τις</l>
<l>κύματʼ ἂν εὐρέϊ πόντῳ βάντʼ ἐπιόντα τʼ ἴδοι,</l>
<l>οὕτῶ δὲ τὸν Καδμογενῆ στρέφει, τὸ δʼ αὔξει,</l>
<l>βιότου πολύπονον ὥσπερ πέλαγος</l>
<l n="120">Κρήσιον.  ἀλλά τις θεῶν αἰὲν ἀναμπλάκητον Ἅιδα</l>
<l>σφε δόμων ἐρύκει.</l>
</sp>
<milestone ed="p" n="122" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>ὧν ἐπιμεμφομένα σʼ αἰδοῖα  μέν, ἀντία δʼ οἴσω.</l>
<l n="125">φαμὶ γὰρ οὐκ ἀποτρύειν ἐλπίδα τὰν ἀγαθὰν</l>
<l>χρῆναί σʼ· ἀνάλγητα γὰρ οὐδʼ ὁ πάντα κραίνων βασιλεὺς ἐπέβαλε θνατοῖς Κρονίδας·</l>
<l>ἀλλʼ ἐπὶ πῆμα καὶ χαρὰ πᾶσι κυκλοῦσιν, οἷον</l>
<l n="130">ἄρκτου στροφάδες κέλευθοι.</l>
<l>μένει γὰρ οὔτʼ αἰόλα</l>
</sp>
<milestone ed="p" n="132" unit="card"/>
</div2>
<div2 type="epode">
<sp>
<speaker>Χορός</speaker>
<l>νὺξ βροτοῖσιν οὔτε κῆρες</l>
<l>οὔτε πλοῦτος, ἀλλʼ ἄφαρ</l>
<l>βέβακε, τῷ δʼ ἐπέρχεται</l>
<l n="135">χαίρειν τε καὶ στέρεσθαι.</l>
<l>ἃ καὶ σὲ τὰν ἄνασσαν ἐλπίσιν λέγω</l>
<l>τάδʼ αἰὲν ἴσχειν· ἐπεὶ τίς ὧδε</l>
<l n="140">τέκνοισι Ζῆνʼ ἄβουλον εἶδεν;</l>
</sp>
<milestone ed="p" n="141" unit="card"/>
</div2>
</div1>
<div1 type="episode">
<sp>
<speaker>Δηιάνειρα</speaker>
<l>πεπυσμένη μέν, ὡς ἀπεικάσαι, πάρει</l>
<l>πάθημα τοὐμόν·  ὡς δʼ ἐγὼ θυμοφθορῶ,</l>
<l>μήτʼ ἐκμάθοις παθοῦσα νῦν τʼ ἄπειρος εἶ.</l>
<l>τὸ γὰρ νεάζον ἐν τοιοῖσδε βόσκεται</l>
<l n="145">χώροισιν αὑτοῦ, καί νιν οὐ θάλπος θεοῦ</l>
<l>οὐδʼ ὄμβρος οὐδὲ πνευμάτων οὐδὲν κλονεῖ,</l>
<l>ἀλλʼ ἡδοναῖς ἄμοχθον ἐξαίρει βίον</l>
<l>ἐς τοῦθʼ ἕως τις ἀντὶ παρθένου γυνὴ</l>
<l>κληθῇ λάβῃ τʼ ἐν νυκτὶ φροντίδων μέρος,</l>
<l n="150">ἤτοι πρὸς ἀνδρὸς ἢ τέκνων φοβουμένη.</l>
<l>τότʼ ἄν τις εἰσίδοιτο, τὴν αὑτοῦ σκοπῶν</l>
<l>πρᾶξιν, κακοῖσιν οἷς ἐγὼ βαρύνομαι.</l>
<l>πάθη μὲν οὖν δὴ πόλλʼ ἔγωγʼ ἐκλαυσάμην·</l>
<l>ἓν δʼ, οἷον οὔπω πρόσθεν, αὐτίκʼ ἐξερῶ.</l>
<l n="155">ὁδὸν γὰρ ἦμος τὴν τελευταίαν ἄναξ</l>
<l>ὡρμᾶτʼ ἀπʼ οἴκων Ἡρακλῆς, τότʼ ἐν δόμοις</l>
<l>λείπει παλαιὰν δέλτον ἐγγεγραμμένην</l>
<l>ξυνθήμαθʼ, ἁμοὶ πρόσθεν οὐκ ἔτλη ποτέ,</l>
<l>πολλοὺς ἀγῶνας ἐξιών, οὔπω φράσαι,</l>
<l n="160">ἀλλʼ ὥς τι δράσων εἷρπε κοὐ θανούμενος.</l>
<l>νῦν δʼ ὡς ἔτʼ οὐκ ὢν εἶπε μὲν λέχους ὅ τι</l>
<l>χρείη μʼ ἑλέσθαι κτῆσιν εἶπε δʼ ἣν τέκνοις</l>
<l>μοῖραν πατρῴας γῆς διαιρετὸν νέμοι,</l>
<l>χρόνον προτάξας ὡς τρίμηνον ἡνίκα</l>
<l n="165">χώρας ἀπείη κἀνιαύσιον βεβώς,</l>
<l>τότʼ ἢ θανεῖν χρείη σφε τῷδε τῷ χρόνῳ</l>
<l>ἢ τοῦθʼ ὑπεκδραμόντα τοῦ χρόνου τέλος</l>
<l>τὸ λοιπὸν ἤδη ζῆν ἀλυπήτῳ βίῳ.</l>
<l>τοιαῦτʼ ἔφραζε πρὸς θεῶν εἱμαρμένα</l>
<l n="170">τῶν Ἡρακλείων ἐκτελευτᾶσθαι πόνων,</l>
<l>ὡς τὴν παλαιὰν φηγὸν αὐδῆσαί ποτε</l>
<l>Δωδῶνι δισσῶν ἐκ Πελειάδων ἔφη.</l>
<l>καὶ τῶνδε ναμέρτεια συμβαίνει χρόνου</l>
<l>τοῦ νῦν παρόντος, ὡς τελεσθῆναι χρεών·</l>
<l n="175">ὥσθʼ ἡδέως εὕδουσαν ἐκπηδᾶν ἐμὲ</l>
<l>φόβῳ, φίλαι, ταρβοῦσαν, εἴ με χρὴ μένειν</l>
<l>πάντων ἀρίστου φωτὸς ἐστερημένην.</l>
</sp>
<milestone ed="p" n="180" unit="card"/>
<sp>
<speaker>Χορός</speaker>
<l>εὐφημίαν νῦν ἴσχʼ· ἐπεὶ καταστεφῆ</l>
<l>στείχονθʼ ὁρῶ τινʼ ἄνδρα πρὸς χαρὰν λόγων.</l>
</sp>
<milestone ed="p" n="180" unit="card"/>
<sp>
<speaker>Ἄγγελος</speaker>
<l n="180">δέσποινα Δῃάνειρα, πρῶτος ἀγγέλων</l>
<l>ὄκνου σε λύσω· τὸν γὰρ Ἀλκμήνης τόκον</l>
<l>καὶ ζῶντʼ ἐπίστω καὶ κρατοῦντα κἀκ μάχης</l>
<l>ἄγοντʼ ἀπαρχὰς θεοῖσι τοῖς ἐγχωρίοις.</l>
</sp>
<sp>
<speaker>Δηιάνειρα</speaker>
<l>τίνʼ εἶπας, ὦ γεραιέ, τόνδε μοι λόγον;</l>
</sp>
<sp>
<speaker>Ἄγγελος</speaker>
<l n="185">τάχʼ ἐς δόμους σοὺς τὸν πολύζηλον πόσιν</l>
<l>ἥξειν φανέντα σὺν κράτει νικηφόρῳ.</l>
</sp>
<sp>
<speaker>Δηιάνειρα</speaker>
<l>καὶ τοῦ τόδʼ ἀστῶν ἢ ξένων μαθὼν λέγεις;</l>
</sp>
<sp>
<speaker>Ἄγγελος</speaker>
<l>ἐν βουθερεῖ λειμῶνι πρὸς πολλοὺς θροεῖ</l>
<l n="190">Λίχας ὁ κῆρυξ ταῦτα· τοῦδʼ ἐγὼ κλύων</l>
<l>ἀπῇξʼ, ὅπως τοι πρῶτος ἀγγείλας τάδε</l>
<l>πρὸς σοῦ τι κερδάναιμι καὶ κτῴμην χάριν.</l>
</sp>
<sp>
<speaker>Δηιάνειρα</speaker>
<l>αὐτὸς δὲ πῶς ἄπεστιν, εἴπερ εὐτυχεῖ;</l>
</sp>
<sp>
<speaker>Ἄγγελος</speaker>
<l>οὐκ εὐμαρείᾳ χρώμενος πολλῇ, γύναι.</l>
<l n="195">κύκλῳ γὰρ αὐτὸν Μηλιεὺς ἅπας λεὼς</l>
<l>κρίνει παραστάς, οὐδʼ ἔχει βῆναι πρόσω·</l>
<l>τὸ γὰρ ποθοῦν ἕκαστος ἐκμαθεῖν  θέλων</l>
<l>οὐκ ἂν μεθεῖτο, πρὶν καθʼ ἡδονὴν κλύειν.</l>
<l>οὕτως ἐκεῖνος οὐχ ἑκών, ἑκοῦσι δὲ</l>
<l>ξύνεστιν· ὄψει δʼ αὐτὸν αὐτίκʼ ἐμφανῆ.</l>
</sp>
<sp>
<speaker>Δηιάνειρα</speaker>
<l n="200">ὦ Ζεῦ, τὸν Οἴτης ἄτομον ὃς λειμῶνʼ ἔχεις,</l>
<l>ἔδωκας ἡμῖν ἀλλὰ σὺν χρόνῳ χαράν.</l>
<l>φωνήσατʼ, ὦ γυναῖκες, αἵ τʼ εἴσω στέγης</l>
<l>αἵ τʼ ἐκτὸς αὐλῆς, ὡς ἄελπτον ὄμμʼ ἐμοὶ</l>
<l>φήμης ἀνασχὸν τῆσδε νῦν καρπούμεθα.</l>
</sp>
<milestone ed="p" n="205" unit="card"/>
</div1>
<div1 type="choral">
<sp>
<speaker>Χορός</speaker>
<l n="205">ἀνολολυξάτω  δόμοις ἐφεστίοις</l>
<l>ἀλαλαγαῖς ἁ  μελλόνυμφος, ἐν δὲ</l>
<l>κοινὸς ἀρσένων ἴτω</l>
<l>κλαγγὰ τὸν εὐφαρέτραν</l>
<l>Ἀπόλλω προστάταν· ὁμοῦ δὲ</l>
<l n="210">παιᾶνα παιᾶνʼ ἀνάγετʼ, ὦ παρθένοι,</l>
<l>βοᾶτε τὰν ὁμόσπορον</l>
<l>Ἄρτεμιν Ὀρτυγίαν</l>
<l>ἐλαφαβόλον ἀμφίπυρον,</l>
<l>γείτονάς τε Νύμφας.</l>
<l n="215">ἀείρομαι οὐδʼ ἀπώσομαι</l>
<l>τὸν αὐλόν, ὦ τύραννε τᾶς ἐμᾶς φρενός.</l>
<l>ἰδού μʼ ἀναταράσσει,</l>
<l>εὐοῖ μʼ,</l>
<l>ὁ κισσὸς ἄρτι βακχίαν</l>
<l n="220">ὑποστρέφων ἅμιλλαν.  ἰὼ ἰὼ Παιάν.</l>
<l>ἴδʼ, ὦ φίλα γύναι,</l>
<l>τάδʼ ἀντίπρῳρα δή σοι</l>
<l>βλέπειν πάρεστʼ ἐναργῆ.</l>
</sp>
<milestone ed="p" n="225" unit="card"/>
<sp>
<speaker>Δηιάνειρα</speaker>
<l n="225">ὁρῶ, φίλαι γυναῖκες, οὐδέ μʼ ὄμματος</l>
<l>φρουρὰν παρῆλθε, τόνδε μὴ λεύσσειν στόλον·</l>
<l>χαίρειν δὲ τὸν κήρυκα προυννέπω, χρόνῳ</l>
<l>πολλῷ φανέντα, χαρτὸν εἴ τι καὶ φέρεις.</l>
</sp>
<sp>
<speaker>Λίχας</speaker>
<l>ἀλλʼ εὖ μὲν ἵγμεθʼ, εὖ δὲ προσφωνούμεθα,</l>
<l n="230">γύναι, κατʼ ἔργου κτῆσιν· ἄνδρα γὰρ καλῶς</l>
<l>πράσσοντʼ ἀνάγκη χρηστὰ κερδαίνειν ἔπη.</l>
</sp>
<sp>
<speaker>Δηιάνειρα</speaker>
<l>ὦ φίλτατʼ ἀνδρῶν, πρῶθʼ ἃ πρῶτα βούλομαι</l>
<l>δίδαξον, εἰ ζῶνθʼ Ἡρακλῆ προσδέξομαι.</l>
</sp>
<sp>
<speaker>Λίχας</speaker>
<l>ἔγωγέ τοι σφʼ ἔλειπον ἰσχύοντά τε</l>
<l n="235">καὶ ζῶντα καὶ θάλλοντα κοὐ νόσῳ βαρύν.</l>
</sp>
<sp>
<speaker>Δηιάνειρα</speaker>
<l>ποῦ γῆς; πατρῴας εἴτε βαρβάρου; λέγε.</l>
</sp>
<sp>
<speaker>Λίχας</speaker>
<l>ἀκτή τις ἔστʼ Εὐβοιίς, ἔνθʼ ὁρίζεται</l>
<l>βωμοὺς τέλη τʼ ἔγκαρπα Κηναίῳ Διί.</l>
</sp>
<sp>
<speaker>Δηιάνειρα</speaker>
<l>εὐκταῖα φαίνων ἢ ἀπὸ μαντείας τινός;</l>
</sp>
<sp>
<speaker>Λίχας</speaker>
<l n="240">εὐχαῖς ὅθʼ ᾕρει τῶνδʼ ἀνάστατον δορὶ</l>
<l>χώραν γυναικῶν ὧν ὁρᾷς ἐν ὄμμασιν.</l>
</sp>
<sp>
<speaker>Δηιάνειρα</speaker>
<l>αὗται δέ, πρὸς θεῶν, τοῦ ποτʼ εἰσὶ καὶ τίνες;</l>
<l>οἰκτραὶ γάρ, εἰ μὴ ξυμφοραὶ κλέπτουσί με.</l>
</sp>
<sp>
<speaker>Λίχας</speaker>
<l>ταύτας ἐκεῖνος Εὐρύτου πέρσας πόλιν</l>
<l n="245">ἐξείλεθʼ αὑτῷ κτῆμα καὶ θεοῖς κριτόν.</l>
</sp>
<sp>
<speaker>Δηιάνειρα</speaker>
<l>ἦ κἀπὶ ταύτῃ τῇ πόλει τὸν ἄσκοπον</l>
<l>χρόνον βεβὼς ἦν ἡμερῶν ἀνήριθμον;</l>
</sp>
<milestone ed="p" n="248" unit="card"/>
<sp n="*li/xas">
<speaker>Λίχας</speaker>
<l>οὔκ, ἀλλὰ τὸν μὲν πλεῖστον ἐν Λυδοῖς χρόνον</l>
<l>κατείχεθʼ, ὥς φησʼ αὐτός, οὐκ ἐλεύθερος,</l>
<l n="250">ἀλλʼ ἐμποληθείς· τοῦ λόγου δʼ οὐ χρὴ φθόνον,</l>
<l>γύναι, προσεῖναι, Ζεὺς ὅτου πράκτωρ φανῇ.</l>
<l>κεῖνος δὲ πραθεὶς Ὀμφάλῃ τῇ βαρβάρῳ</l>
<l>ἐνιαυτὸν ἐξέπλησεν, ὡς αὐτὸς λέγει.</l>
<l>χοὔτως ἐδήχθη τοῦτο τοὔνειδος λαβὼν</l>
<l n="255">ὥσθʼ ὅρκον αὑτῷ προσβαλὼν διώμοσεν,</l>
<l>ἦ μὴν τὸν ἀγχιστῆρα τοῦδε τοῦ πάθους</l>
<l>ξὺν παιδὶ καὶ γυναικὶ δουλώσειν ἔτι.</l>
<l>κοὐχ ἡλίωσε τοὔπος, ἀλλʼ ὅθʼ ἁγνὸς ἦν,</l>
<l>στρατὸν λαβὼν ἐπακτὸν ἔρχεται πόλιν</l>
<l n="260">τὴν Εὐρυτείαν.  τόνδε γὰρ μεταίτιον</l>
<l>μόνον βροτῶν ἔφασκε τοῦδʼ εἶναι πάθους·</l>
<l>ὃς αὐτὸν ἐλθόντʼ ἐς δόμους ἐφέστιον,</l>
<l>ξένον παλαιὸν ὄντα, πολλὰ μὲν λόγοις</l>
<l>ἐπερρόθησε, πολλὰ δʼ ἀτηρᾷ φρενί,</l>
<l n="265">λέγων χεροῖν μὲν ὡς ἄφυκτʼ ἔχων βέλη</l>
<l>τῶν ὧν τέκνων λείποιτο πρὸς τόξου κρίσιν,</l>
<l>φωνεῖ δὲ δοῦλος ἀνδρὸς ὡς ἐλευθέρου</l>
<l>ῥαίοιτο· δείπνοις δʼ ἡνίκʼ ἦν ᾠνωμένος,</l>
<l>ἔρριψεν ἐκτὸς αὐτόν.  ὧν ἔχων χόλον,</l>
<milestone ed="p" n="270" unit="card"/>
<l n="270">ὡς ἵκετʼ αὖθις Ἴφιτος Τιρυνθίαν</l>
<l>πρὸς κλιτύν, ἵππους νομάδας ἐξιχνοσκοπῶν,</l>
<l>τότʼ ἄλλοσʼ αὐτὸν ὄμμα, θατέρᾳ δὲ νοῦν</l>
<l>ἔχοντʼ, ἀπʼ ἄκρας ἧκε πυργώδους πλακός.</l>
<l>ἔργου δʼ ἕκατι τοῦδε μηνίσας ἄναξ</l>
<l n="275">ὁ τῶν ἁπάντων Ζεὺς πατὴρ Ὀλύμπιος</l>
<l>πρατόν νιν ἐξέπεμψεν οὐδʼ ἠνέσχετο,</l>
<l>ὁθούνεκʼ αὐτὸν μοῦνον ἀνθρώπων δόλῳ</l>
<l>ἔκτεινεν· εἰ γὰρ ἐμφανῶς ἠμύνατο,</l>
<l>Ζεύς τἂν συνέγνω ξὺν δίκῃ χειρουμένῳ·</l>
<l n="280">ὕβριν γὰρ οὐ στέργουσιν οὐδὲ δαίμονες.</l>
<l>κεῖνοι δʼ ὑπερχλίοντες ἐκ γλώσσης κακῆς</l>
<l>αὐτοὶ μὲν Ἅιδου πάντες εἴσʼ οἰκήτορες,</l>
<l>πόλις δὲ δούλη· τάσδε δʼ ἅσπερ εἰσορᾷς</l>
<l>ἐξ ὀλβίων ἄζηλον εὑροῦσαι βίον</l>
<l n="285">χωροῦσι πρὸς σέ· ταῦτα γὰρ πόσις τε σὸς</l>
<l>ἐφεῖτʼ, ἐγὼ δὲ πιστὸς ὢν κείνῳ τελῶ.</l>
<l>αὐτὸν δʼ ἐκεῖνον, εὖτʼ ἂν ἁγνὰ θύματα</l>
<l>ῥέξῃ πατρῴῳ Ζηνὶ τῆς ἁλώσεως,</l>
<l>φρόνει νιν ὡς ἥξοντα· τοῦτο γὰρ λόγου</l>
<l n="290">πολλοῦ καλῶς λεχθέντος ἥδιστον κλύειν.</l>
</sp>
<milestone ed="p" n="291" unit="card"/>
<sp>
<speaker>Χορός</speaker>
<l>ἄνασσα, νῦν σοι τέρψις ἐμφανὴς κυρεῖ,</l>
<l>τῶν μὲν παρόντων, τὰ δὲ πεπυσμένῃ λόγῳ.</l>
</sp>
<sp>
<speaker>Δηιάνειρα</speaker>
<l>πῶς δʼ οὐκ ἐγὼ χαίροιμʼ ἄν, ἀνδρὸς εὐτυχῆ</l>
<l>κλύουσα πρᾶξιν τήνδε, πανδίκῳ φρενί;</l>
<l n="295">πολλή ʼστʼ ἀνάγκη τῇδε τοῦτο συντρέχειν.</l>
<l>ὅμως δʼ ἔνεστι τοῖσιν εὖ σκοπουμένοις</l>
<l>ταρβεῖν τὸν εὖ πράσσοντα, μὴ σφαλῇ ποτε.</l>
<l>ἐμοὶ γὰρ οἶκτος δεινὸς εἰσέβη, φίλαι,</l>
<l>ταύτας ὁρώσῃ δυσπότμους ἐπὶ ξένης</l>
<l n="300">χώρας ἀοίκους ἀπάτοράς τʼ ἀλωμένας,</l>
<l>αἳ πρὶν μὲν ἦσαν ἐξ ἐλευθέρων ἴσως</l>
<l>ἀνδρῶν, τανῦν δὲ δοῦλον ἴσχουσιν βίον.</l>
<l>ὦ Ζεῦ τροπαῖε, μή ποτʼ εἰσίδοιμί σε</l>
<l>πρὸς τοὐμὸν οὕτω σπέρμα χωρήσαντά ποι,</l>
<l n="305">μηδʼ, εἴ τι δράσεις, τῆσδέ γε ζώσης ἔτι.</l>
<l>οὕτως ἐγὼ δέδοικα τάσδʼ ὁρωμένη.</l>
<l>ὦ δυστάλαινα, τίς ποτʼ εἶ νεανίδων;</l>
<l>ἄνανδρος ἢ τεκνοῦσσα; πρὸς μὲν γὰρ φύσιν</l>
<l>πάντων ἄπειρος τῶνδε, γενναία δέ τις.</l>
<l n="310">Λίχα, τίνος ποτʼ ἐστὶν ἡ ξένη βροτῶν;</l>
<l>τίς ἡ τεκοῦσα, τίς δʼ ὁ φιτύσας πατήρ;</l>
<l>ἔξειπʼ·  ἐπεί νιν τῶνδε πλεῖστον ᾤκτισα</l>
<l>βλέπουσʼ, ὅσῳπερ καὶ φρονεῖν οἶδεν μόνη.</l>
</sp>
<milestone ed="p" n="314" unit="card"/>
<sp>
<speaker>Λίχας</speaker>
<l>τί δʼ οἶδʼ ἐγώ, τί δʼ ἄν με καὶ κρίνοις; ἴσως</l>
<l n="315">γέννημα τῶν ἐκεῖθεν οὐκ ἐν ὑστάτοις.</l>
</sp>
<sp>
<speaker>Δηιάνειρα</speaker>
<l>μὴ τῶν τυράννων; Εὐρύτου σπορά τις ἦν;</l>
</sp>
<sp>
<speaker>Λίχας</speaker>
<l>οὐκ οἶδα· καὶ γὰρ οὐδʼ ἀνιστόρουν μακράν.</l>
</sp>
<sp>
<speaker>Δηιάνειρα</speaker>
<l>οὐδʼ ὄνομα πρός του τῶν ξυνεμπόρων ἔχεις;</l>
</sp>
<sp>
<speaker>Λίχας</speaker>
<l>ἥκιστα·  σιγῇ τοὐμὸν ἔργον ἤνυτον.</l>
</sp>
<sp>
<speaker>Δηιάνειρα</speaker>
<l n="320">εἴπʼ, ὦ τάλαινʼ, ἀλλʼ ἡμὶν ἐκ σαυτῆς, ἐπεὶ</l>
<l>καὶ ξυμφορά τοι μὴ εἰδέναι σέ γʼ ἥτις εἶ.</l>
</sp>
<sp>
<speaker>Λίχας</speaker>
<l>οὔ τἄρα τῷ γε πρόσθεν οὐδὲν ἐξ ἴσου</l>
<l>χρόνῳ διήσει  γλῶσσαν, ἥτις οὐδαμὰ</l>
<l>προύφηνεν οὔτε μείζονʼ οὔτʼ ἐλάσσονα,</l>
<l n="325">ἀλλʼ αἰὲν ὠδίνουσα συμφορᾶς βάρος</l>
<l>δακρυρροεῖ δύστηνος, ἐξ ὅτου πάτραν</l>
<l>διήνεμον λέλοιπεν· ἡ δέ τοι τύχη</l>
<l>κακὴ μὲν αὐτῇ γʼ, ἀλλὰ συγγνώμην ἔχει.</l>
</sp>
<sp>
<speaker>Δηιάνειρα</speaker>
<l>ἡ δʼ οὖν ἐάσθω, καὶ πορευέσθω στέγας</l>
<l n="330">οὕτως ὅπως ἥδιστα, μηδὲ πρὸς κακοῖς</l>
<l>τοῖς οὖσιν ἄλλην  πρός γʼ ἐμοῦ λύπην λάβῃ·</l>
<l>ἅλις γὰρ ἡ παροῦσα.  πρὸς δὲ δώματα</l>
<l>χωρῶμεν ἤδη πάντες, ὡς σύ θʼ οἷ θέλεις</l>
<l>σπεύδῃς, ἐγώ τε τἄνδον ἐξαρκῆ τιθῶ.</l>
</sp>
<milestone ed="p" n="335" unit="card"/>
<sp>
<speaker>Ἄγγελος</speaker>
<l n="335">αὐτοῦ γε πρῶτον βαιὸν ἀμμείνασʼ, ὅπως</l>
<l>μάθῃς ἄνευ τῶνδʼ, οὕστινάς τʼ ἄγεις ἔσω,</l>
<l>ὧν τʼ οὐδὲν εἰσήκουσας ἐκμάθῃς ἃ δεῖ·</l>
<l>τούτων ἔχω γὰρ πάντʼ ἐπιστήμην ἐγώ.</l>
</sp>
<sp>
<speaker>Δηιάνειρα</speaker>
<l>τί δʼ ἐστί; τοῦ με τήνδʼ ἐφίστασαι βάσιν;</l>
</sp>
<sp>
<speaker>Ἄγγελος</speaker>
<l n="340">σταθεῖσʼ ἄκουσον· καὶ γὰρ οὐδὲ τὸν πάρος</l>
<l>μῦθον μάτην ἤκουσας, οὐδὲ νῦν δοκῶ.</l>
</sp>
<sp>
<speaker>Δηιάνειρα</speaker>
<l>πότερον ἐκείνους δῆτα δεῦρʼ αὖθις πάλιν</l>
<l>καλῶμεν, ἢ ʼμοὶ ταῖσδέ τʼ ἐξειπεῖν θέλεις;</l>
</sp>
<sp>
<speaker>Ἄγγελος</speaker>
<l>σοὶ ταῖσδέ τʼ οὐδὲν εἴργεται, τούτους δʼ ἔα.</l>
</sp>
<sp>
<speaker>Δηιάνειρα</speaker>
<l n="345">καὶ δὴ βεβᾶσι, χὠ λόγος σημαινέτω.</l>
</sp>
<sp>
<speaker>Ἄγγελος</speaker>
<l>ἁνὴρ ὅδʼ οὐδὲν ὧν ἔλεξεν ἀρτίως</l>
<l>φωνεῖ δίκης ἐς ὀρθόν, ἀλλʼ ἢ νῦν κακὸς</l>
<l>ἢ πρόσθεν οὐ δίκαιος ἄγγελος παρῆν.</l>
</sp>
<sp>
<speaker>Δηιάνειρα</speaker>
<l>τί φής; σαφῶς μοι φράζε πᾶν ὅσον νοεῖς.</l>
<l n="350">ἃ μὲν γὰρ ἐξείρηκας ἀγνοία μʼ ἔχει.</l>
</sp>
<milestone ed="p" n="351" unit="card"/>
<sp>
<speaker>Ἄγγελος</speaker>
<l>τούτου λέγοντος τἀνδρὸς εἰσήκουσʼ ἐγώ,</l>
<l>πολλῶν παρόντων μαρτύρων, ὡς τῆς κόρης</l>
<l>ταύτης ἕκατι κεῖνος Εὔρυτόν θʼ ἕλοι</l>
<l>τήν θʼ ὑψίπυργον Οἰχαλίαν, Ἔρως δέ νιν</l>
<l n="355">μόνος θεῶν θέλξειεν αἰχμάσαι τάδε,</l>
<l>οὐ τἀπὶ Λυδοῖς οὐδʼ ὑπʼ Ὀμφάλῃ πόνων</l>
<l>λατρεύματʼ οὐδʼ ὁ ῥιπτὸς Ἰφίτου μόρος·</l>
<l>ὃν νῦν παρώσας οὗτος ἔμπαλιν λέγει.</l>
<l>ἀλλʼ ἡνίκʼ οὐκ ἔπειθε τὸν φυτοσπόρον</l>
<l n="360">τὴν παῖδα δοῦναι, κρύφιον ὡς ἔχοι λέχος,</l>
<l>ἔγκλημα μικρὸν αἰτίαν θʼ ἑτοιμάσας</l>
<l>ἐπιστρατεύει πατρίδα τὴν ταύτης, ἐν ᾗ</l>
<l>τὸν Εὔρυτον τόνδʼ εἶπε δεσπόζειν θρόνων,</l>
<l>κτείνει τʼ ἄνακτα πατέρα τῆσδε καὶ πόλιν</l>
<l n="365">ἔπερσε.  καὶ νῦν, ὡς ὁρᾷς, ἥκει δόμους</l>
<l>ὡς τούσδε πέμπων οὐκ ἀφροντίστως, γύναι,</l>
<l>οὐδʼ ὥστε δούλην· μηδὲ προσδόκα τόδε·</l>
<l>οὐδʼ εἰκός, εἴπερ ἐντεθέρμανται πόθῳ.</l>
<l>ἔδοξεν οὖν μοι πρὸς σὲ δηλῶσαι τὸ πᾶν,</l>
<l n="370">δέσποινʼ, ὃ τοῦδε τυγχάνω μαθὼν πάρα.</l>
<l>καὶ ταῦτα πολλοὶ πρὸς μέσῃ Τραχινίων</l>
<l>ἀγορᾷ συνεξήκουον ὡσαύτως ἐμοί,</l>
<l>ὥστʼ ἐξελέγχειν· εἰ δὲ μὴ λέγω φίλα,</l>
<l>οὐχ ἥδομαι, τὸ δʼ ὀρθὸν ἐξείρηχʼ ὅμως.</l>
</sp>
<milestone ed="p" n="375" unit="card"/>
<sp>
<speaker>Δηιάνειρα</speaker>
<l n="375">οἴμοι τάλαινα, ποῦ ποτʼ εἰμὶ πράγματος;</l>
<l>τίνʼ εἰσδέδεγμαι πημονὴν ὑπόστεγον</l>
<l>λαθραῖον; ὦ δύστηνος· ἆρʼ ἀνώνυμος</l>
<l>πέφυκεν, ὥσπερ οὑπάγων διώμνυτο;</l>
</sp>
<sp>
<speaker>Ἄγγελος</speaker>
<l>ἦ κάρτα λαμπρὰ καὶ κατʼ ὄνομα καὶ φύσιν,</l>
<l n="380">πατρὸς μὲν οὖσα γένεσιν Εὐρύτου ποτὲ</l>
<l>Ἰόλη ʼκαλεῖτο, τῆς ἐκεῖνος οὐδαμὰ</l>
<l>βλάστας ἐφώνει, δῆθεν οὐδὲν ἱστορῶν.</l>
</sp>
<sp>
<speaker>Χορός</speaker>
<l>ὄλοιντο—μή τι πάντες οἱ κακοί, τὰ δὲ</l>
<l>λαθραῖʼ ὃς ἀσκεῖ μὴ πρέποντʼ αὐτῷ κακά.</l>
</sp>
<sp>
<speaker>Δηιάνειρα</speaker>
<l n="385">τί χρὴ ποεῖν, γυναῖκες; ὡς ἐγὼ λόγοις</l>
<l>τοῖς νῦν παροῦσιν ἐκπεπληγμένη κυρῶ.</l>
</sp>
<sp>
<speaker>Χορός</speaker>
<l>πεύθου μολοῦσα τἀνδρός, ὡς τάχʼ ἂν σαφῆ</l>
<l>λέξειεν, εἴ νιν πρὸς βίαν κρίνειν θέλοις.</l>
</sp>
<sp>
<speaker>Δηιάνειρα</speaker>
<l>ἀλλʼ εἶμι· καὶ γὰρ οὐκ ἀπὸ γνώμης λέγεις.</l>
</sp>
<sp>
<speaker>Ἄγγελος</speaker>
<l n="390">ἡμεῖς δὲ προσμένωμεν; ἢ τί χρὴ ποεῖν;</l>
</sp>
<sp>
<speaker>Δηιάνειρα</speaker>
<l>μίμνʼ, ὡς ὅδʼ ἀνὴρ οὐκ ἐμῶν ὑπʼ ἀγγέλων,</l>
<l>ἀλλʼ αὐτόκλητος ἐκ δόμων πορεύεται.</l>
</sp>
<milestone ed="p" n="393" unit="card"/>
<sp>
<speaker>Λίχας</speaker>
<l>τί χρή, γύναι, μολόντα μʼ Ἡρακλεῖ λέγειν;</l>
<l>δίδαξον, ὡς ἕρποντος, ὡς ὁρᾷς, ἐμοῦ.</l>
</sp>
<sp>
<speaker>Δηιάνειρα</speaker>
<l n="395">ὡς ἐκ ταχείας σὺν χρόνῳ βραδεῖ μολὼν</l>
<l>ᾄσσεις, πρὶν ἡμᾶς κἀννεώσασθαι λόγους.</l>
</sp>
<sp>
<speaker>Λίχας</speaker>
<l>ἀλλʼ εἴ τι χρῄζεις ἱστορεῖν, πάρειμʼ ἐγώ.</l>
</sp>
<sp>
<speaker>Δηιάνειρα</speaker>
<l>ἦ καὶ τὸ πιστὸν τῆς ἀληθείας νέμεις;</l>
</sp>
<sp>
<speaker>Λίχας</speaker>
<l>ἴστω μέγας Ζεύς, ὧν γʼ ἂν ἐξειδὼς κυρῶ.</l>
</sp>
<sp>
<speaker>Δηιάνειρα</speaker>
<l n="400">τίς ἡ γυνὴ δῆτʼ ἐστὶν ἣν ἥκεις ἄγων;</l>
</sp>
<sp>
<speaker>Λίχας</speaker>
<l>Εὐβοιίς·  ὧν δʼ ἔβλαστεν οὐκ ἔχω λέγειν.</l>
</sp>
<sp>
<speaker>Ἄγγελος</speaker>
<l>οὗτος, βλέφʼ ὧδε· πρὸς τίνʼ ἐννέπειν δοκεῖς;</l>
</sp>
<sp>
<speaker>Λίχας</speaker>
<l>σὺ δʼ εἰς τί δή με τοῦτʼ ἐρωτήσας ἔχεις;</l>
</sp>
<sp>
<speaker>Ἄγγελος</speaker>
<l>τόλμησον εἰπεῖν, εἰ φρονεῖς, ὅ σʼ ἱστορῶ.</l>
</sp>
<sp>
<speaker>Λίχας</speaker>
<l n="405">πρὸς τὴν κρατοῦσαν Δῃάνειραν, Οἰνέως</l>
<l>κόρην δάμαρτά θʼ Ἡρακλέους, εἰ μὴ κυρῶ</l>
<l>λεύσσων μάταια, δεσπότιν τε τὴν ἐμήν.</l>
</sp>
<sp>
<speaker>Ἄγγελος</speaker>
<l>τοῦτʼ αὔτʼ ἔχρῃζον, τοῦτό σου μαθεῖν· λέγεις δέσποιναν εἶναι τήνδε σήν;</l>
</sp>
<sp>
<speaker>Λίχας</speaker>
<l>δίκαια γάρ.</l>
</sp>
<sp>
<speaker>Ἄγγελος</speaker>
<l n="410">τί δῆτα; ποίαν ἀξιοῖς δοῦναι δίκην,</l>
<l>ἢν εὑρεθῇς ἐς τήνδε μὴ δίκαιος ὤν;</l>
</sp>
<sp>
<speaker>Λίχας</speaker>
<l>πῶς μὴ δίκαιος; τί ποτε ποικίλας ἔχεις;</l>
</sp>
<sp>
<speaker>Ἄγγελος</speaker>
<l>οὐδέν· σὺ μέντοι κάρτα τοῦτο δρῶν κυρεῖς.</l>
</sp>
<sp>
<speaker>Λίχας</speaker>
<l>ἄπειμι· μῶρος δʼ ἦ πάλαι κλύων σέθεν.</l>
</sp>
<sp>
<speaker>Ἄγγελος</speaker>
<l n="415">οὔ, πρίν γʼ ἂν εἴπῃς ἱστορούμενος βραχύ.</l>
</sp>
<sp>
<speaker>Λίχας</speaker>
<l>λέγʼ, εἴ τι χρῄζεις· καὶ γὰρ οὐ σιγηλὸς εἶ.</l>
</sp>
<sp>
<speaker>Ἄγγελος</speaker>
<l>τὴν αἰχμάλωτον, ἣν ἔπεμψας ἐς δόμους, κάτοισθα δήπου;</l>
</sp>
<sp>
<speaker>Λίχας</speaker>
<l>φημί· πρὸς τί δʼ ἱστορεῖς;</l>
</sp>
<sp>
<speaker>Ἄγγελος</speaker>
<l>οὔκουν σὺ ταύτην, ἣν ὑπʼ ἀγνοίας ὁρᾷς,</l>
<l n="420">Ἰόλην ἔφασκες Εὐρύτου σπορὰν ἄγειν;</l>
</sp>
<sp>
<speaker>Λίχας</speaker>
<l>ποίοις ἐν ἀνθρώποισι; τίς πόθεν μολὼν</l>
<l>σοὶ μαρτυρήσει ταῦτʼ ἐμοῦ κλύειν πάρα;</l>
</sp>
<sp>
<speaker>Ἄγγελος</speaker>
<l>πολλοῖσιν ἀστῶν· ἐν μέσῃ Τραχινίων</l>
<l>ἀγορᾷ πολύς σου ταῦτά γʼ εἰσήκουσʼ ὄχλος.</l>
</sp>
<sp>
<speaker>Λίχας</speaker>
<l n="425">κλύειν γʼ ἔφασκον· ταὐτὸ δʼ οὐχὶ γίγνεται</l>
<l>δόκησιν εἰπεῖν κἀξακριβῶσαι λόγον.</l>
</sp>
<sp>
<speaker>Ἄγγελος</speaker>
<l>ποίαν δόκησιν; οὐκ ἐπώμοτος λέγων</l>
<l>δάμαρτʼ ἔφασκες Ἡρακλεῖ ταύτην ἄγειν;</l>
</sp>
<sp>
<speaker>Λίχας</speaker>
<l>ἐγὼ δάμαρτα; πρὸς θεῶν, φράσον, φίλη</l>
<l n="430">δέσποινα, τόνδε τίς ποτʼ ἐστὶν ὁ ξένος.</l>
</sp>
<sp>
<speaker>Ἄγγελος</speaker>
<l>ὃς σοῦ παρὼν ἤκουσεν, ὡς ταύτης πόθῳ</l>
<l>πόλις δαμείη πᾶσα, κοὐχ ἡ Λυδία</l>
<l>πέρσειεν αὐτήν, ἀλλʼ ὁ τῆσδʼ ἔρως φανείς.</l>
</sp>
<sp>
<speaker>Λίχας</speaker>
<l>ἅνθρωπος, ὦ δέσποινʼ, ἀποστήτω· τὸ γὰρ</l>
<l n="435">νοσοῦντι ληρεῖν ἀνδρὸς οὐχὶ σώφρονος.</l>
</sp>
<milestone ed="p" n="436" unit="card"/>
<sp>
<speaker>Δηιάνειρα</speaker>
<l>μή, πρός σε τοῦ κατʼ ἄκρον Οἰταῖον νάπος</l>
<l>Διὸς καταστράπτοντος, ἐκκλέψῃς λόγον.</l>
<l>οὐ γὰρ γυναικὶ τοὺς λόγους ἐρεῖς κακῇ</l>
<l>οὐδʼ ἥτις οὐ κάτοιδε τἀνθρώπων, ὅτι</l>
<l n="440">χαίρειν πέφυκεν οὐχὶ τοῖς αὐτοῖς ἀεί.</l>
<l>Ἔρωτι μέν νυν ὅστις ἀντανίσταται</l>
<l>πύκτης ὅπως ἐς χεῖρας, οὐ καλῶς φρονεῖ·</l>
<l>οὗτος γὰρ ἄρχει καὶ θεῶν ὅπως θέλει,</l>
<l>κἀμοῦ γε· πῶς δʼ οὐ χἀτέρας οἵας γʼ ἐμοῦ;</l>
<l n="445">ὥστʼ εἴ τι τὠμῷ τʼ ἀνδρὶ τῇδε τῇ νόσῳ</l>
<l>ληφθέντι μεμπτός εἰμι, κάρτα μαίνομαι,</l>
<l>ἢ τῇδε τῇ γυναικὶ τῇ μεταιτίᾳ</l>
<l>τοῦ μηδὲν αἰσχροῦ μηδʼ ἐμοὶ κακοῦ τινος.</l>
<l>οὐκ ἔστι ταῦτʼ· ἀλλʼ εἰ μὲν ἐκ κείνου μαθὼν</l>
<l n="450">ψεύδει, μάθησιν οὐ καλὴν ἐκμανθάνεις.</l>
<l>εἰ δʼ αὐτὸς αὑτὸν ὧδε παιδεύεις, ὅταν</l>
<l>θέλῃς γενέσθαι χρηστός, ὀφθήσει κακός.</l>
<l>ἀλλʼ εἰπὲ πᾶν τἀληθές· ὡς ἐλευθέρῳ</l>
<l>ψευδεῖ καλεῖσθαι κὴρ πρόσεστιν οὐ καλή.</l>
<l n="455">ὅπως δὲ λήσεις, οὐδὲ τοῦτο γίγνεται·</l>
<l>πολλοὶ γὰρ οἷς εἴρηκας, οἳ φράσουσʼ ἐμοί.</l>
<l>κεἰ μὲν δέδοικας, οὐ καλῶς ταρβεῖς, ἐπεὶ</l>
<l>τὸ μὴ πυθέσθαι, τοῦτό μʼ ἀλγύνειεν ἄν·</l>
<l>τὸ δʼ εἰδέναι τί δεινόν; οὐχὶ χἀτέρας</l>
<l n="460">πλείστας ἀνὴρ εἷς Ἡρακλῆς ἔγημε δή;</l>
<l>κοὔπω τις αὐτῶν ἔκ γʼ ἐμοῦ λόγον κακὸν</l>
<l>ἠνέγκατʼ οὐδʼ ὄνειδος· ἥδε τʼ οὐδʼ ἂν εἰ</l>
<l>κάρτʼ ἐντακείη τῷ φιλεῖν, ἐπεί σφʼ ἐγὼ</l>
<l>ᾤκτιρα δὴ μάλιστα προσβλέψασʼ, ὅτι</l>
<l n="465">τὸ κάλλος αὐτῆς τὸν βίον διώλεσεν,</l>
<l>καὶ γῆν πατρῴαν οὐχ ἑκοῦσα δύσμορος</l>
<l>ἔπερσε κἀδούλωσεν.  ἀλλὰ ταῦτα μὲν</l>
<l>ῥείτω κατʼ οὖρον· σοὶ δʼ ἐγὼ φράζω κακὸν</l>
<l>πρὸς ἄλλον εἶναι, πρὸς δʼ ἔμʼ ἀψευδεῖν ἀεί.</l>
</sp>
<milestone ed="p" n="470" unit="card"/>
<sp>
<speaker>Χορός</speaker>
<l n="470">πείθου λεγούσῃ χρηστά, κοὐ μέμψει χρόνῳ</l>
<l>γυναικὶ τῇδε κἀπʼ ἐμοῦ κτήσει χάριν.</l>
</sp>
<sp>
<speaker>Λίχας</speaker>
<l>ἀλλʼ, ὦ φίλη δέσποινʼ, ἐπεί σε μανθάνω</l>
<l>θνητὴν φρονοῦσαν θνητὰ κοὐκ ἀγνώμονα,</l>
<l>πᾶν σοι φράσω τἀληθὲς οὐδὲ κρύψομαι.</l>
<l n="475">ἔστιν γὰρ οὕτως ὥσπερ οὗτος ἐννέπει.</l>
<l>ταύτης ὁ δεινὸς ἵμερός ποθʼ Ἡρακλῆ</l>
<l>διῆλθε, καὶ τῆσδʼ εἵνεχʼ ἡ πολύφθορος</l>
<l>καθῃρέθη πατρῷος Οἰχαλία δόρει.</l>
<l>καὶ ταῦτα, δεῖ γὰρ καὶ τὸ πρὸς κείνου λέγειν,</l>
<l n="480">οὔτʼ εἶπε κρύπτειν οὔτʼ ἀπηρνήθη ποτέ,</l>
<l>ἀλλʼ αὐτός, ὦ δέσποινα, δειμαίνων τὸ σὸν</l>
<l>μὴ στέρνον ἀλγύνοιμι τοῖσδε τοῖς λόγοις,</l>
<l>ἥμαρτον, εἴ τι τήνδʼ ἁμαρτίαν νέμεις.</l>
<l>ἐπεί γε μὲν δὴ πάντʼ ἐπίστασαι λόγον,</l>
<l n="485">κείνου τε καὶ σὴν ἐξ ἴσου κοινὴν χάριν</l>
<l>καὶ στέργε τὴν γυναῖκα καὶ βούλου λόγους,</l>
<l>οὓς εἶπας ἐς τήνδʼ, ἐμπέδως εἰρηκέναι·</l>
<l>ὡς τἄλλʼ ἐκεῖνος πάντʼ ἀριστεύων χεροῖν</l>
<l>τοῦ τῆσδʼ ἔρωτος εἰς ἅπανθʼ ἥσσων ἔφυ.</l>
</sp>
<sp>
<speaker>Δηιάνειρα</speaker>
<l n="490">ἀλλʼ ὧδε καὶ φρονοῦμεν ὥστε ταῦτα δρᾶν,</l>
<l>κοὔτοι νόσον γʼ ἐπακτὸν ἐξαρούμεθα,</l>
<l>θεοῖσι δυσμαχοῦντες.  ἀλλʼ εἴσω στέγης</l>
<l>χωρῶμεν, ὡς λόγων τʼ ἐπιστολὰς φέρῃς,</l>
<l>ἅ τʼ ἀντὶ δώρων δῶρα χρὴ προσαρμόσαι,</l>
<l n="495">καὶ ταῦτʼ ἄγῃς· κενὸν γὰρ οὐ δίκαιά σε</l>
<l>χωρεῖν προσελθόνθʼ ὧδε σὺν πολλῷ στόλῳ.</l>
</sp>
<milestone ed="p" n="497" unit="card"/>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>μέγα τι σθένος ἁ Κύπρις ἐκφέρεται νίκας ἀεί.</l>
<l>καὶ τὰ μὲν θεῶν</l>
<l n="500">παρέβαν, καὶ ὅπως Κρονίδαν ἀπάτασεν οὐ λέγω,</l>
<l>οὐδὲ τὸν ἔννυχον Ἅιδαν</l>
<l>ἢ Ποσειδάωνα τινάκτορα γαίας·</l>
<l>ἀλλʼ ἐπὶ τάνδʼ ἄρʼ ἄκοιτιν</l>
<l>τίνες ἀμφίγυοι κατέβαν πρὸ γάμων,</l>
<l n="505">τίνες πάμπληκτα παγκόνιτά τʼ ἐξῆλθον ἄεθλʼ ἀγώνων;</l>
</sp>
<milestone ed="p" n="507" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>ὁ μὲν ἦν ποταμοῦ σθένος, ὑψίκερω τετραόρου</l>
<l>φάσμα ταύρου,</l>
<l n="510">Ἀχελῷος ἀπʼ Οἰνιαδᾶν, ὁ δὲ Βακχίας ἀπὸ</l>
<l>ἦλθε παλίντονα Θήβας</l>
<l>τόξα καὶ λόγχας ῥόπαλόν τε τινάσσων,</l>
<l>παῖς Διός· οἳ τότʼ ἀολλεῖς</l>
<l>ἴσαν ἐς μέσον ἱέμενοι λεχέων·</l>
<l n="515">μόνα δʼ εὔλεκτρος ἐν μέσῳ Κύπρις ῥαβδονόμει ξυνοῦσα.</l>
</sp>
<milestone ed="p" n="517" unit="card"/>
</div2>
<div2 type="epode">
<sp>
<speaker>Χορός</speaker>
<l>τότʼ ἦν χερός, ἦν δὲ τόξων πάταγος,</l>
<l>ταυρείων τʼ ἀνάμιγδα κεράτων·</l>
<l n="520">ἦν δʼ ἀμφίπλεκτοι κλίμακες,</l>
<l>ἦν δὲ μετώπων ὀλόεντα</l>
<l>πλήγματα, καὶ στόνος ἀμφοῖν.</l>
<l>ἁ δʼ εὐῶπις ἁβρὰ</l>
<l>τηλαυγεῖ παρʼ ὄχθῳ</l>
<l n="525">ἧστο, τὸν ὃν προσμένουσʼ ἀκοίταν.</l>
<l>ἀγὼν δὲ μαργᾷ  μὲν οἷα φράζω·</l>
<l>τὸ δʼ ἀμφινείκητον ὄμμα νύμφας</l>
<l>ἐλεινὸν ἀμμένει·</l>
<l>κἀπὸ ματρὸς ἄφαρ βέβακεν,</l>
<l n="530">ὥστε πόρτις ἐρήμα.</l>
</sp>
<milestone ed="p" n="531" unit="card"/>
</div2>
</div1>
<div1 type="episode">
<sp>
<speaker>Δηιάνειρα</speaker>
<l>ἦμος, φίλαι, κατʼ οἶκον ὁ ξένος θροεῖ</l>
<l>ταῖς αἰχμαλώτοις παισὶν ὡς ἐπʼ ἐξόδῳ,</l>
<l>τῆμος θυραῖος ἦλθον ὡς ὑμᾶς λάθρᾳ,</l>
<l>τὰ μὲν φράσουσα χερσὶν ἁτεχνησάμην,</l>
<l n="535">τὰ δʼ οἷα πάσχω συγκατοικτιουμένη.</l>
<l>κόρην γάρ, οἶμαι δʼ οὐκέτʼ, ἀλλʼ ἐζευγμένην,</l>
<l>παρεισδέδεγμαι φόρτον ὥστε ναυτίλος,</l>
<l>λωβητὸν ἐμπόλημα τῆς ἐμῆς φρενός.</l>
<l>καὶ νῦν δύʼ οὖσαι μίμνομεν μιᾶς ὑπὸ</l>
<l n="540">χλαίνης ὑπαγκάλισμα.  τοιάδʼ Ἡρακλῆς,</l>
<l>ὁ πιστὸς ἡμῖν κἀγαθὸς καλούμενος,</l>
<l>οἰκούριʼ ἀντέπεμψε τοῦ μακροῦ χρόνου.</l>
<l>ἐγὼ δὲ θυμοῦσθαι μὲν οὐκ ἐπίσταμαι</l>
<l>νοσοῦντι κείνῳ πολλὰ τῇδε τῇ νόσῳ·</l>
<l n="545">τὸ δʼ αὖ ξυνοικεῖν τῇδʼ ὁμοῦ τίς ἂν γυνὴ</l>
<l>δύναιτο, κοινωνοῦσα τῶν αὐτῶν γάμων;</l>
<l>ὁρῶ γὰρ ἥβην τὴν μὲν ἕρπουσαν πρόσω,</l>
<l>τὴν δὲ φθίνουσαν·  ὧν ἀφαρπάζειν φιλεῖ</l>
<l>ὀφθαλμὸς ἄνθος, τῶν δʼ ὑπεκτρέπει πόδα.</l>
<l n="550">ταῦτʼ οὖν φοβοῦμαι μὴ πόσις μὲν Ἡρακλῆς</l>
<l>ἐμὸς καλῆται, τῆς νεωτέρας δʼ ἀνήρ.</l>
<l>ἀλλʼ οὐ γάρ, ὥσπερ εἶπον, ὀργαίνειν καλὸν</l>
<l>γυναῖκα νοῦν ἔχουσαν· ᾗ δʼ ἔχω, φίλαι,</l>
<l>λυτήριον λώφημα, τῇδʼ ὑμῖν φράσω.</l>
<l n="555">ἦν μοι παλαιὸν δῶρον ἀρχαίου ποτὲ</l>
<l>θηρός, λέβητι χαλκέῳ κεκρυμμένον,</l>
<l>ὃ παῖς ἔτʼ οὖσα τοῦ δασυστέρνου παρὰ</l>
<l>Νέσσου φθίνοντος ἐκ φονῶν ἀνειλόμην,</l>
<l>ὃς τὸν βαθύρρουν ποταμὸν Εὔηνον βροτοὺς</l>
<l n="560">μισθοῦ ʼπόρευε χερσίν, οὔτε πομπίμοις</l>
<l>κώπαις ἐρέσσων οὔτε λαίφεσιν νεώς.</l>
<l>ὃς κἀμέ, τὸν πατρῷον ἡνίκα στόλον</l>
<l>ξὺν Ἡρακλεῖ τὸ πρῶτον εὖνις ἑσπόμην,</l>
<l>φέρων ἐπʼ ὤμοις, ἡνίκʼ ἦ μέσῳ πόρῳ,</l>
<l n="565">ψαύει ματαίαις χερσίν· ἐκ δʼ ἤυσʼ ἐγώ,</l>
<l>χὠ Ζηνὸς εὐθὺς παῖς ἐπιστρέψας χεροῖν</l>
<l>ἧκεν κομήτην ἰόν· ἐς δὲ πλεύμονας</l>
<l>στέρνων διερροίζησεν.  ἐκθνῄσκων δʼ ὁ θὴρ</l>
<l>τοσοῦτον εἶπε· παῖ γέροντος Οἰνέως,</l>
<l n="570">τοσόνδʼ ὀνήσει τῶν ἐμῶν, ἐὰν πίθῃ,</l>
<l>πορθμῶν, ὁθούνεχʼ ὑστάτην σʼ ἔπεμψʼ ἐγώ·</l>
<l>ἐὰν γὰρ ἀμφίθρεπτον αἷμα τῶν ἐμῶν</l>
<l>σφαγῶν ἐνέγκῃ χερσίν, ᾗ μελαγχόλους</l>
<l>ἔβαψεν ἰοὺς θρέμμα Λερναίας ὕδρας,</l>
<l n="575">ἔσται φρενός σοι τοῦτο κηλητήριον</l>
<l>τῆς Ἡρακλείας, ὥστε μήτινʼ εἰσιδὼν</l>
<l>στέρξει γυναῖκα κεῖνος ἀντὶ σοῦ πλέον.</l>
<l>τοῦτʼ ἐννοήσασʼ, ὦ φίλαι, δόμοις γὰρ ἦν</l>
<l>κείνου θανόντος ἐγκεκλῃμένον καλῶς,</l>
<l n="580">χιτῶνα τόνδʼ ἔβαψα, προσβαλοῦσʼ ὅσα</l>
<l>ζῶν κεῖνος εἶπε· καὶ πεπείρανται τάδε.</l>
<l>κακὰς δὲ τόλμας μήτʼ ἐπισταίμην ἐγὼ</l>
<l>μήτʼ ἐκμάθοιμι, τάς τε τολμώσας στυγῶ·</l>
<l>φίλτροις δʼ ἐάν πως τήνδʼ ὑπερβαλώμεθα</l>
<l n="585">τὴν παῖδα καὶ θέλκτροισι τοῖς ἐφʼ Ἡρακλεῖ,</l>
<l>μεμηχάνηται τοὔργον, εἴ τι μὴ δοκῶ</l>
<l>πράσσειν μάταιον· εἰ δὲ μή, πεπαύσομαι.</l>
</sp>
<milestone ed="p" n="588" unit="card"/>
<sp>
<speaker>Χορός</speaker>
<l>ἀλλʼ εἴ τις ἐστὶ πίστις ἐν τοῖς δρωμένοις,</l>
<l>δοκεῖς παρʼ ἡμῖν οὐ βεβουλεῦσθαι κακῶς.</l>
</sp>
<sp>
<speaker>Δηιάνειρα</speaker>
<l n="590">οὕτως ἔχει γʼ ἡ πίστις, ὡς τὸ μὲν δοκεῖν</l>
<l>ἔνεστι, πείρᾳ δʼ οὐ προσωμίλησά πω·</l>
</sp>
<sp>
<speaker>Χορός</speaker>
<l>ἀλλʼ εἰδέναι χρὴ δρῶσαν, ὡς οὐδʼ εἰ δοκεῖς</l>
<l>ἔχειν, ἔχοις ἂν γνῶμα, μὴ πειρωμένη.</l>
</sp>
<sp>
<speaker>Δηιάνειρα</speaker>
<l>ἀλλʼ αὐτίκʼ εἰσόμεσθα, τόνδε γὰρ βλέπω</l>
<l n="595">θυραῖον ἤδη· διὰ τάχους δʼ ἐλεύσεται.</l>
<l>μόνον παρʼ ὑμῶν εὖ στεγοίμεθʼ·  ὡς σκότῳ</l>
<l>κἂν αἰσχρὰ πράσσῃς, οὔποτʼ αἰσχύνῃ πεσεῖ.</l>
</sp>
<sp>
<speaker>Λίχας</speaker>
<l>τί χρὴ ποεῖν; σήμαινε, τέκνον Οἰνέως,</l>
<l>ὡς ἐσμὲν ἤδη τῷ μακρῷ χρόνῳ βραδεῖς.</l>
</sp>
<milestone ed="p" n="600" unit="card"/>
<sp>
<speaker>Δηιάνειρα</speaker>
<l n="600">ἀλλʼ αὐτὰ δή σοι ταῦτα καὶ πράσσω, Λίχα,</l>
<l>ἕως σὺ ταῖς ἔσωθεν ἠγορῶ ξέναις,</l>
<l>ὅπως φέρῃς μοι τόνδε ταναϋφῆ πέπλον,</l>
<l>δώρημʼ ἐκείνῳ τἀνδρὶ τῆς ἐμῆς χερός.</l>
<l>διδοὺς δὲ τόνδε φράζʼ ὅπως μηδεὶς βροτῶν</l>
<l n="605">κείνου πάροιθεν ἀμφιδύσεται χροΐ,</l>
<l>μηδʼ ὄψεταί νιν μήτε φέγγος ἡλίου</l>
<l>μήθʼ ἕρκος ἱερὸν μήτʼ ἐφέστιον σέλας,</l>
<l>πρὶν κεῖνος αὐτὸν φανερὸς ἐμφανῶς σταθεὶς</l>
<l>δείξῃ θεοῖσιν ἡμέρᾳ ταυροσφάγῳ.</l>
<l n="610">οὕτω γὰρ ηὔγμην, εἴ ποτʼ αὐτὸν ἐς δόμους</l>
<l>ἴδοιμι σωθέντʼ ἢ κλύοιμι πανδίκως,</l>
<l>στελεῖν χιτῶνι τῷδε καὶ φανεῖν θεοῖς</l>
<l>θυτῆρα καινῷ καινὸν ἐν πεπλώματι.</l>
<l>καὶ τῶνδʼ ἀποίσεις σῆμʼ, ὃ κεῖνος εὐμαθὲς</l>
<l n="615">σφραγῖδος ἕρκει τῷδʼ ἐπὸν μαθήσεται.</l>
<l>ἀλλʼ ἕρπε, καὶ φύλασσε πρῶτα μὲν νόμον,</l>
<l>τὸ μὴ ʼπιθυμεῖν πομπὸς ὢν περισσὰ δρᾶν·</l>
<l>ἔπειθʼ ὅπως ἂν ἡ χάρις κείνου τέ σοι</l>
<l>κἀμοῦ ξυνελθοῦσʼ ἐξ ἁπλῆς διπλῆ φανῇ.</l>
</sp>
<milestone ed="p" n="620" unit="card"/>
<sp>
<speaker>Λίχας</speaker>
<l n="620">ἀλλʼ εἴπερ Ἑρμοῦ τήνδε πομπεύω τέχνην</l>
<l>βέβαιον, οὔ τι μὴ σφαλῶ γʼ ἐν σοί ποτε,</l>
<l>τὸ μὴ οὐ τόδʼ ἄγγος ὡς ἔχει δεῖξαι φέρων,</l>
<l>λόγων τε πίστιν ὧν λέγεις  ἐφαρμόσαι.</l>
</sp>
<sp>
<speaker>Δηιάνειρα</speaker>
<l>στείχοις ἂν ἤδη· καὶ γὰρ ἐξεπίστασαι</l>
<l n="625">τά γʼ ἐν δόμοισιν ὡς ἔχοντα τυγχάνει.</l>
</sp>
<sp>
<speaker>Λίχας</speaker>
<l>ἐπίσταμαί τε καὶ φράσω σεσωσμένα.</l>
</sp>
<sp>
<speaker>Δηιάνειρα</speaker>
<l>ἀλλʼ οἶσθα μὲν δὴ καὶ τὰ τῆς ξένης ὁρῶν</l>
<l>προσδέγματʼ, αὐτὴν ὡς ἐδεξάμην φίλως.</l>
</sp>
<sp>
<speaker>Λίχας</speaker>
<l>ὥστʼ ἐκπλαγῆναι τοὐμὸν ἡδονῇ κέαρ.</l>
</sp>
<sp>
<speaker>Δηιάνειρα</speaker>
<l n="630">τί δῆτʼ ἂν ἄλλο γʼ ἐννέποις; δέδοικα γὰρ</l>
<l>μὴ πρῲ λέγοις ἂν τὸν πόθον τὸν ἐξ ἐμοῦ,</l>
<l>πρὶν εἰδέναι τἀκεῖθεν εἰ ποθούμεθα.</l>
</sp>
<milestone ed="p" n="633" unit="card"/>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ὦ ναύλοχα καὶ πετραῖα</l>
<l>θερμὰ λουτρὰ καὶ πάγους</l>
<l n="635">Οἴτας παραναιετάοντες, οἵ τε μέσσαν Μηλίδα πὰρ λίμναν</l>
<l>χρυσαλακάτου τʼ ἀκτὰν κόρας,</l>
<l>ἔνθʼ Ἑλλάνων ἀγοραὶ</l>
<l>Πυλάτιδες κλέονται·</l>
</sp>
<milestone ed="p" n="640" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l n="640">ὁ καλλιβόας τάχʼ ὑμῖν</l>
<l>αὐλὸς οὐκ ἀναρσίαν</l>
<l>ἀχῶν καναχὰν ἐπάνεισιν, ἀλλὰ θείας ἀντίλυρον μούσας.</l>
<l>ὁ γὰρ Διὸς Ἀλκμήνας κόρος</l>
<l n="645">σοῦται πάσας ἀρετᾶς</l>
<l>λάφυρʼ ἔχων ἐπʼ οἴκους·</l>
</sp>
<milestone ed="p" n="647" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>ὃν ἀπόπτολιν εἴχομεν παντᾷ,</l>
<l>δυοκαιδεκάμηνον ἀμμένουσαι</l>
<l>χρόνον, πελάγιον, ἴδριες οὐδέν·</l>
<l n="650">ἁ δέ οἱ φίλα δάμαρ</l>
<l>τάλαιναν δυστάλαινα καρδίαν</l>
<l>πάγκλαυτος αἰὲν ὤλλυτο·</l>
<l>νῦν δʼ Ἄρης οἰστρηθεὶς</l>
<l>ἐξέλυσʼ ἐπίπονον ἁμέραν.</l>
</sp>
<milestone ed="p" n="655" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l n="655">ἀφίκοιτʼ ἀφίκοιτο· μὴ σταίη</l>
<l>πολύκωπον ὄχημα ναὸς αὐτῷ,</l>
<l>πρὶν τάνδε πρὸς πόλιν ἀνύσειε,</l>
<l>νασιῶτιν ἑστίαν</l>
<l>ἀμείψας, ἔνθα κλῄζεται θυτήρ·</l>
<l n="660">ὅθεν μόλοι πανίμερος,</l>
<l>τᾶς πειθοῦς παγχρίστῳ</l>
<l>συγκραθεὶς ἐπὶ προφάσει φάρους.</l>
</sp>
<milestone ed="p" n="663" unit="card"/>
</div2>
</div1>
<div1 type="episode">
<sp>
<speaker>Δηιάνειρα</speaker>
<l>γυναῖκες, ὡς δέδοικα μὴ περαιτέρω</l>
<l>πεπραγμένʼ ᾖ μοι πάνθʼ ὅσʼ ἀρτίως ἔδρων.</l>
</sp>
<sp>
<speaker>Χορός</speaker>
<l n="665">τί δʼ ἔστι, Δῃάνειρα, τέκνον Οἰνέως;</l>
</sp>
<sp>
<speaker>Δηιάνειρα</speaker>
<l>οὐκ οἶδʼ· ἀθυμῶ δʼ, εἰ φανήσομαι τάχα</l>
<l>κακὸν μέγʼ ἐκπράξασʼ ἀπʼ ἐλπίδος καλῆς.</l>
</sp>
<sp>
<speaker>Χορός</speaker>
<l>οὐ δή τι τῶν σῶν Ἡρακλεῖ δωρημάτων;</l>
</sp>
<sp>
<speaker>Δηιάνειρα</speaker>
<l>μάλιστά γʼ, ὥστε μήποτʼ ἂν προθυμίαν</l>
<l n="670">ἄδηλον ἔργου τῳ παραινέσαι λαβεῖν.</l>
</sp>
<sp>
<speaker>Χορός</speaker>
<l>δίδαξον, εἰ διδακτόν, ἐξ ὅτου φοβεῖ.</l>
</sp>
<milestone ed="p" n="672" unit="card"/>
<sp n="*dhia/neira">
<speaker>Δηιάνειρα</speaker>
<l>τοιοῦτον ἐκβέβηκεν οἷον, ἢν φράσω,</l>
<l>γυναῖκες, ὑμᾶς  θαῦμʼ ἀνέλπιστον μαθεῖν.</l>
<l>ᾧ γὰρ τὸν ἐνδυτῆρα πέπλον ἀρτίως</l>
<l n="675">ἔχριον, ἀργὴς οἰὸς εὐέρου πόκος,</l>
<l>τοῦτʼ ἠφάνισται διάβορον πρὸς οὐδενὸς</l>
<l>τῶν ἔνδον, ἀλλʼ ἐδεστὸν ἐξ αὑτοῦ φθίνει,</l>
<l>καὶ ψῇ κατʼ ἄκρας σπιλάδος· ὡς δʼ εἰδῇς ἅπαν,</l>
<l>ᾗ τοῦτʼ ἐπράχθη, μείζονʼ ἐκτενῶ λόγον.</l>
<l n="680">ἐγὼ γὰρ ὧν ὁ θήρ με Κένταυρος, πονῶν</l>
<l>πλευρὰν πικρᾷ γλωχῖνι, προυδιδάξατο</l>
<l>παρῆκα θεσμῶν οὐδέν, ἀλλʼ ἐσῳζόμην</l>
<l>χαλκῆς ὅπως δύσνιπτον ἐκ δέλτου γραφήν.</l>
<l>καί μοι τάδʼ ἦν πρόρρητα καὶ τοιαῦτʼ ἔδρων·</l>
<l n="685">τὸ φάρμακον τοῦτʼ ἄπυρον ἀκτῖνός τʼ ἀεὶ</l>
<l>θερμῆς ἄθικτον ἐν μυχοῖς σῴζειν ἐμέ,</l>
<l>ἕως νιν ἀρτίχριστον ἁρμόσαιμί που.</l>
<l>κἄδρων τοιαῦτα.  νῦν δʼ, ὅτʼ ἦν ἐργαστέον,</l>
<l>ἔχρισα μὲν κατʼ οἶκον ἐν δόμοις κρυφῇ</l>
<l n="690">μαλλῷ, σπάσασα κτησίου βοτοῦ λάχνην,</l>
<l>κἄθηκα συμπτύξασʼ ἀλαμπὲς ἡλίου</l>
<l>κοίλῳ ζυγάστρῳ δῶρον, ὥσπερ εἴδετε.</l>
<l>εἴσω δʼ ἀποστείχουσα δέρκομαι φάτιν</l>
<l>ἄφραστον, ἀξύμβλητον ἀνθρώπῳ μαθεῖν.</l>
<l n="695">τὸ γὰρ κάταγμα τυγχάνω ῥίψασά πως</l>
<l>τῆς οἰός, ᾧ προύχριον, ἐς μέσην φλόγα,</l>
<l>ἀκτῖνʼ ἐς ἡλιῶτιν· ὡς δʼ ἐθάλπετο,</l>
<l>ῥεῖ πᾶν ἄδηλον καὶ κατέψηκται χθονί,</l>
<l>μορφῇ μάλιστʼ εἰκαστὸν ὥστε πρίονος</l>
<l n="700">ἐκβρώματʼ ἂν βλέψειας ἐν τομῇ ξύλου.</l>
<l>τοιόνδε κεῖται προπετές·  ἐκ δὲ γῆς, ὅθεν</l>
<l>προύκειτʼ, ἀναζέουσι θρομβώδεις ἀφροί,</l>
<l>γλαυκῆς ὀπώρας ὥστε πίονος ποτοῦ</l>
<l>χυθέντος εἰς γῆν Βακχίας ἀπʼ ἀμπέλου.</l>
<milestone ed="p" n="705" unit="card"/>
<l n="705">ὥστʼ οὐκ ἔχω τάλαινα ποῖ γνώμης πέσω·</l>
<l>ὁρῶ δέ μʼ ἔργον δεινὸν ἐξειργασμένην.</l>
<l>πόθεν γὰρ ἄν ποτʼ, ἀντὶ τοῦ θνῄσκων ὁ θὴρ</l>
<l>ἐμοὶ παρέσχʼ εὔνοιαν, ἧς ἔθνῃσχʼ ὕπερ;</l>
<l>οὐκ ἔστιν, ἀλλὰ τὸν βαλόντʼ ἀποφθίσαι</l>
<l n="710">χρῄζων ἔθελγέ μʼ· ὧν ἐγὼ μεθύστερον,</l>
<l>ὅτʼ οὐκέτʼ ἀρκεῖ, τὴν μάθησιν ἄρνυμαι.</l>
<l>μόνη γὰρ αὐτόν, εἴ τι μὴ ψευσθήσομαι</l>
<l>γνώμης, ἐγὼ δύστηνος ἐξαποφθερῶ·</l>
<l>τὸν γὰρ βαλόντʼ ἄτρακτον οἶδα καὶ θεὸν</l>
<l n="715">Χείρωνα πημήναντα, χὦνπερ ἂν θίγῃ,</l>
<l>φθείρει τὰ πάντα κνώδαλʼ· ἐκ δὲ τοῦδʼ ὅδε</l>
<l>σφαγῶν διελθὼν ἰὸς αἵματος μέλας</l>
<l>πῶς οὐκ ὀλεῖ καὶ τόνδε; δόξῃ γοῦν ἐμῇ.</l>
<l>καίτοι δέδοκται, κεῖνος εἰ σφαλήσεται,</l>
<l n="720">ταύτῃ σὺν ὁρμῇ κἀμὲ συνθανεῖν ἅμα·</l>
<l>ζῆν γὰρ κακῶς κλύουσαν οὐκ ἀνασχετόν,</l>
<l>ἥτις προτιμᾷ μὴ κακὴ πεφυκέναι.</l>
</sp>
<milestone ed="p" n="723" unit="card"/>
<sp>
<speaker>Χορός</speaker>
<l>ταρβεῖν μὲν ἔργα δείνʼ ἀναγκαίως ἔχει,</l>
<l>τὴν δʼ ἐλπίδʼ οὐ χρὴ τῆς τύχης κρίνειν πάρος.</l>
</sp>
<sp>
<speaker>Δηιάνειρα</speaker>
<l n="725">οὐκ ἔστιν ἐν τοῖς μὴ καλοῖς βουλεύμασιν</l>
<l>οὐδʼ ἐλπίς, ἥτις καὶ θράσος τι προξενεῖ.</l>
</sp>
<sp>
<speaker>Χορός</speaker>
<l>ἀλλʼ ἀμφὶ τοῖς σφαλεῖσι μὴ ʼξ ἑκουσίας</l>
<l>ὀργὴ πέπειρα, τῆς σε τυγχάνειν πρέπει.</l>
</sp>
<sp>
<speaker>Δηιάνειρα</speaker>
<l>τοιαῦτα δʼ ἂν λέξειεν οὐχ ὁ τοῦ κακοῦ</l>
<l n="730">κοινωνός, ἀλλʼ ᾧ μηδέν ἐστʼ οἴκοι βαρύ.</l>
</sp>
<sp>
<speaker>Χορός</speaker>
<l>σιγᾶν ἂν ἁρμόζοι σε τὸν πλείω λόγον,</l>
<l>εἰ μή τι λέξεις παιδὶ τῷ σαυτῆς· ἐπεὶ</l>
<l>πάρεστι, μαστὴρ πατρὸς ὃς πρὶν ᾤχετο.</l>
</sp>
<sp>
<speaker>Ὕλλος</speaker>
<l>ὦ μῆτερ, ὡς ἂν ἐκ τριῶν σʼ ἓν εἱλόμην,</l>
<l n="735">ἢ μηκέτʼ εἶναι ζῶσαν, ἢ σεσωσμένην</l>
<l>ἄλλου κεκλῆσθαι μητέρʼ, ἢ λῴους φρένας</l>
<l>τῶν νῦν παρουσῶν τῶνδʼ ἀμείψασθαί ποθεν.</l>
</sp>
<sp>
<speaker>Δηιάνειρα</speaker>
<l>τί δʼ ἐστίν, ὦ παῖ, πρός γʼ ἐμοῦ στυγούμενον;</l>
</sp>
<sp>
<speaker>Ὕλλος</speaker>
<l>τὸν ἄνδρα τὸν σὸν ἴσθι, τὸν δʼ ἐμὸν λέγω</l>
<l n="740">πατέρα, κατακτείνασα τῇδʼ ἐν ἡμέρᾳ.</l>
</sp>
<sp>
<speaker>Δηιάνειρα</speaker>
<l>οἴμοι, τινʼ ἐξήνεγκας, ὦ τέκνον, λόγον;</l>
</sp>
<sp>
<speaker>Ὕλλος</speaker>
<l>ὃν οὐχ οἷόν τε μὴ οὐ τελεσθῆναι· τὸ γὰρ</l>
<l>φανθὲν τίς ἂν δύναιτʼ ἂν ἀγένητον ποεῖν;</l>
</sp>
<sp>
<speaker>Δηιάνειρα</speaker>
<l>πῶς εἶπας, ὦ παῖ; τοῦ παρʼ ἀνθρώπων μαθὼν</l>
<l n="745">ἄζηλον οὕτως ἔργον εἰργάσθαι με φής;</l>
</sp>
<sp>
<speaker>Ὕλλος</speaker>
<l>αὐτὸς βαρεῖαν ξυμφορὰν ἐν ὄμμασιν</l>
<l>πατρὸς δεδορκὼς κοὐ κατὰ γλῶσσαν κλύων.</l>
</sp>
<sp>
<speaker>Δηιάνειρα</speaker>
<l>ποῦ δʼ ἐμπελάζεις τἀνδρὶ καὶ παρίστασαι;</l>
</sp>
<milestone ed="p" n="749" unit="card"/>
<sp n="*(/ullos">
<speaker>Ὕλλος</speaker>
<l>εἰ χρὴ μαθεῖν σε, πάντα δὴ φωνεῖν χρεών.</l>
<l n="750">ὅθʼ εἷρπε κλεινὴν Εὐρύτου πέρσας πόλιν,</l>
<l>νίκης ἄγων τροπαῖα κἀκροθίνια,</l>
<l>ἀκτή τις ἀμφίκλυστος Εὐβοίας ἄκρον</l>
<l>Κήναιόν ἐστιν, ἔνθα πατρῴῳ Διὶ</l>
<l>βωμοὺς ὁρίζει τεμενίαν τε φυλλάδα·</l>
<l n="755">οὗ νιν τὰ πρῶτʼ ἐσεῖδον ἄσμενος πόθῳ.</l>
<l>μέλλοντι δʼ αὐτῷ πολυθύτους τεύχειν σφαγὰς</l>
<l>κῆρυξ ἀπʼ οἴκων ἵκετʼ οἰκεῖος Λίχας,</l>
<l>τὸ σὸν φέρων δώρημα, θανάσιμον πέπλον·</l>
<l>ὃν κεῖνος ἐνδύς, ὡς σὺ προυξεφίεσο,</l>
<l n="760">ταυροκτονεῖ μὲν δώδεκʼ ἐντελεῖς ἔχων</l>
<l>λείας ἀπαρχὴν βοῦς· ἀτὰρ τὰ πάνθʼ ὁμοῦ</l>
<l>ἑκατὸν προσῆγε συμμιγῆ βοσκήματα.</l>
<l>καὶ πρῶτα μὲν δείλαιος ἵλεῳ φρενί,</l>
<l>κόσμῳ τε χαίρων καὶ στολῇ, κατηύχετο·</l>
<l n="765">ὅπως δὲ σεμνῶν ὀργίων ἐδαίετο</l>
<l>φλὸξ αἱματηρὰ κἀπὸ πιείρας δρυός,</l>
<l>ἱδρὼς ἀνῄει χρωτί, καὶ προσπτύσσεται</l>
<l>πλευραῖσιν ἀρτίκολλος, ὥστε τέκτονος,</l>
<l>χιτὼν ἅπαν κατʼ ἄρθρον· ἦλθε δʼ ὀστέων</l>
<l n="770">ἀδαγμὸς ἀντίσπαστος· εἶτα φοινίας</l>
<l>ἐχθρᾶς ἐχίδνης ἰὸς ὣς ἐδαίνυτο.</l>
<l>ἐνταῦθα δὴ ʼβόησε τὸν δυσδαίμονα</l>
<l>Λίχαν, τὸν οὐδὲν αἴτιον τοῦ σοῦ κακοῦ,</l>
<l>ποίαις ἐνέγκοι τόνδε μηχαναῖς πέπλον·</l>
<l n="775">ὁ δʼ οὐδὲν εἰδὼς δύσμορος τὸ σὸν μόνης</l>
<l>δώρημʼ ἔλεξεν, ὥσπερ ἦν ἐσταλμένον.</l>
<l>κἀκεῖνος ὡς ἤκουσε καὶ διώδυνος</l>
<l>σπαραγμὸς αὐτοῦ πλευμόνων ἀνθήψατο,</l>
<l>μάρψας ποδός νιν, ἄρθρον ᾗ λυγίζεται,</l>
<l n="780">ῥιπτεῖ πρὸς ἀμφίκλυστον ἐκ πόντου πέτραν·</l>
<l>κόμης δὲ λευκὸν μυελὸν ἐκραίνει, μέσου</l>
<l>κρατὸς διασπαρέντος αἵματός θʼ ὁμοῦ.</l>
<milestone ed="p" n="783" unit="card"/>
<l>ἅπας δʼ ἀνηυφήμησεν οἰμωγῇ λεώς,</l>
<l>τοῦ μὲν νοσοῦντος, τοῦ δὲ διαπεπραγμένου·</l>
<l n="785">κοὐδεὶς ἐτόλμα τἀνδρὸς ἀντίον μολεῖν.</l>
<l>ἐσπᾶτο γὰρ πέδονδε καὶ μετάρσιος,</l>
<l>βοῶν, ἰύζων· ἀμφὶ δʼ ἐκτύπουν πέτραι,</l>
<l>Λοκρῶν τʼ ὄρειοι πρῶνες Εὐβοίας τʼ ἄκραι.</l>
<l>ἐπεὶ δʼ ἀπεῖπε, πολλὰ μὲν τάλας χθονὶ</l>
<l n="790">ῥίπτων ἑαυτόν, πολλὰ δʼ οἰμωγῇ βοῶν,</l>
<l>τὸ δυσπάρευνον λέκτρον ἐνδατούμενος</l>
<l>σοῦ τῆς ταλαίνης, καὶ τὸν Οἰνέως γάμον</l>
<l>οἷον κατακτήσαιτο λυμαντὴν βίου,</l>
<l>τότʼ ἐκ προσέδρου λιγνύος διάστροφον</l>
<l n="795">ὀφθαλμὸν ἄρας εἶδέ μʼ ἐν πολλῷ στρατῷ</l>
<l>δακρυρροοῦντα, καί με προσβλέψας καλεῖ·</l>
<l>ὦ παῖ, πρόσελθε, μὴ φύγῃς τοὐμὸν κακόν,</l>
<l>μηδʼ εἴ σε χρὴ θανόντι συνθανεῖν ἐμοί·</l>
<l>ἀλλʼ ἆρον ἔξω, καὶ μάλιστα μέν με θὲς</l>
<l n="800">ἐνταῦθʼ ὅπου με μή τις ὄψεται βροτῶν·</l>
<l>εἰ δʼ οἶκτον ἴσχεις, ἀλλά μʼ ἔκ γε τῆσδε γῆς</l>
<l>πόρθμευσον ὡς τάχιστα, μηδʼ αὐτοῦ θάνω.</l>
<l>τοσαῦτʼ ἐπισκήψαντος, ἐν μέσῳ σκάφει</l>
<l>θέντες σφε πρὸς γῆν τήνδʼ ἐκέλσαμεν μόλις</l>
<l n="805">βρυχώμενον σπασμοῖσι· καί νιν αὐτίκα</l>
<l>ἢ ζῶντʼ ἐσόψεσθʼ ἢ τεθνηκότʼ ἀρτίως.</l>
<l>τοιαῦτα, μῆτερ, πατρὶ βουλεύσασʼ ἐμῷ</l>
<l>καὶ δρῶσʼ ἐλήφθης, ὧν σε ποίνιμος Δίκη</l>
<l>τίσαιτʼ Ἐρινύς τʼ.  εἰ θέμις δʼ, ἐπεύχομαι·</l>
<l n="810">θέμις δʼ, ἐπεί μοι τὴν θέμιν σὺ προύβαλες,</l>
<l>πάντων ἄριστον ἄνδρα τῶν ἐπὶ χθονὶ</l>
<l>κτείνασʼ, ὁποῖον ἄλλον οὐκ ὄψει ποτέ.</l>
</sp>
<milestone ed="p" n="813" unit="card"/>
<sp>
<speaker>Χορός</speaker>
<l>τί σῖγʼ ἀφέρπεις; οὐ κάτοισθʼ ὁθούνεκα</l>
<l>ξυνηγορεῖς σιγῶσα τῷ κατηγόρῳ;</l>
</sp>
<sp>
<speaker>Ὕλλος</speaker>
<l n="815">ἐᾶτʼ ἀφέρπειν· οὖρος ὀφθαλμῶν ἐμῶν</l>
<l>αὐτῇ γένοιτʼ ἄπωθεν ἑρπούσῃ καλός.</l>
<l>ὄγκον γὰρ ἄλλως ὀνόματος τί δεῖ τρέφειν</l>
<l>μητρῷον, ἥτις μηδὲν ὡς τεκοῦσα δρᾷ;</l>
<l>ἀλλʼ ἑρπέτω χαίρουσα· τὴν δὲ τέρψιν ἣν</l>
<l n="820">τὠμῷ δίδωσι πατρί, τήνδʼ αὐτὴ λάβοι.</l>
</sp>
<milestone ed="p" n="821" unit="card"/>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ἴδʼ οἷον, ὦ παῖδες, προσέμιξεν ἄφαρ</l>
<l>τοὔπος τὸ θεοπρόπον ἡμῖν</l>
<l>τᾶς παλαιφάτου προνοίας,</l>
<l>ὅ τʼ ἔλακεν, ὁπότε τελεόμηνος ἐκφέροι</l>
<l n="825">δωδέκατος ἄροτος, ἀναδοχὰν τελεῖν πόνων</l>
<l>τῷ Διὸς αὐτόπαιδι· καὶ τάδʼ ὀρθῶς</l>
<l>ἔμπεδα κατουρίζει.  πῶς γὰρ ἂν ὁ μὴ λεύσσων</l>
<l n="830">ἔτι ποτʼ ἔτʼ ἐπίπονον πόνων  ἔχοι θανὼν λατρείαν;</l>
</sp>
<milestone ed="p" n="831" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>εἰ γάρ σφε Κενταύρου φονίᾳ νεφέλᾳ</l>
<l>χρίει δολοποιὸς ἀνάγκα</l>
<l>πλευρά, προστακέντος ἰοῦ,</l>
<l>ὃν τέκετο θάνατος, ἔτρεφε  δʼ αἰόλος δράκων,</l>
<l n="835">πῶς ὅδʼ ἂν ἀέλιον ἕτερον ἢ τανῦν ἴδοι,</l>
<l>δεινοτάτῳ μὲν ὕδρας προστετακὼς</l>
<l>φάσματι; μελαγχαίτα δʼ ἄμμιγά νιν αἰκίζει</l>
<l n="840">Νέσσου ὑποφόνια δολιόμυθα  κέντρʼ ἐπιζέσαντα.</l>
</sp>
<milestone ed="p" n="841" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>ὧν ἅδʼ ἁ τλάμων ἄοκνος μεγάλαν προορῶσα</l>
<l>δόμοισι βλάβαν νέων</l>
<l>ἀΐσσουσαν  γάμων τὰ μὲν αὐτὰ  προσέβαλε, τὰ</l>
<l>δʼ ἀπʼ ἀλλόθρου</l>
<l n="845">γνώμας μολόντʼ ὀλεθρίαισι συναλλαγαῖς</l>
<l>ἦ που ὀλοὰ στένει,</l>
<l>ἦ που ἀδινῶν χλωρὰν</l>
<l>τέγγει δακρύων ἄχναν.</l>
<l n="850">ἁ δʼ ἐρχομένα μοῖρα προφαίνει δολίαν</l>
<l>καὶ μεγάλαν ἄταν.</l>
</sp>
<milestone ed="p" n="852" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>ἔρρωγεν παγὰ δακρύων·  κέχυται νόσος, ὦ πόποι,</l>
<l>οἷον ἀναρσίων</l>
<l>οὔπω Ἡρακλέους  ἀγακλειτὸν ἐπέμολε πάθος οἰκτίσαι.</l>
<l n="855">ἰὼ κελαινὰ λόγχα προμάχου δορός,</l>
<l>ἃ τότε θοὰν νύμφαν</l>
<l>ἄγαγες ἀπʼ αἰπεινᾶς</l>
<l>τάνδʼ Οἰχαλίας αἰχμᾷ·</l>
<l n="860">ἁ δʼ ἀμφίπολος Κύπρις ἄναυδος φανερὰ</l>
<l>τῶνδʼ ἐφάνη πράκτωρ.</l>
</sp>
<milestone ed="p" n="863" unit="card"/>
</div2>
</div1>
<div1 type="episode">
<sp>
<speaker>Ἡμιχόριον 1</speaker>
<l>πότερον ἐγὼ μάταιος, ἢ κλύω τινὸς</l>
<l>οἴκτου διʼ οἴκων ἀρτίως ὁρμωμένου; τί φημι;</l>
</sp>
<sp>
<speaker>Ἡμιχόριον 2</speaker>
<l>ἠχεῖ τις οὐκ ἄσημον, ἀλλὰ δυστυχῆ</l>
<l>κωκυτὸν εἴσω, καί τι καινίζει στέγη.</l>
</sp>
<sp>
<speaker>Ἡμιχόριον</speaker>
<l>ξύνες δὲ</l>
<l>τήνδʼ ὡς κατηφὴς  καὶ συνωφρυωμένη</l>
<l n="870">χωρεῖ πρὸς ἡμᾶς γραῖα σημανοῦσά τι.</l>
</sp>
<sp>
<speaker>Τροφός</speaker>
<l>ὦ παῖδες, ὡς ἄρʼ ἡμὶν οὐ σμικρῶν κακῶν</l>
<l>ἦρξεν τὸ δῶρον Ἡρακλεῖ τὸ πόμπιμον.</l>
</sp>
<sp>
<speaker>Χορός</speaker>
<l>τί δʼ, ὦ γεραιά, καινοποιηθὲν λέγεις;</l>
</sp>
<sp>
<speaker>Τροφός</speaker>
<l>βέβηκε Δῃάνειρα τὴν πανυστάτην</l>
<l n="875">ὁδῶν ἁπασῶν ἐξ ἀκινήτου ποδός.</l>
</sp>
<sp>
<speaker>Χορός</speaker>
<l>οὐ δή ποθʼ ὡς θανοῦσα;</l>
</sp>
<sp>
<speaker>Τροφός</speaker>
<l>πάντʼ ἀκήκοας.</l>
</sp>
<sp>
<speaker>Χορός</speaker>
<l>τέθνηκεν ἡ τάλαινα;</l>
</sp>
<sp>
<speaker>Τροφός</speaker>
<l>δεύτερον κλύεις.</l>
</sp>
<sp>
<speaker>Χορός</speaker>
<l>τάλαινʼ ὀλεθρία· τίνι τρόπῳ θανεῖν σφε φής;</l>
</sp>
<sp>
<speaker>Τροφός</speaker>
<l>σχετλιώτατά γε πρὸς πρᾶξιν.</l>
</sp>
<div2 type="lyric">
<sp>
<speaker>Χορός</speaker>
<l>εἰπὲ τῷ μόρῳ,</l>
<l n="880">γύναι, ξυντρέχει.</l>
</sp>
<sp>
<speaker>Τροφός</speaker>
<l>αὑτὴν διηΐστωσε.</l>
</sp>
<sp>
<speaker>Χορός</speaker>
<l>τίς θυμὸς ἢ τίνες νόσοι</l>
<l>τάνδʼ αἰχμᾷ  βέλεος κακοῦ ξυνεῖλε; πως ἐμήσατο</l>
<l n="885">πρὸς θανάτῳ θάνατον ἀνύσασα μόνα;</l>
</sp>
<sp>
<speaker>Τροφός</speaker>
<l>στονόεντος ἐν τομᾷ σιδάρου.</l>
</sp>
<sp>
<speaker>Χορός</speaker>
<l>ἐπεῖδες, ὦ ματαία, τάνδε τὴν ὕβριν;</l>
</sp>
<sp>
<speaker>Τροφός</speaker>
<l>ἐπεῖδον, ὡς δὴ πλησία παραστάτις.</l>
</sp>
<sp>
<speaker>Χορός</speaker>
<l n="890">τίς ἦν; πῶς; φέρʼ εἰπέ.</l>
</sp>
<sp>
<speaker>Τροφός</speaker>
<l>αὐτὴ πρὸς αὑτῆς χειροποιεῖται τάδε.</l>
</sp>
<sp>
<speaker>Χορός</speaker>
<l>τί φωνεῖς;</l>
</sp>
<sp>
<speaker>Τροφός</speaker>
<l>σαφηνῆ.</l>
</sp>
<sp>
<speaker>Χορός</speaker>
<l>ἔτεκεν ἔτεκε δὴ μεγάλαν</l>
<l>ἁ νέορτος ἅδε νύμφα</l>
<l n="895">δόμοισι τοῖσδʼ ἐρινύν.</l>
</sp>
</div2>
<div2 type="dialogue">
<milestone ed="p" n="896" unit="card"/>
<sp>
<speaker>Τροφός</speaker>
<l>ἄγαν γε· μᾶλλον δʼ, εἰ παροῦσα πλησία</l>
<l>ἔλευσσες οἷʼ ἔδρασε, κάρτʼ ἂν ᾤκτισας.</l>
</sp>
<sp>
<speaker>Χορός</speaker>
<l>καὶ ταῦτʼ ἔτλη τις χεὶρ γυναικεία κτίσαι;</l>
</sp>
<sp>
<speaker>Τροφός</speaker>
<l>δεινῶς γε· πεύσει δʼ, ὥστε μαρτυρεῖν ἐμοί.</l>
<l n="900">ἐπεὶ γὰρ ἦλθε δωμάτων εἴσω μόνη</l>
<l>καὶ παῖδʼ ἐν αὐλαῖς εἶδε κοῖλα δέμνια</l>
<l>στορνύνθʼ, ὅπως ἄψορρον ἀντῴη πατρί,</l>
<l>κρύψασʼ ἑαυτὴν ἔνθα μή τις εἰσίδοι,</l>
<l>βρυχᾶτο μὲν βωμοῖσι προσπίπτουσʼ ὅτι</l>
<l n="905">γένοιντʼ ἔρημοι, ʼκλαιε δʼ ὀργάνων ὅτου</l>
<l>ψαύσειεν οἷς ἐχρῆτο δειλαία πάρος·</l>
<l>ἄλλῃ δὲ κἄλλῃ δωμάτων στρωφωμένη,</l>
<l>εἴ του φίλων βλέψειεν οἰκετῶν δέμας,</l>
<l>ἔκλαιεν ἡ δύστηνος εἰσορωμένη,</l>
<l n="910">αὐτὴ τὸν αὑτῆς δαίμονʼ ἀνακαλουμένη</l>
<l>καὶ τὰς ἄπαιδας ἐς τὸ λοιπὸν οὐσίας.</l>
<l>ἐπεὶ δὲ τῶνδʼ ἔληξεν, ἐξαίφνης σφʼ ὁρῶ</l>
<l>τὸν Ἡράκλειον θάλαμον εἰσορμωμένην.</l>
<l>κἀγὼ λαθραῖον ὄμμʼ ἐπεσκιασμένη</l>
<l n="915">φρούρουν· ὁρῶ δὲ τὴν γυναῖκα δεμνίοις</l>
<l>τοῖς Ἡρακλείοις στρωτὰ βάλλουσαν φάρη.</l>
<l>ὅπως δʼ ἐτέλεσε τοῦτʼ, ἐπενθοροῦσʼ ἄνω</l>
<l>καθέζετʼ ἐν μέσοισιν εὐνατηρίοις,</l>
<l>καὶ δακρύων ῥήξασα θερμὰ νάματα</l>
<l n="920">ἔλεξεν· ὦ λέχη τε καὶ νυμφεῖʼ ἐμά,</l>
<l>τὸ λοιπὸν ἤδη χαίρεθʼ, ὡς ἔμʼ οὔποτε</l>
<l>δέξεσθʼ ἔτʼ ἐν κοίταισι ταῖσδʼ εὐνάτριαν.</l>
<l>τοσαῦτα φωνήσασα συντόνῳ χερὶ</l>
<l>λύει τὸν αὑτῆς πέπλον, ᾗ  χρυσήλατος</l>
<l n="925">προύκειτο μαστῶν περονίς, ἐκ δʼ ἐλώπισεν</l>
<l>πλευρὰν ἅπασαν ὠλένην τʼ εὐώνυμον.</l>
<l>κἀγὼ δρομαία βᾶσʼ, ὅσονπερ ἔσθενον,</l>
<l>τῷ παιδὶ φράζω τῆς τεχνωμένης τάδε.</l>
<l>κἀν ᾧ τὸ κεῖσε δεῦρό τʼ ἐξορμώμεθα,</l>
<l n="930">ὁρῶμεν αὐτὴν ἀμφιπλῆγι φασγάνῳ</l>
<l>πλευρὰν ὑφʼ ἧπαρ καὶ φρένας πεπληγμένην.</l>
<l>ἰδὼν δʼ ὁ παῖς ᾤμωξεν· ἔγνω γὰρ τάλας</l>
<l>τοὔργον κατʼ ὀργὴν ὡς ἐφάψειεν τόδε,</l>
<l>ὄψʼ ἐκδιδαχθεὶς τῶν κατʼ οἶκον οὕνεκα</l>
<l n="935">ἄκουσα πρὸς τοῦ θηρὸς ἔρξειεν τάδε.</l>
<l>κἀνταῦθʼ ὁ παῖς δύστηνος οὔτʼ ὀδυρμάτων</l>
<l>ἐλείπετʼ οὐδέν, ἀμφί νιν γοώμενος,</l>
<l>οὔτʼ ἀμφιπίπτων στόμασιν, ἀλλὰ πλευρόθεν</l>
<l>πλευρὰν παρεὶς ἔκειτο πόλλʼ ἀναστένων,</l>
<l n="940">ὥς νιν ματαίως αἰτίᾳ βάλοι κακῇ,</l>
<l>κλαίων ὁθούνεκʼ ἐκ δυοῖν ἔσοιθʼ ἅμα,</l>
<l>πατρός τʼ ἐκείνης τʼ, ὠρφανισμένος βίον.</l>
<l>τοιαῦτα τἀνθάδʼ ἐστίν· ὥστʼ εἴ τις δύο</l>
<l>ἢ καί τι πλείους  ἡμέρας λογίζεται,</l>
<l n="945">μάταιός ἐστιν· οὐ γὰρ ἔσθʼ ἥ γʼ αὔριον,</l>
<l>πρὶν εὖ πάθῃ τις τὴν παροῦσαν ἡμέραν.</l>
</sp>
<milestone ed="p" n="947" unit="card"/>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>πότερα πρότερον ἐπιστένω,</l>
<l>πότερα μέλεα  περαιτέρω,</l>
<l>δύσκριτʼ ἔμοιγε δυστάνῳ.</l>
</sp>
<milestone ed="p" n="950" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l n="950">τάδε μὲν ἔχομεν ὁρᾶν δόμοις,</l>
<l>τάδε δὲ μένομεν ἐπʼ ἐλπίσιν·</l>
<l>κοινὰ δʼ ἔχειν τε καὶ μέλλειν.</l>
</sp>
<milestone ed="p" n="953" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>εἴθʼ ἀνεμόεσσά τις</l>
<l n="955">γένοιτʼ ἔπουρος ἑστιῶτις αὔρα,</l>
<l>ἥτις μʼ ἀποικίσειεν ἐκ τόπων, ὅπως</l>
<l>τὸν Δῖον  ἄλκιμον γόνον</l>
<l n="960">μὴ ταρβαλέα θάνοιμι</l>
<l>μοῦνον εἰσιδοῦσʼ ἄφαρ·</l>
<l>ἐπεὶ ἐν δυσαπαλλάκτοις ὀδύναις</l>
<l>χωρεῖν πρὸ δόμων λέγουσιν</l>
<l>ἄσπετόν τι θαῦμα.</l>
</sp>
<milestone ed="p" n="965" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l n="965">ἀγχοῦ δʼ ἄρα κοὐ μακρὰν</l>
<l>προύκλαιον, ὀξύφωνος ὡς ἀηδών.</l>
<l>ξένων γὰρ ἐξόμιλος ἥδε τις βάσις.</l>
<l>πᾷ δʼ αὖ φορεῖ νιν; ὡς φίλου</l>
<l>προκηδομένα βαρεῖαν</l>
<l>ἄψοφον φέρει βάσιν.</l>
<l>αἰαῖ, ὅδʼ ἀναύδατος φέρεται.</l>
<l n="970">τί χρὴ θανόντα νιν ἢ καθʼ</l>
<l>ὕπνον ὄντα κρῖναι;</l>
</sp>
<milestone ed="p" n="972" unit="card"/>
</div2>
</div1>
<div1 type="episode">
<div2 type="anapests">
<sp>
<speaker>Ὕλλος</speaker>
<l>οἴμοι ἐγὼ σοῦ,</l>
<l>πάτερ, οἴμοι ἐγὼ σοῦ μέλεος.</l>
<l>τί πάθω; τί δὲ μήσομαι; οἴμοι.</l>
</sp>
<sp>
<speaker>Πρέσβυς</speaker>
<l>σίγα, τέκνον, μὴ κινήσῃς</l>
<l n="975">ἀγρίαν ὀδύνην πατρὸς ὠμόφρονος·</l>
<l>ζῇ γὰρ προπετής· ἀλλʼ ἴσχε δακὼν στόμα σόν.</l>
</sp>
<sp>
<speaker>Ὕλλος</speaker>
<l>πῶς φής, γέρον; ἦ ζῇ;</l>
</sp>
<sp>
<speaker>Πρέσβυς</speaker>
<l>οὐ μὴ ʼξεγερεῖς τὸν ὕπνῳ κάτοχον</l>
<l>κἀκκινήσεις κἀναστήσεις</l>
<l n="980">φοιτάδα δεινὴν νόσον, ὦ τέκνον.</l>
</sp>
<sp>
<speaker>Ὕλλος</speaker>
<l>ἀλλʼ ἐπί μοι μελέῳ</l>
<l>βάρος ἄπλετον· ἐμμέμονεν φρήν.</l>
</sp>
<sp>
<speaker>Ἡρακλῆς</speaker>
<l>ὦ Ζεῦ,</l>
<l>ποῖ γᾶς ἥκω; παρὰ τοῖσι βροτῶν</l>
<l n="985">κεῖμαι πεπονημένος ἀλλήκτοις</l>
<l>ὀδύναις; οἴμοι μοι  ἐγὼ τλάμων·</l>
<l>ἡ δʼ αὖ μιαρὰ βρύκει. φεῦ.</l>
</sp>
<sp>
<speaker>Πρέσβυς</speaker>
<l>ἆρʼ ἐξῄδη σʼ ὅσον ἦν κέρδος</l>
<l>σιγῇ κεύθειν καὶ μὴ σκεδάσαι</l>
<l n="990">τῷδʼ ἀπὸ κρατὸς βλεφάρων θʼ ὕπνον;</l>
</sp>
<sp>
<speaker>Ὕλλος</speaker>
<l>οὐ γὰρ ἔχω πῶς ἂν</l>
<l>στέρξαιμι κακὸν τόδε λεύσσων.</l>
</sp>
<sp>
<speaker>Ἡρακλῆς</speaker>
<l>ὦ Κηναία κρηπὶς βωμῶν,</l>
<l>ἱερῶν οἵαν οἵων ἐπί μοι</l>
<l n="995">μελέῳ χάριν ἠνύσω· ὦ Ζεῦ.</l>
<l>οἵαν μʼ ἄρʼ ἔθου λώβαν, οἵαν·</l>
<l>ἣν μή ποτʼ ἐγὼ προσιδεῖν ὁ τάλας</l>
<l>ὤφελον ὄσσοις, τόδʼ ἀκήλητον</l>
<l>μανίας ἄνθος καταδερχθῆναι.</l>
<l n="1000">τίς γὰρ ἀοιδός, τίς ὁ χειροτέχνης</l>
<l>ἰατορίας, ὃς τήνδʼ ἄτην</l>
<l>χωρὶς Ζηνὸς κατακηλήσει;</l>
<l>θαῦμʼ ἂν πόρρωθεν ἰδοίμην.</l>
</sp>
<milestone ed="p" n="1004" unit="card"/>
</div2>
</div1>
<div1 type="choral">
<div2 type="strophe" n="1">
<sp>
<speaker>Ἡρακλῆς</speaker>
<l>ἒ ἔ,</l>
<l n="1005">ἐᾶτέ μʼ, ἐᾶτέ με δύσμορον ὕστατον,</l>
<l>ἐᾶθʼ ὕστατον εὐνᾶσθαι.</l>
<l>πᾷ πᾷ μου ψαύεις; ποῖ κλίνεις;</l>
<l>ἀπολεῖς μʼ, ἀπολεῖς.</l>
<l>ἀνατέτροφας ὅ τι καὶ μύσῃ.</l>
<l n="1010">ἧπταί μου, τοτοτοῖ, ἥδʼ αὖθʼ ἕρπει.  πόθεν ἔστʼ, ὦ</l>
<l>πάντων Ἑλλάνων ἀδικώτατοι ἀνέρες, οὓς δὴ</l>
<l>πολλὰ μὲν ἐν πόντῳ κατά τε δρία πάντα καθαίρων</l>
<l>ὠλεκόμαν ὁ τάλας, καὶ νῦν ἐπὶ τῷδε νοσοῦντι</l>
<l>οὐ πῦρ, οὐκ ἔγχος τις ὀνήσιμον οὐκ ἐπιτρέψει;</l>
<l>ἒ ἔ,</l>
<l n="1015">οὐδʼ ἀπαράξαι κρᾶτα βίᾳ  θέλει</l>
<l>μολὼν τοῦ στυγεροῦ; φεῦ φεῦ.</l>
</sp>
<milestone ed="p" n="1017" unit="card"/>
</div2>
<div2 type="mesode">
<sp>
<speaker>Πρέσβυς</speaker>
<l>ὦ παῖ τοῦδʼ ἀνδρός, τοὔργον τόδε μεῖζον ἀνήκει</l>
<l>ἢ κατʼ ἐμὰν ῥώμαν· σὺ δὲ σύλλαβε.  σοὶ γὰρ ἑτοίμα</l>
<l>ἐς πλέον ἢ διʼ ἐμοῦ σῴζειν.</l>
</sp>
</div2>
<div2 type="mesode">
<sp>
<speaker>Ὕλλος</speaker>
<l n="1020">ψαύω μὲν ἔγωγε,</l>
<l>λαθίπονον δʼ ὀδυνᾶν οὔτʼ ἔνδοθεν οὔτε θύραθεν</l>
<l>ἔστι μοι ἐξανύσαι βίοτον· τοιαῦτα νέμει Ζεύς.</l>
</sp>
<milestone ed="p" n="1024" unit="card"/>
</div2>
<div2 type="antistrophe" n="1">
<sp>
<speaker>Ἡρακλῆς</speaker>
<l>ὦ παῖ, ποῦ ποτʼ εἶ; τᾷδέ με τᾷδέ με</l>
<l n="1025">πρόσλαβε κουφίσας. ἒ ἔ, ἰὼ δαῖμον.</l>
<l>θρῴσκει δʼ αὖ, θρῴσκει δειλαία</l>
<l>διολοῦσʼ ἡμᾶς</l>
<l n="1030">ἀποτίβατος ἀγρία νόσος.</l>
<l>ὦ Παλλὰς Παλλάς, τόδε μʼ αὖ λωβᾶται.  ἰὼ παῖ,</l>
<l>τὸν φύτορʼ οἰκτίρας, ἀνεπίφθονον εἴρυσον ἔγχος,</l>
<l n="1035">παῖσον ἐμᾶς ὑπὸ κλῇδος·  ἀκοῦ δʼ ἄχος, ᾧ μʼ ἐχόλωσεν</l>
<l>σὰ μάτηρ ἄθεος, τὰν ὧδʼ ἐπίδοιμι πεσοῦσαν</l>
<l n="1040">αὔτως, ὧδʼ αὔτως ὥς μʼ ὤλεσεν. ὦ γλυκὺς Ἅιδας,</l>
<l>ὦ Διὸς αὐθαίμων, εὔνασον εὔνασον μʼ</l>
<l>ὠκυπέτᾳ μόρῳ τὸν μέλεον φθίσας.</l>
</sp>
<milestone ed="p" n="1044" unit="card"/>
</div2>
</div1>
<div1 type="episode">
<sp>
<speaker>Χορός</speaker>
<l>κλύουσʼ ἔφριξα τάσδε συμφοράς, φίλαι,</l>
<l n="1045">ἄνακτος, οἵαις οἷος ὢν ἐλαύνεται.</l>
</sp>
<sp n="*(hraklh=s">
<speaker>Ἡρακλῆς</speaker>
<l>ὦ πολλὰ δὴ καὶ θερμὰ κοὐ λόγῳ  κακὰ</l>
<l>καὶ χερσὶ καὶ νώτοισι μοχθήσας ἐγώ·</l>
<l>κοὔπω τοιοῦτον οὔτʼ ἄκοιτις ἡ Διὸς</l>
<l>προύθηκεν οὔθʼ ὁ στυγνὸς Εὐρυσθεὺς ἐμοί,</l>
<l n="1050">οἷον τόδʼ ἡ δολῶπις Οἰνέως κόρη</l>
<l>καθῆψεν ὤμοις τοῖς ἐμοῖς Ἐρινύων</l>
<l>ὑφαντὸν ἀμφίβληστρον, ᾧ διόλλυμαι.</l>
<l>πλευραῖσι γὰρ προσμαχθὲν ἐκ μὲν ἐσχάτας</l>
<l>βέβρωκε σάρκας, πλεύμονός τʼ ἀρτηρίας</l>
<l n="1055">ῥοφεῖ ξυνοικοῦν, ἐκ δὲ χλωρὸν αἷμά μου</l>
<l>πέπωκεν ἤδη, καὶ διέφθαρμαι δέμας</l>
<l>τὸ πᾶν, ἀφράστῳ τῇδε χειρωθεὶς πέδῃ.</l>
<l>κοὐ ταῦτα λόγχη πεδιάς, οὔθʼ ὁ γηγενὴς</l>
<l>στρατὸς Γιγάντων οὔτε θήρειος βία,</l>
<l n="1060">οὔθʼ Ἑλλὰς οὔτʼ ἄγλωσσος οὔθʼ ὅσην ἐγὼ</l>
<l>γαῖαν καθαίρων ἱκόμην, ἔδρασέ πω·</l>
<l>γυνὴ δέ, θῆλυς φῦσα  κοὐκ ἀνδρὸς φύσιν,</l>
<l>μόνη με δὴ καθεῖλε φασγάνου δίχα.</l>
<l>ὦ παῖ, γενοῦ μοι παῖς ἐτήτυμος γεγώς,</l>
<l n="1065">καὶ μὴ τὸ μητρὸς ὄνομα πρεσβεύσῃς πλέον.</l>
<l>δός μοι χεροῖν σαῖν αὐτὸς ἐξ οἴκου λαβὼν</l>
<l>ἐς χεῖρα τὴν τεκοῦσαν, ὡς εἰδῶ σάφα</l>
<l>εἰ τοὐμὸν ἀλγεῖς μᾶλλον ἢ κείνης ὁρῶν</l>
<l>λωβητὸν εἶδος ἐν δίκῃ κακούμενον.</l>
<l n="1070">ἴθʼ, ὦ τέκνον, τόλμησον·  οἴκτιρόν τέ με</l>
<l>πολλοῖσιν οἰκτρόν, ὅστις ὥστε παρθένος</l>
<l>βέβρυχα κλαίων, καὶ τόδʼ οὐδʼ ἂν εἷς ποτε</l>
<l>τόνδʼ ἄνδρα φαίη πρόσθʼ ἰδεῖν δεδρακότα,</l>
<l>ἀλλʼ ἀστένακτος αἰὲν εἱπόμην κακοῖς.</l>
<l n="1075">νῦν δʼ ἐκ τοιούτου θῆλυς ηὕρημαι τάλας.</l>
<milestone ed="p" n="1076" unit="card"/>
<l>καὶ νῦν προσελθὼν στῆθι πλησίον πατρός,</l>
<l>σκέψαι θʼ ὁποίας ταῦτα συμφορᾶς ὕπο</l>
<l>πέπονθα· δείξω γὰρ τάδʼ ἐκ καλυμμάτων.</l>
<l>ἰδού, θεᾶσθε πάντες ἄθλιον δέμας,</l>
<l n="1080">ὁρᾶτε τὸν δύστηνον, ὡς οἰκτρῶς ἔχω.</l>
<l>αἰαῖ, ἆ τάλας,</l>
<l>ἔθαλψεν ἄτης σπασμὸς ἀρτίως ὅδʼ αὖ,</l>
<l>διῇξε πλευρῶν, οὐδʼ ἀγύμναστόν μʼ ἐᾶν</l>
<l>ἔοικεν ἡ τάλαινα διάβορος νόσος.</l>
<l n="1085">ὦναξ Ἀίδη, δέξαι μʼ,</l>
<l>ὦ Διὸς ἀκτίς, παῖσον,</l>
<l>ἔνσεισον, ὦναξ, ἐγκατάσκηψον βέλος,</l>
<l>πάτερ, κεραυνοῦ· δαίνυται γὰρ αὖ πάλιν,</l>
<l>ἤνθηκεν, ἐξωρμήκεν.  ὦ χέρες χέρες,</l>
<l n="1090">ὦ νῶτα καὶ στέρνʼ, ὦ φίλοι βραχίονες,</l>
<l>ὑμεῖς δὲ κεῖνοι δὴ καθέσταθʼ, οἵ ποτε</l>
<l>Νεμέας ἔνοικον, βουκόλων ἀλάστορα</l>
<l>λέοντʼ, ἄπλατον θρέμμα κἀπροσήγορον,</l>
<l>βίᾳ κατειργάσασθε, Λερναίαν θʼ ὕδραν,</l>
<l n="1095">διφυῆ τʼ ἄμικτον ἱπποβάμονα στρατὸν</l>
<l>θηρῶν, ὑβριστὴν ἄνομον, ὑπέροχον βίαν,</l>
<l>Ἐρυμάνθιόν τε θῆρα, τόν θʼ ὑπὸ χθονὸς</l>
<l>Ἅιδου τρίκρανον σκύλακʼ, ἀπρόσμαχον τέρας,</l>
<l>δεινῆς Ἐχίδνης θρέμμα, τόν τε χρυσέων</l>
<l n="1100">δράκοντα μήλων φύλακʼ ἐπʼ ἐσχάτοις τόποις.</l>
<l>ἄλλων τε μόχθων μυρίων ἐγευσάμην,</l>
<l>κοὐδεὶς τροπαῖʼ ἔστησε τῶν ἐμῶν χερῶν.</l>
<l>νῦν δʼ ὧδʼ ἄναρθρος καὶ κατερρακωμένος</l>
<l>τυφλῆς ὑπʼ ἄτης ἐκπεπόρθημαι τάλας,</l>
<l n="1105">ὁ τῆς ἀρίστης μητρὸς ὠνομασμένος,</l>
<l>ὁ τοῦ κατʼ ἄστρα Ζηνὸς αὐδηθεὶς γόνος.</l>
<l>ἀλλʼ εὖ γέ τοι τόδʼ ἴστε, κἂν τὸ μηδὲν ὦ</l>
<l>κἂν μηδὲν ἕρπω, τήν γε δράσασαν τάδε</l>
<l>χειρώσομαι κἀκ τῶνδε· προσμόλοι μόνον,</l>
<l n="1110">ἵνʼ ἐκδιδαχθῇ πᾶσιν ἀγγέλλειν ὅτι</l>
<l>καὶ ζῶν κακούς γε καὶ θανὼν ἐτισάμην.</l>
</sp>
<milestone ed="p" n="1112" unit="card"/>
<sp>
<speaker>Χορός</speaker>
<l>ὦ τλῆμον Ἑλλάς, πένθος οἷον εἰσορῶ</l>
<l>ἕξουσαν, ἀνδρὸς τοῦδέ γʼ εἰ σφαλήσεται.</l>
</sp>
<sp>
<speaker>Ὕλλος</speaker>
<l>ἐπεὶ παρέσχες ἀντιφωνῆσαι, πάτερ,</l>
<l n="1115">σιγὴν παρασχὼν κλῦθί μου, νοσῶν ὅμως·</l>
<l>αἰτήσομαι γάρ σʼ ὧν δίκαια τυγχάνειν.</l>
<l>δός μοι σεαυτόν, μὴ τοσοῦτον ὡς δάκνει</l>
<l>θυμῷ δύσοργος· οὐ γὰρ ἂν γνοίης ἐν οἷς</l>
<l>χαίρειν προθυμεῖ κἀν ὅτοις ἀλγεῖς μάτην.</l>
</sp>
<sp>
<speaker>Ἡρακλῆς</speaker>
<l n="1120">εἰπὼν ὃ χρῄζεις λῆξον· ὡς ἐγὼ νοσῶν</l>
<l>οὐδὲν ξυνίημʼ ὧν σὺ ποικίλλεις πάλαι.</l>
</sp>
<sp>
<speaker>Ὕλλος</speaker>
<l>τῆς μητρὸς ἥκω τῆς ἐμῆς φράσων ἐν οἷς</l>
<l>νῦν ἐστιν ὥς θʼ ἥμαρτεν οὐχ ἑκουσία.</l>
</sp>
<sp>
<speaker>Ἡρακλῆς</speaker>
<l>ὦ παγκάκιστε, καὶ παρεμνήσω γὰρ αὖ</l>
<l n="1125">τῆς πατροφόντου μητρός, ὡς κλύειν ἐμέ;</l>
</sp>
<sp>
<speaker>Ὕλλος</speaker>
<l>ἔχει γὰρ οὕτως ὥστε μὴ σιγᾶν πρέπειν.</l>
</sp>
<sp>
<speaker>Ἡρακλῆς</speaker>
<l>οὐ δῆτα τοῖς γε πρόσθεν ἡμαρτημένοις.</l>
</sp>
<sp>
<speaker>Ὕλλος</speaker>
<l>ἀλλʼ οὐδὲ μὲν δὴ τοῖς γʼ ἐφʼ ἡμέραν ἐρεῖς.</l>
</sp>
<sp>
<speaker>Ἡρακλῆς</speaker>
<l>λέγʼ, εὐλαβοῦ δὲ μὴ φανῇς κακὸς γεγώς.</l>
</sp>
<sp>
<speaker>Ὕλλος</speaker>
<l n="1130">λέγω· τέθνηκεν ἀρτίως νεοσφαγής.</l>
</sp>
<sp>
<speaker>Ἡρακλῆς</speaker>
<l>πρὸς τοῦ; τέρας τοι διὰ κακῶν ἐθέσπισας.</l>
</sp>
<sp>
<speaker>Ὕλλος</speaker>
<l>αὐτὴ πρὸς αὑτῆς, οὐδενὸς πρὸς ἐκτόπου.</l>
</sp>
<sp>
<speaker>Ἡρακλῆς</speaker>
<l>οἴμοι· πρὶν ὡς χρῆν σφʼ ἐξ ἐμῆς θανεῖν χερός;</l>
</sp>
<sp>
<speaker>Ὕλλος</speaker>
<l>κἂν σοῦ στραφείη θυμός, εἰ τὸ πᾶν μάθοις.</l>
</sp>
<sp>
<speaker>Ἡρακλῆς</speaker>
<l n="1135">δεινοῦ λόγου κατῆρξας· εἰπὲ δʼ ᾗ νοεῖς.</l>
</sp>
<sp>
<speaker>Ὕλλος</speaker>
<l>ἅπαν τὸ χρῆμʼ, ἥμαρτε χρηστὰ μωμένη.</l>
</sp>
<sp>
<speaker>Ἡρακλῆς</speaker>
<l>χρήστʼ, ὦ κάκιστε, πατέρα σὸν κτείνασα δρᾷ;</l>
</sp>
<sp>
<speaker>Ὕλλος</speaker>
<l>στέργημα γὰρ δοκοῦσα προσβαλεῖν σέθεν</l>
<l>ἀπήμπλαχʼ, ὡς προσεῖδε τοὺς ἔνδον γάμους.</l>
</sp>
<sp>
<speaker>Ἡρακλῆς</speaker>
<l n="1140">καὶ τίς τοσοῦτος φαρμακεὺς Τραχινίων;</l>
</sp>
<sp>
<speaker>Ὕλλος</speaker>
<l>Νέσσος πάλαι Κένταυρος ἐξέπεισέ νιν</l>
<l>τοιῷδε φίλτρῳ τὸν σὸν ἐκμῆναι πόθον.</l>
</sp>
<milestone ed="p" n="1143" unit="card"/>
<sp>
<speaker>Ἡρακλῆς</speaker>
<l>ἰοὺ ἰοὺ δύστηνος, οἴχομαι τάλας·</l>
<l>ὄλωλʼ ὄλωλα, φέγγος οὐκέτʼ ἔστι μοι.</l>
<l n="1145">οἴμοι, φρονῶ δὴ ξυμφορᾶς ἵνʼ ἕσταμεν.</l>
<l>ἴθʼ, ὦ τέκνον, πατὴρ γὰρ οὐκέτʼ ἔστι σοι·</l>
<l>κάλει τὸ πᾶν μοι σπέρμα σῶν ὁμαιμόνων,</l>
<l>κάλει δὲ τὴν τάλαιναν Ἀλκμήνην, Διὸς</l>
<l>μάτην ἄκοιτιν, ὡς τελευταίαν ἐμοῦ</l>
<l n="1150">φήμην πύθησθε θεσφάτων ὅσʼ οἶδʼ ἐγώ.</l>
</sp>
<sp>
<speaker>Ὕλλος</speaker>
<l>ἀλλʼ οὔτε μήτηρ ἐνθάδʼ, ἀλλʼ ἐπακτίᾳ</l>
<l>Τίρυνθι συμβέβηκεν ὥστʼ ἔχειν ἕδραν.</l>
<l>παίδων δὲ τοὺς μὲν ξυλλαβοῦσʼ αὐτὴ τρέφει,</l>
<l>τοὺς δʼ ἂν τὸ Θήβης ἄστυ ναίοντας μάθοις·</l>
<l n="1155">ἡμεῖς δʼ ὅσοι πάρεσμεν, εἴ τι χρή, πάτερ,</l>
<l>πράσσειν, κλύοντες ἐξυπηρετήσομεν.</l>
</sp>
<milestone ed="p" n="1157" unit="card"/>
<sp>
<speaker>Ἡρακλῆς</speaker>
<l>σὺ δʼ οὖν ἄκουε τοὔργον·  ἐξήκεις δʼ ἵνα</l>
<l>φανεῖς ὁποῖος ὢν ἀνὴρ ἐμὸς καλεῖ.</l>
<l>ἐμοὶ γὰρ ἦν πρόφαντον ἐκ πατρὸς πάλαι,</l>
<l n="1160">τῶν ἐμπνεόντων μηδενὸς θανεῖν ὕπο,</l>
<l>ἀλλʼ ὅστις Ἅιδου φθίμενος οἰκήτωρ πέλοι.</l>
<l>ὅδʼ οὖν ὁ θὴρ Κένταυρος, ὡς τὸ θεῖον ἦν</l>
<l>πρόφαντον, οὕτω ζῶντά μʼ ἔκτεινεν θανών.</l>
<l>φανῶ δʼ ἐγὼ τούτοισι συμβαίνοντʼ ἴσα</l>
<l n="1165">μαντεῖα καινά, τοῖς πάλαι ξυνήγορα,</l>
<l>ἃ τῶν ὀρείων καὶ χαμαικοιτῶν ἐγὼ</l>
<l>Σελλῶν ἐσελθὼν ἄλσος εἰσεγραψάμην</l>
<l>πρὸς τῆς πατρῴας καὶ πολυγλώσσου δρυός,</l>
<l>ἥ μοι χρόνῳ τῷ ζῶντι καὶ παρόντι νῦν</l>
<l n="1170">ἔφασκε μόχθων τῶν ἐφεστώτων ἐμοὶ</l>
<l>λύσιν τελεῖσθαι· κἀδόκουν πράξειν καλῶς.</l>
<l>τὸ δʼ ἦν ἄρʼ οὐδὲν ἄλλο πλὴν θανεῖν ἐμέ.</l>
<l>τοῖς γὰρ θανοῦσι μόχθος οὐ προσγίγνεται.</l>
<l>ταῦτʼ οὖν ἐπειδὴ λαμπρὰ συμβαίνει, τέκνον,</l>
<l n="1175">δεῖ σʼ αὖ γενέσθαι τῷδε τἀνδρὶ σύμμαχον</l>
<l>καὶ μὴ ʼπιμεῖναι τοὐμὸν ὀξῦναι στόμα,</l>
<l>ἀλλʼ αὐτὸν εἰκαθόντα συμπράσσειν, νόμον</l>
<l>κάλλιστον ἐξευρόντα, πειθαρχεῖν πατρί.</l>
</sp>
<milestone ed="p" n="1179" unit="card"/>
<sp>
<speaker>Ὕλλος</speaker>
<l>ἀλλʼ, ὦ πάτερ, ταρβῶ μὲν εἰς λόγου στάσιν</l>
<l n="1180">τοιάνδʼ ἐπελθών, πείσομαι δʼ ἅ σοι δοκεῖ.</l>
</sp>
<sp>
<speaker>Ἡρακλῆς</speaker>
<l>ἔμβαλλε χεῖρα δεξιὰν πρώτιστά μοι·</l>
</sp>
<sp>
<speaker>Ὕλλος</speaker>
<l>ὡς πρὸς τί πίστιν τήνδʼ ἄγαν ἐπιστρέφεις;</l>
</sp>
<sp>
<speaker>Ἡρακλῆς</speaker>
<l>οὐ θᾶσσον οἴσεις μηδʼ ἀπιστήσεις ἐμοί;</l>
</sp>
<sp>
<speaker>Ὕλλος</speaker>
<l>ἰδοὺ προτείνω, κοὐδὲν ἀντειρήσεται.</l>
</sp>
<sp>
<speaker>Ἡρακλῆς</speaker>
<l n="1185">ὄμνυ Διός νυν τοῦ με φύσαντος κάρα,</l>
</sp>
<sp>
<speaker>Ὕλλος</speaker>
<l>ἦ μὴν τί δράσειν; καὶ τόδʼ ἐξειρήσεται;</l>
</sp>
<sp>
<speaker>Ἡρακλῆς</speaker>
<l>ἦ μὴν ἐμοὶ τὸ λεχθὲν ἔργον ἐκτελεῖν.</l>
</sp>
<sp>
<speaker>Ὕλλος</speaker>
<l>ὄμνυμʼ ἔγωγε, Ζῆνʼ ἔχων ἐπώμοτον.</l>
</sp>
<sp>
<speaker>Ἡρακλῆς</speaker>
<l>εἰ δʼ ἐκτὸς ἔλθοις, πημονὰς εὔχου λαβεῖν.</l>
</sp>
<sp>
<speaker>Ὕλλος</speaker>
<l n="1190">οὐ μὴ λάβω· δράσω γάρ· εὔχομαι δʼ ὅμως·</l>
</sp>
<sp>
<speaker>Ἡρακλῆς</speaker>
<l>οἶσθʼ οὖν τὸν Οἴτης Ζηνὸς ὕψιστον πάγον;</l>
</sp>
<sp>
<speaker>Ὕλλος</speaker>
<l>οἶδʼ, ὡς θυτήρ γε πολλὰ δὴ σταθεὶς ἄνω.</l>
</sp>
<sp>
<speaker>Ἡρακλῆς</speaker>
<l>ἐνταῦθά νυν χρὴ τοὐμὸν ἐξάραντά σε</l>
<l>σῶμʼ αὐτόχειρα καὶ ξὺν οἷς χρῄζεις φίλων.</l>
<l n="1195">πολλὴν μὲν ὕλην τῆς βαθυρρίζου δρυὸς</l>
<l>κείραντα, πολλὸν δʼ ἄρσενʼ ἐκτεμόνθʼ ὁμοῦ</l>
<l>ἄγριον ἔλαιον, σῶμα τοὐμὸν ἐμβαλεῖν,</l>
<l>καὶ πευκίνης λαβόντα λαμπάδος σέλας</l>
<l>πρῆσαι. γόου δὲ μηδὲν εἰσίτω δάκρυ,</l>
<l n="1200">ἀλλʼ ἀστένακτος κἀδάκρυτος, εἴπερ εἶ</l>
<l>τοῦδʼ ἀνδρός, ἔρξον· εἰ δὲ μή, μενῶ σʼ ἐγὼ</l>
<l>καὶ νέρθεν ὢν ἀραῖος εἰσαεὶ βαρύς.</l>
</sp>
<milestone ed="p" n="1203" unit="card"/>
<sp>
<speaker>Ὕλλος</speaker>
<l>οἴμοι, πάτερ, τί δʼ εἶπας; οἷά μʼ εἴργασαι.</l>
</sp>
<sp>
<speaker>Ἡρακλῆς</speaker>
<l>ὁποῖα δραστέʼ ἐστίν· εἰ δὲ μή, πατρὸς</l>
<l n="1205">ἄλλου γενοῦ του μηδʼ ἐμὸς κληθῇς ἔτι.</l>
</sp>
<sp>
<speaker>Ὕλλος</speaker>
<l>οἴμοι μάλʼ αὖθις, οἷά μʼ ἐκκαλεῖ, πάτερ,</l>
<l>φονέα γενέσθαι καὶ παλαμναῖον σέθεν.</l>
</sp>
<sp>
<speaker>Ἡρακλῆς</speaker>
<l>οὐ δῆτʼ ἔγωγʼ, ἀλλʼ ὧν ἔχω παιώνιον</l>
<l>καὶ μοῦνον ἰατῆρα τῶν ἐμῶν κακῶν.</l>
</sp>
<sp>
<speaker>Ὕλλος</speaker>
<l n="1210">καὶ πῶς ὑπαίθων σῶμʼ ἂν ἰῴμην τὸ σόν;</l>
</sp>
<sp>
<speaker>Ἡρακλῆς</speaker>
<l>ἀλλʼ εἰ φοβεῖ πρὸς τοῦτο, τἄλλα γʼ ἔργασαι.</l>
</sp>
<sp>
<speaker>Ὕλλος</speaker>
<l>φορᾶς γέ τοι φθόνησις οὐ γενήσεται.</l>
</sp>
<sp>
<speaker>Ἡρακλῆς</speaker>
<l>ἦ καὶ πυρᾶς πλήρωμα τῆς εἰρημένης;</l>
</sp>
<sp>
<speaker>Ὕλλος</speaker>
<l>ὅσον γʼ ἂν αὐτὸς μὴ ποτιψαύων χεροῖν·</l>
<l n="1215">τὰ δʼ ἄλλα πράξω κοὐ καμεῖ τοὐμὸν μέρος.</l>
</sp>
<sp>
<speaker>Ἡρακλῆς</speaker>
<l>ἀλλʼ ἀρκέσει καὶ ταῦτα· πρόσνειμαι δέ μοι</l>
<l>χάριν βραχεῖαν πρὸς μακροῖς ἄλλοις διδούς.</l>
</sp>
<sp>
<speaker>Ὕλλος</speaker>
<l>εἰ καὶ μακρὰ κάρτʼ ἐστίν, ἐργασθήσεται.</l>
</sp>
<sp>
<speaker>Ἡρακλῆς</speaker>
<l>τὴν Εὐρυτείαν οἶσθα δῆτα παρθένον;</l>
</sp>
<sp>
<speaker>Ὕλλος</speaker>
<l n="1220">Ἰόλην ἔλεξας, ὥς γʼ ἐπεικάζειν ἐμέ.</l>
</sp>
<milestone ed="p" n="1221" unit="card"/>
<sp>
<speaker>Ἡρακλῆς</speaker>
<l>ἔγνως.  τοσοῦτον δή σʼ ἐπισκήπτω, τέκνον·</l>
<l>ταύτην ἐμοῦ θανόντος, εἴπερ εὐσεβεῖν</l>
<l>βούλει, πατρῴων ὁρκίων μεμνημένος,</l>
<l>προσθοῦ δάμαρτα, μηδʼ ἀπιστήσῃς πατρί·</l>
<l n="1225">μηδʼ ἄλλος ἀνδρῶν τοῖς ἐμοῖς πλευροῖς ὁμοῦ</l>
<l>κλιθεῖσαν αὐτὴν ἀντὶ σοῦ λάβῃ  ποτέ,</l>
<l>ἀλλʼ αὐτός, ὦ παῖ, τοῦτο κήδευσον λέχος.</l>
<l>πείθου· τὸ γάρ τοι μεγάλα πιστεύσαντʼ ἐμοὶ</l>
<l>σμικροῖς ἀπιστεῖν τὴν πάρος συγχεῖ χάριν.</l>
</sp>
<milestone ed="p" n="1230" unit="card"/>
<sp>
<speaker>Ὕλλος</speaker>
<l n="1230">οἴμοι· τὸ μὲν νοσοῦντι θυμοῦσθαι κακόν,</l>
<l>τὸ δʼ ὧδʼ ὁρᾶν φρονοῦντα τίς ποτʼ ἂν φέροι;</l>
</sp>
<sp>
<speaker>Ἡρακλῆς</speaker>
<l>ὡς ἐργασείων οὐδὲν ὧν λέγω θροεῖς.</l>
</sp>
<sp>
<speaker>Ὕλλος</speaker>
<l>τίς γάρ ποθʼ, ἥ μοι μητρὶ μὲν θανεῖν μόνη</l>
<l>μεταίτιος σοί τʼ αὖθις ὡς ἔχεις ἔχειν,</l>
<l n="1235">τίς ταῦτʼ ἄν, ὅστις μὴ ʼξ ἀλαστόρων νοσοῖ,</l>
<l>ἕλοιτο; κρεῖσσον κἀμέ γʼ, ὦ πάτερ, θανεῖν</l>
<l>ἢ τοῖσιν ἐχθίστοισι συνναίειν ὁμοῦ.</l>
</sp>
<sp>
<speaker>Ἡρακλῆς</speaker>
<l>ἁνὴρ ὅδʼ, ὡς ἔοικεν, οὐ νεμεῖν ἐμοὶ</l>
<l>φθίνοντι μοῖραν· ἀλλά τοι θεῶν ἀρὰ</l>
<l n="1240">μενεῖ σʼ ἀπιστήσαντα τοῖς ἐμοῖς λόγοις.</l>
</sp>
<sp>
<speaker>Ὕλλος</speaker>
<l>ὤμοι, τάχʼ, ὡς ἔοικας, ὡς νοσεῖς φράσεις.</l>
</sp>
<sp>
<speaker>Ἡρακλῆς</speaker>
<l>σὺ γάρ μʼ ἀπʼ εὐνασθέντος ἐκκινεῖς κακοῦ.</l>
</sp>
<sp>
<speaker>Ὕλλος</speaker>
<l>δείλαιος, ὡς ἐς πολλὰ τἀπορεῖν ἔχω.</l>
</sp>
<sp>
<speaker>Ἡρακλῆς</speaker>
<l>οὐ γὰρ δικαιοῖς τοῦ φυτεύσαντος κλύειν.</l>
</sp>
<sp>
<speaker>Ὕλλος</speaker>
<l n="1245">ἀλλʼ ἐκδιδαχθῶ δῆτα δυσσεβεῖν, πάτερ;</l>
</sp>
<sp>
<speaker>Ἡρακλῆς</speaker>
<l>οὐ δυσσέβεια, τοὐμὸν εἰ τέρψεις κέαρ.</l>
</sp>
<sp>
<speaker>Ὕλλος</speaker>
<l>πράσσειν ἄνωγας οὖν με πανδίκως τάδε;</l>
</sp>
<sp>
<speaker>Ἡρακλῆς</speaker>
<l>ἔγωγε· τούτων μάρτυρας καλῶ θεούς.</l>
</sp>
<sp>
<speaker>Ὕλλος</speaker>
<l>τοιγὰρ ποήσω κοὐκ ἀπώσομαι, τὸ σὸν</l>
<l n="1250">θεοῖσι δεικνὺς ἔργον· οὐ γὰρ ἄν ποτε</l>
<l>κακὸς φανείην σοί γε πιστεύσας, πάτερ.</l>
</sp>
<sp>
<speaker>Ἡρακλῆς</speaker>
<l>καλῶς τελευτᾷς, κἀπὶ τοῖσδε τὴν χάριν</l>
<l>ταχεῖαν, ὦ παῖ, πρόσθες, ὡς πρὶν ἐμπεσεῖν</l>
<l>σπαραγμὸν ἤ τινʼ οἶστρον, ἐς πυράν με θῇς.</l>
<l n="1255">ἄγʼ ἐγκονεῖτʼ, αἴρεσθε· παῦλά τοι κακῶν</l>
<l>αὕτη, τελευτὴ τοῦδε τἀνδρὸς ὑστάτη.</l>
</sp>
<sp>
<speaker>Ὕλλος</speaker>
<l>ἀλλʼ οὐδὲν εἴργει σοὶ τελειοῦσθαι τάδε,</l>
<l>ἐπεὶ κελεύεις κἀξαναγκάζεις, πάτερ.</l>
</sp>
<milestone ed="p" n="1259" unit="card"/>
<sp>
<speaker>Ἡρακλῆς</speaker>
<l>ἄγε νυν, πρὶν τήνδʼ ἀνακινῆσαι</l>
<l n="1260">νόσον, ὦ ψυχὴ σκληρά, χάλυβος</l>
<l>λιθοκόλλητον στόμιον παρέχουσʼ,</l>
<l>ἀνάπαυε βοήν, ὡς ἐπίχαρτον</l>
<l>τελέουσʼ ἀεκούσιον ἔργον.</l>
</sp>
<sp>
<speaker>Ὕλλος</speaker>
<l>αἴρετʼ, ὀπαδοί, μεγάλην μὲν ἐμοὶ</l>
<l n="1265">τούτων θέμενοι συγγνωμοσύνην,</l>
<l>μεγάλην δὲ θεῶν ἀγνωμοσύνην</l>
<l>εἰδότες ἔργων τῶν πρασσομένων,</l>
<l>οἳ φύσαντες καὶ κλῃζόμενοι</l>
<l>πατέρες τοιαῦτʼ ἐφορῶσι πάθη.</l>
<l n="1270">τὰ μὲν οὖν μέλλοντʼ οὐδεὶς ἐφορᾷ,</l>
<l>τὰ δὲ νῦν ἑστῶτʼ οἰκτρὰ μὲν ἡμῖν,</l>
<l>αἰσχρὰ δʼ ἐκείνοις,</l>
<l>χαλεπώτατα δʼ οὖν ἀνδρῶν πάντων</l>
<l>τῷ τήνδʼ ἄτην ὑπέχοντι.</l>
<l n="1275">λείπου μηδὲ σύ, παρθένʼ, ἀπʼ οἴκων,</l>
<l>μεγάλους μὲν ἰδοῦσα νέους θανάτους,</l>
<l>πολλὰ δὲ πήματα καὶ καινοπαθῆ,</l>
<l>κοὐδὲν τούτων ὅ τι μὴ Ζεύς.</l>
</sp>
</div1>
</body>
</text>
</TEI.2>

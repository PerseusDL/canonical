<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title>Characters</title>
<author>Theophrastus</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:Tufts">Tufts University</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<title>Characters</title>
<author>Theophrastus</author>
<editor role="editor">Hermann Diels</editor>
<imprint>
<pubPlace>Oxford</pubPlace>
<publisher>Oxford University Press</publisher>
<date>1909</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<editorialDecl>
<correction method="silent">
<p>professional data entry</p>
</correction>
</editorialDecl>
<refsDecl doctype="TEI.2">
<state n="chunk" unit="chapter"/>
<state unit="section"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
<language id="la">Latin</language>
<language id="de">German</language>
<language id="fr">French</language>
<language id="it">Italian</language>
</langUsage>
</profileDesc>
<revisionDesc>
<change>
<date>19-Jul-02</date>
<respStmt>
<name>AEM</name>
<resp>markup</resp>
</respStmt>
<item>Initial markup
</item>
</change>
</revisionDesc>
</teiHeader>
<text lang="greek">
<body>
<pb/>
<div1 type="chapter" n="0">
<head>Προοίμιον</head>
<div2 type="section" n="1">
<p>ἤδη μὲν καὶ πρότερον πολλάκις ἐπιστήσας τὴν διάνοιαν
ἐθαύμασα, ἴσως δὲ οὐδὲ παύσομαι θαυμάζων, τί γὰρ δήποτε,
τῆς Ἑλλάδος ὑπὸ τὸν αὐτὸν ἀέρα κειμένης καὶ πάντων τῶν
Ἑλλήνων ὁμοίως παιδευομένων, συμβέβηκεν ἡμῖν οὐ τὴν
<pb/>
</p>
</div2>
<div2 type="section" n="2">
<p>αὐτὴν τάξιν τῶν τρόπων ἔχειν. ἐγὼ γάρ, ὦ Πολύκλεις,
συνθεωρήσας ἐκ πολλοῦ χρόνου τὴν ἀνθρωπίνην φύσιν καὶ
βεβιωκὼς ἔτη ἐνενήκοντα ἐννέα, ἔτι δὲ ὡμιληκὼς πολλαῖς
τε καὶ παντοδαπαῖς φύσεσι καὶ παρατεθεαμένος ἐξ ἀκριβείας
πολλῆς τούς τε ἀγαθοὺς τῶν ἀνθρώπων καὶ τοὺς φαύλους
ὑπέλαβον δεῖν συγγράψαι, ἃ ἑκάτεροι αὐτῶν ἐπιτηδεύουσιν
</p>
</div2>
<div2 type="section" n="3">
<p>ἐν τῷ βίῳ. ἐκθήσω δέ σοι κατὰ γένος, ὅσα τε τυγχάνει
γένη τρόπων τούτοις προσκείμενα καὶ ὃν τρόπον τῇ οἰκονομίᾳ
χρῶνται· ὑπολαμβάνω γάρ, ὦ Πολύκλεις, τοὺς υἱεῖς
ἡμῶν βελτίους ἔσεσθαι, καταλειφθέντων αὐτοῖς ὑπομνημάτων
τοιούτων, οἷς παραδείγμασι χρώμενοι αἱρήσονται
τοῖς εὐσχημονεστάτοις συνεῖναί τε καὶ ὁμιλεῖν, ὅπως μὴ
</p>
</div2>
<div2 type="section" n="4">
<p>καταδεέστεροι ὦσιν αὐτῶν. τρέψομαι δὲ ἤδη ἐπὶ τὸν λόγον·
σὸν δὲ παρακολουθῆσαί τε ὀρθῶς καὶ εἰδῆσαι, εἰ ὀρθῶς
λέγω. πρῶτον μὲν οὖν ποιήσομαι <supplied>τὸν λόγον ἀπὸ</supplied> τῶν
τὴν εἰρωνείαν ἐζηλωκότων, ἀφεὶς τὸ προοιμιάζεσθαι καὶ
</p>
</div2>
<div2 type="section" n="5">
<p>πολλὰ περὶ τοῦ πράγματος λέγειν· καὶ ἄρξομαι πρῶτον ἀπὸ
τῆς εἰρωνείας καὶ ὁριοῦμαι αὐτήν, εἶθʼ οὕτως τὸν εἴρωνα
διέξειμι, ποῖός τίς ἐστι καὶ εἰς τίνα τρόπον κατενήνεκται· καὶ
τὰ ἄλλα δὴ τῶν παθημάτων, ὥσπερ ὑπεθέμην, πειράσομαι
κατὰ γένος φανερὰ καθιστάναι.
<pb/>
</p>
</div2>
</div1>
<div1 type="chapter" n="1">
<head>εἰρωνείας Αʼ</head>
<div2 type="section" n="1">
<p>ἡ μὲν οὖν εἰρωνεία δόξειεν ἂν εἶναι, ὡς τύπῳ λαβεῖν,
προσποίησις ἐπὶ χεῖρον πράξεων καὶ λόγων, ὁ δὲ εἴρων
</p>
</div2>
<div2 type="section" n="2">
<p>τοιοῦτός τις, οἷος προσελθὼν τοῖς ἐχθροῖς ἐθέλειν λαλεῖν,
οὐ μισεῖν· καὶ ἐπαινεῖν παρόντας, οἷς ἐπέθετο λάθρα, καὶ
τούτοις συλλυπεῖσθαι ἡττωμένοις· καὶ συγγνώμην δὲ ἔχειν
τοῖς αὑτὸν κακῶς λέγουσι καὶ ἐπὶ τοῖς καθʼ ἑαυτοῦ λεγομένοις.
</p>
</div2>
<div2 type="section" n="3">
<p>καὶ πρὸς τοὺς ἀδικουμένους καὶ ἀγανακτοῦντας πράως
διαλέγεσθαι· καὶ τοῖς ἐντυγχάνειν κατὰ σπουδὴν βουλομένοις
</p>
</div2>
<div2 type="section" n="4">
<p>προστάξαι ἐπανελθεῖν. καὶ μηδὲν ὧν πράττει ὁμολογῆσαι,
ἀλλὰ φῆσαι βουλεύεσθαι· καὶ προσποιήσασθαι ἄρτι παραγεγονέναι
</p>
</div2>
<div2 type="section" n="5">
<p>καὶ ὀψὲ γενέσθαι αὐτὸν καὶ μαλακισθῆναι. καὶ
πρὸς τοὺς δανειζομένους καὶ ἐρανίζοντας  <gap/> ὡς οὐ πωλεῖ, καὶ
μὴ πωλῶν φῆσαι πωλεῖν· καὶ ἀκούσας τι μὴ προσποιεῖσθαι,
καὶ ἰδὼν φῆσαι μὴ ἑορακέναι, καὶ ὁμολογήσας μὴ μεμνῆσθαι·
καὶ τὰ μὲν σκέψασθαι φάσκειν, τὰ δὲ οὐκ εἰδέναι, τὰ δὲ
<pb/>θαυμάζειν, τὰ δʼ ἤδη ποτὲ καὶ αὐτὸς οὕτως διαλογίσασθαι.
</p>
</div2>
<div2 type="section" n="6">
<p>καὶ τὸ ὅλον δεινὸς τῷ τοιούτῳ τρόπῳ τοῦ λόγου χρῆσθαι· ʼοὐ
πιστεύωʼ, ʼοὐχ ὑπολαμβάνωʼ, ʼἐκπλήττομαιʼ καὶ ʼλέγεις
αὐτὸν ἕτερον γεγονέναι· καὶ μὴν οὐ ταῦτα πρὸς ἐμὲ διεξῄειʼ,
ʼπαράδοξόν μοι τὸ πρᾶγμαʼ, ʼἄλλῳ τινὶ λέγεʼ, ʼὅπως δὲ
σοὶ ἀπιστήσω ἢ ἐκείνου καταγνῶ, ἀποροῦμαιʼ, ʼἀλλʼ ὅρα,
μὴ σὺ θᾶττον πιστεύεισʼ.</p>
</div2>
<div2 type="section" n="7">
<p>τοιαύτας φωνὰς καὶ πλοκὰς καὶ παλιλλογίας εὑρεῖν ἐστι
τῶν εἰρώνων. τὰ δὴ τῶν ἠθῶν μὴ ἁπλᾶ, ἀλλʼ ἐπίβουλα,
φυλάττεσθαι μᾶλλον δεῖ ἢ τοὺς ἔχεις.</p>
</div2>
</div1>
<div1 type="chapter" n="2">
<head>κολακείας Βʼ</head>
<div2 type="section" n="1">
<p>τὴν δὲ κολακείαν ὑπολάβοι ἄν τις ὁμιλίαν αἰσχρὰν εἶναι,
συμφέρουσαν δὲ τῷ κολακεύοντι, τὸν δὲ κόλακα τοιοῦτόν
</p>
</div2>
<div2 type="section" n="2">
<p>τινα, ὥστε ἅμα πορευόμενον εἰπεῖν· ʼἐνθυμῇ, ὡς ἀποβλέπουσι
πρὸς δὲ οἱ ἄνθρωποι; τοῦτο δὲ οὐθενὶ τῶν ἐν τῇ πόλει
γίγνεται πλὴν σοί.ʼ ʼηὐδοκίμεις χθὲς ἐν τῇ στοᾷ·ʼ πλειόνων
<pb/>γὰρ ἢ τριάκοντα ἀνθρώπων καθημένων καὶ ἐμπεσόντος λόγου,
τίς εἴη βέλτιστος, ἀπʼ αὐτοῦ ἀρξαμένους πάντας ἐπὶ τὸ ὄνομα
</p>
</div2>
<div2 type="section" n="3">
<p>αὐτοῦ κατενεχθῆναι. καὶ ἄλλα τοιαῦτα λέγων ἀπὸ τοῦ ἱματίου
ἀφελεῖν κροκύδα, καὶ ἐάν τι πρὸς τὸ τρίχωμα τῆς κεφαλῆς
ὑπὸ πνεύματος προσενεχθῇ ἄχυρον, καρφολογῆσαι. καὶ
ἐπιγελάσας δὲ εἰπεῖν· ʼὁρᾶς; ὅτι δυοῖν σοι ἡμερῶν οὐκ
ἐντετύχηκα, πολιῶν ἔσχηκας τὸν πώγωνα μεστόν, καίπερ
εἴ τις καὶ ἄλλος ἔχεις πρὸς τὰ ἔτη μέλαιναν τὴν τρίχα.ʼ
</p>
</div2>
<div2 type="section" n="4">
<p>καὶ λέγοντος δὲ αὐτοῦ τι τοὺς ἄλλους σιωπᾶν κελεῦσαι, καὶ
ἐπαινέσαι δὲ ἀκούοντος, καὶ ἐπισημήνασθαι δέ, εἰ παύσαιτο,
ʼὀρθῶσʼ, καὶ σκώψαντι ψυχρῶς ἐπιγελάσαι τό τε ἱμάτιον
ὦσαι εἰς τὸ στόμα ὡς δὴ οὐ δυνάμενος κατασχεῖν τὸν
</p>
</div2>
<div2 type="section" n="5">
<p>γέλωτα. καὶ τοὺς ἀπαντῶντας ἐπιστῆναι κελεῦσαι, ἕως ἂν
</p>
</div2>
<div2 type="section" n="6">
<p>αὐτὸς παρέλθῃ. καὶ τοῖς παιδίοις μῆλα καὶ ἀπίους πριάμενος
εἰσενέγκας δοῦναι ὁρῶντος αὐτοῦ, καὶ φιλήσας δὲ εἰπεῖν·
</p>
</div2>
<div2 type="section" n="7">
<p>ʼχʼρηστοῦ πατρὸς νεοττία.ʼ καὶ συνωνούμενος ἐπικρηπῖδας
</p>
</div2>
<div2 type="section" n="8">
<p>τὸν πόδα φῆσαι εἶναι εὐρυθμότερον τοῦ ὑποδήματος. καὶ
πορευομένου πρός τινα τῶν φίλων προδραμὼν εἰπεῖν ὅτι
<pb/>ʼπʼρὸς σὲ ἔρχεταιʼ, καὶ ἀναστρέψας ὅτι ʼπροσήγγελκαʼ.
</p>
</div2>
<div2 type="section" n="9">
<p>ἀμέλει δὲ καὶ τὰ ἐκ γυναικείας ἀγορᾶς διακονῆσαι δυνατὸς
</p>
</div2>
<div2 type="section" n="10">
<p>ἀπνευστί. καὶ τῶν ἑστιωμένων πρῶτος ἐπαινέσαι τὸν οἶνον
καὶ παραμένων εἰπεῖν· ʼὡς μαλακῶς ἐσθίεισʼ, καὶ ἄρας τι
τῶν ἀπὸ τῆς τραπέζης φῆσαι· ʼτουτὶ ἄρα ὡς χρηστόν ἐστιʼ,
καὶ ἐρωτῆσαι, μὴ ῥιγοῖ, καὶ εἰ ἐπιβάλλεσθαι βούλεται, καὶ
εἴ τι περιστείλῃ αὐτόν· καὶ μὴν ταῦτα λέγων πρὸς τὸ οὖς
προσπίπτων διαψιθυρίζειν· καὶ εἰς ἐκεῖνον ἀποβλέπων τοῖς
</p>
</div2>
<div2 type="section" n="11">
<p>ἄλλοις λαλεῖν. καὶ τοῦ παιδὸς ἐν τῷ θεάτρῳ ἀφελόμενος
</p>
</div2>
<div2 type="section" n="12">
<p>τὰ προσκεφάλαια αὐτὸς ὑποστρῶσαι. καὶ τὴν οἰκίαν φῆσαι
εὖ ἠρχιτεκτονῆσθαι καὶ τὸν ἀγρὸν εὖ πεφυτεῦσθαι καὶ τὴν
εἰκόνα ὁμοίαν εἶναι.</p>
</div2>
<div2 type="section" n="13">
<p>καὶ τὸ κεφάλαιον τὸν κόλακα ἔστι θεάσασθαι πάντα καὶ
λέγοντα καὶ πράττοντα, ᾧ χαριεῖσθαι ὑπολαμβάνει.</p>
</div2>
</div1>
<div1 type="chapter" n="3">
<head>ἀδολεσχίας Γʼ</head>
<div2 type="section" n="1">
<p>ἡ δὲ ἀδολεσχία ἐστὶ μὲν διήγησις λόγων μακρῶν
</p>
</div2>
<div2 type="section" n="2">
<p>καὶ ἀπροβουλεύτων· ὁ δὲ ἀδολέσχης τοιοῦτός τις, οἷος, ὃν
<pb/>μὴ γιγνώσκει, τούτῳ παρακαθεζόμενος πλησίον πρῶτον μὲν
τῆς αὑτοῦ γυναικὸς εἰπεῖν ἐγκώμιον· εἶτα, ὃ τῆς νυκτὸς
εἶδεν ἐνύπνιον, τοῦτο διηγήσασθαι· εἶθʼ ὧν εἶχεν ἐπὶ τῷ
</p>
</div2>
<div2 type="section" n="3">
<p>δείπνῳ τὰ καθʼ ἕκαστα διεξελθεῖν. εἶτα δὴ προχωροῦντος
τοῦ πράγματος λέγειν, ὡς πολὺ πονηρότεροί εἰσιν οἱ νῦν
ἄνθρωποι τῶν ἀρχαίων, καὶ ὡς ἄξιοι γεγόνασιν οἱ πυροὶ
ἐν τῇ ἀγορᾷ, καὶ ὡς πολλοὶ ἐπιδημοῦσι ξένοι, καὶ τὴν
</p>
</div2>
<div2 type="section" n="4">
<p>θάλατταν ἐκ Διονυσίων πλόιμον εἶναι· καὶ εἰ ποιήσειεν
ὁ Ζεὺς ὕδωρ πλεῖον, τὰ ἐν τῇ γῇ βελτίω ἔσεσθαι, καὶ ὃν
ἀγρὸν εἰς νέωτα γεωργήσει, καὶ ὡς χαλεπόν ἐστι τὸ ζῆν,
καὶ ὡς Δάμιππος μυστηρίοις μεγίστην δᾷδα ἔστησεν, καὶ
πόσοι εἰσὶ κίονες τοῦ Ὠιδείου, καὶ ʼχθὲς ἤμεσαʼ, καὶ ʼτίς
</p>
</div2>
<div2 type="section" n="5">
<p>ἐστιν ἡμέρα τήμερον;ʼ κἂν ὑπομένῃ τις αὐτόν, μὴ ἀφίστασθαι.
καὶ ὡς Βοηδρομιῶνος μέν ἐστι τὰ μυστήρια,
Πυανοψιῶνος δὲ Ἀπατούρια, Ποσιδεῶνος δὲ <supplied>τὰ</supplied> κατʼ
ἀγροὺς Διονύσια.</p>
</div2>
<div2 type="section" n="6">
<p>Παρασείσαντα δὴ δεῖ τοὺς τοιούτους τῶν ἀνθρώπων καὶ
διαράμενον ἀπαλλάττεσθαι, ὅστις ἀπύρευτος βούλεται εἶναι·
ἔργον γὰρ συναρκεῖσθαι τοῖς μήτε σχολὴν μήτε σπουδὴν
διαγινώσκουσιν.
<pb/>
</p>
</div2>
</div1>
<div1 type="chapter" n="4">
<head>ἀγροικίας Δʼ</head>
<div2 type="section" n="1">
<p>ἡ δὲ ἀγροικία δόξειεν ἂν εἶναι ἀμαθία ἀσχήμων, ὁ δὲ
ἄγροικος τοιοῦτός τις, οἷος κυκεῶνα πιὼν εἰς ἐκκλησίαν
πορεύεσθαι, καὶ τὸ μύρον φάσκειν οὐδὲν τοῦ θύμου ἥδιον
ὄζειν, καὶ μείζω τοῦ ποδὸς τὰ ὑποδήματα φορεῖν, καὶ
</p>
</div2>
<div2 type="section" n="2">
<p>μεγάλῃ τῇ φωνῇ λαλεῖν. καὶ τοῖς μὲν φίλοις καὶ οἰκείοις
ἀπιστεῖν, πρὸς δὲ τοὺς αὑτοῦ οἰκέτας ἀνακοινοῦσθαι περὶ
</p>
</div2>
<div2 type="section" n="3">
<p>τῶν μεγίστων· καὶ τοῖς παρʼ αὐτῷ ἐργαζομένοις μισθωτοῖς
</p>
</div2>
<div2 type="section" n="4">
<p>ἐν ἀγρῷ πάντα τὰ ἀπὸ τῆς ἐκκλησίας διηγεῖσθαι. καὶ
ἀναβεβλημένος ἄνω τοῦ γόνατος καθιζάνειν, ὥστε τὰ γυμνὰ
</p>
</div2>
<div2 type="section" n="5">
<p>αὐτοῦ φαίνεσθαι. καὶ ἐπʼ ἄλλῳ μὲν μηδενὶ <supplied>μήτε θαυμάζειν</supplied>
μήτε ἐκπλήττεσθαι ἐν ταῖς ὁδοῖς, ὅταν δὲ ἴδῃ βοῦν
</p>
</div2>
<div2 type="section" n="6">
<p>ἢ ὄνον ἢ τράγον, ἑστηκὼς θεωρεῖν. καὶ προαιρῶν δέ τι ἐκ
</p>
</div2>
<div2 type="section" n="7">
<p>τοῦ ταμιείου δεινὸς φαγεῖν· καὶ ζωρότερον πιεῖν. καὶ τὴν
σιτοποιὸν πειρῶν λαθεῖν, κᾆτʼ ἀλέσαι μετʼ αὐτῆς τοῖς ἔνδον
</p>
</div2>
<div2 type="section" n="8">
<p>πᾶσι καὶ αὑτῷ τὰ ἐπιτήδεια. καὶ ἀριστῶν δὲ ἅμα τοῖς
</p>
</div2>
<div2 type="section" n="9">
<p>ὑποζυγίοις ἐμβαλεῖν. <supplied>καὶ παρὰ</supplied> τὴν θύραν ὑπακοῦσαι
</p>
</div2>
<div2 type="section" n="10">
<p>αὐτός. καὶ τὸν κύνα προσκαλεσάμενος καὶ ἐπιλαβόμενος
τοῦ ῥύγχους εἰπεῖν· ʼοὗτος φυλάττει τὸ χωρίον καὶ τὴν
<pb/>
</p>
</div2>
<div2 type="section" n="11">
<p>οἰκίαν.ʼ καὶ τὸ ἀργύριον δὲ παρά του λαβὼν ἀποδοκιμάζειν,
λίαν μὲν λυπρὸν εἶναι, καὶ ἕτερον ἀνταλλάττεσθαι· καὶ εἴ
τῳ ἄροτρον ἔχρησεν ἢ κόφινον ἢ δρέπανον ἢ θύλακον,
</p>
</div2>
<div2 type="section" n="12">
<p>ταῦτα τῆς νυκτὸς κατὰ ἀγρυπνίαν ἀναμιμνῃσκόμενος . καὶ
εἰς ἄστυ καταβαίνων ἐρωτῆσαι τὸν ἀπαντῶντα, πόσου
ἦσαν αἱ διφθέραι καὶ τὸ τάριχος καὶ εἰ τήμερον ὁ ἀγὼν
νουμηνίαν ἄγει, καὶ εἰπεῖν εὐθὺς ὅτι βούλεται καταβὰς
</p>
</div2>
<div2 type="section" n="13">
<p>ἀποκείρασθαι. καὶ ἐν βαλανείῳ δὲ ᾆσαι· καὶ εἰς τὰ ὑποδήματα
</p>
</div2>
<div2 type="section" n="14">
<p>δὲ ἥλους ἐγκροῦσαι. καὶ τῆς αὐτῆς ὁδοῦ παριὼν
κομίσασθαι παρʼ Ἀρχίου τοὺς ταρίχους.</p>
</div2>
</div1>
<div1 type="chapter" n="5">
<head>Ἀρεσκειάς Εʼ</head>
<div2 type="section" n="1">
<p>ἡ δὲ ἀρέσκειά ἐστι μέν, ὡς ὅρῳ περιλαβεῖν, ἔντευξις
οὐκ ἐπὶ τῷ βελτίστῳ ἡδονῆς παρασκευαστική, ὁ δὲ ἄρεσκος
</p>
</div2>
<div2 type="section" n="2">
<p>ἀμέλει τοιοῦτός τις, οἷος πόρρωθεν προσαγορεύσας καὶ
ἄνδρα κράτιστον εἰπὼν καὶ θαυμάσας ἱκανῶς, ἀμφοτέραις
ταῖς χερσὶ μὴ ἀφιέναι καὶ μικρὸν προπέμψας καὶ ἐρωτήσας,
<pb/>
</p>
</div2>
<div2 type="section" n="3">
<p>πότε αὐτὸν ὄψεται, ἐπαινῶν ἀπαλλάττεσθαι. καὶ παρακληθεὶς
δὲ πρὸς δίαιταν μὴ μόνον ᾧ πάρεστι βούλεσθαι
ἀρέσκειν, ἀλλὰ καὶ τῷ ἀντιδίκῳ, ἵνα κοινὸς εἷς εἶναι δοκῇ.
</p>
</div2>
<div2 type="section" n="4">
<p>καὶ τοὺς ξένους δὲ εἰπεῖν ὡς δικαιότερα λέγουσι τῶν πολιτῶν.
</p>
</div2>
<div2 type="section" n="5">
<p>καὶ κεκλημένος δὲ ἐπὶ δεῖπνον κελεῦσαι καλέσαι τὰ
παιδία τὸν ἑστιῶντα, καὶ εἰσιόντα φῆσαι σύκου ὁμοιότερα
εἶναι τῷ πατρί, καὶ προσαγόμενος φιλῆσαι καὶ παρʼ αὑτὸν
καθίστασθαι· καὶ τοῖς μὲν συμπαίζειν αὐτὸς λέγων ʼἀσκός,
πέλεκυσʼ· τὰ δὲ ἐπὶ τῆς γαστρὸς ἐᾶν καθεύδειν ἅμα
θλιβόμενος.</p>
</div2>
<div2 type="section" n="6">
<p>καὶ πλειστάκις δὲ ἀποκείρασθαι καὶ τοὺς ὀδόντας λευκοὺς
ἔχειν καὶ τὰ ἱμάτια δὲ χρηστὰ μεταβάλλεσθαι καὶ χρίσματι
</p>
</div2>
<div2 type="section" n="7">
<p>ἀλείφεσθαι. καὶ τῆς μὲν ἀγορᾶς πρὸς τὰς τραπέζας προσφοιτᾶν,
τῶν δὲ γυμνασίων ἐν τούτοις διατρίβειν, οὗ ἂν
ἔφηβοι γυμνάζωνται, τοῦ δὲ θεάτρου καθῆσθαι, ὅταν ᾖ θέα,
</p>
</div2>
<div2 type="section" n="8">
<p>πλησίον τῶν στρατηγῶν. καὶ ἀγοράζειν αὑτῷ μὲν μηδέν,
ξένοις δὲ εἰς Βυζάντιον ἐπιστάλματα, καὶ Λακωνικὰς κύνας
εἰς Κύζικον καὶ μέλι Ὑμήττιον εἰς Ῥόδον, καὶ ταῦτα ποιῶν
</p>
</div2>
<div2 type="section" n="9">
<p>τοῖς ἐν τῇ πόλει διηγεῖσθαι. ἀμέλει δὲ καὶ πίθηκον θρέψαι
δεινὸς καὶ τίτυρον κτήσασθαι καὶ Σικελικὰς περιστερὰς καὶ
<pb/>δορκαδείους ἀστραγάλους καὶ Θουριακὰς τῶν στρογγύλων
ληκύθους καὶ βακτηρίας τῶν σκολιῶν ἐκ Λακεδαίμονος καὶ
αὐλαίαν ἔχουσαν Πέρσας ἐνυφασμένους, καὶ αὐλίδιον παλαιστριαῖον
</p>
</div2>
<div2 type="section" n="10">
<p>κόνιν ἔχον καὶ σφαιριστήριον. καὶ τοῦτο περιὼν
χρηννύναι τοῖς φιλοσόφοις, τοῖς σοφισταῖς, τοῖς ὁπλομάχοις,
τοῖς ἁρμονικοῖς ἐπιδείκνυσθαι· καὶ αὐτὸς ἐν ταῖς ἐπιδείξεσιν
ὕστερον ἐπεισιέναι ἐπὶ <supplied>τῷ τὸν ἕτερον εἰπεῖν</supplied> τῶν θεωμένων
πρὸς τὸν ἕτερον, ὅτι τούτου ἐστὶν ἡ παλαίστρα.</p>
</div2>
</div1>
<div1 type="chapter" n="6">
<head>Ἀπονοιάς σʼ</head>
<div2 type="section" n="1">
<p>ἡ δὲ ἀπόνοιά ἐστιν ὑπομονὴ αἰσχρῶν ἔργων καὶ λόγων,
</p>
</div2>
<div2 type="section" n="2">
<p>ὁ δὲ ἀπονενοημένος τοιοῦτός τις, οἷος ὀμόσαι ταχύ, κακῶς
ἀκοῦσαι, λοιδορηθῆναι δυνάμενος, τῷ ἤθει ἀγοραῖός τις καὶ
</p>
</div2>
<div2 type="section" n="3">
<p>ἀνασεσυρμένος καὶ παντοποιός. ἀμέλει δυνατὸς καὶ ὀρχεῖσθαι
<pb/>νήφων τὸν κόρδακα καὶ προσωπεῖον ἔχων ἐν κωμικῷ
</p>
</div2>
<div2 type="section" n="4">
<p>χορῷ. καὶ ἐν θαύμασι δὲ τοὺς χαλκοῦς ἐκλέγειν καθʼ
ἕκαστον παριὼν καὶ μάχεσθαι τούτοις τοῖς τὸ σύμβολον
</p>
</div2>
<div2 type="section" n="5">
<p>φέρουσι καὶ προῖκα θεωρεῖν ἀξιοῦσι. δεινὸς δὲ καὶ πανδοκεῦσαι
καὶ πορνοβοσκῆσαι καὶ τελωνῆσαι καὶ μηδεμίαν
αἰσχρὰν ἐργασίαν ἀποδοκιμάσαι, ἀλλὰ κηρύττειν, μαγειρεύειν,
</p>
</div2>
<div2 type="section" n="6">
<p>κυβεύειν· τὴν μητέρα μὴ τρέφειν, ἀπάγεσθαι
κλοπῆς, τὸ δεσμωτήριον πλείω χρόνον οἰκεῖν ἢ τὴν αὑτοῦ
οἰκίαν.</p>
</div2>
<div2 type="section" n="7">
<p>καὶ τοῦτο δʼ ἂν εἶναι δόξειεν τῶν περιισταμένων τοὺς
ὄχλους καὶ προσκαλούντων, μεγάλῃ τῇ φωνῇ καὶ παρερρωγυίᾳ
λοιδορουμένων καὶ διαλεγομένων πρὸς αὐτούς, καὶ
μεταξὺ οἱ μὲν προσίασιν, οἱ δὲ ἀπίασιν πρὶν ἀκοῦσαι αὐτοῦ,
ἀλλὰ τοῖς μὲν ἀρχήν, τοῖς δὲ συλλαβήν, τοῖς δὲ μέρος τοῦ
πράγματος λέγει, οὐκ ἄλλως θεωρεῖσθαι ἀξιῶν τὴν ἀπόνοιαν
αὐτοῦ, ἢ ὅταν ᾖ πανήγυρις.</p>
</div2>
<div2 type="section" n="8">
<p>ἱκανὸς δὲ καὶ δίκας τὰς μὲν φεύγειν, τὰς δὲ διώκειν, τὰς
δὲ ἐξόμνυσθαι, ταῖς δὲ παρεῖναι ἔχων ἐχῖνον ἐν τῷ προκολπίῳ
</p>
</div2>
<div2 type="section" n="9">
<p>καὶ ὁρμαθοὺς γραμματειδίων ἐν ταῖς χερσίν· οὐκ
ἀποδοκιμάζειν δὲ οὐδʼ ἅμα πολλῶν ἀγοραίων στρατηγεῖν
<pb/>καὶ εὐθὺς τούτοις δανείζειν καὶ τῆς δραχμῆς τόκον τρία
ἡμιωβόλια τῆς ἡμέρας πράττεσθαι. καὶ ἐφοδεύειν τὰ
μαγειρεῖα, τὰ ἰχθυοπώλια, τὰ ταριχοπώλια, καὶ τοὺς τόκους
ἀπὸ τοῦ ἐμπολήματος εἰς τὴν γνάθον ἐκλέγειν.</p>
</div2>
<div2 type="section" n="10">
<p>Ἐργώδεις δέ εἰσιν οἱ τὸ στόμα εὔλυτον ἔχοντες πρὸς
λοιδορίαν καὶ φθεγγόμενοι μεγάλῃ τῇ φωνῇ, ὡς συνηχεῖν
αὐτοῖς τὴν ἀγορὰν καὶ τὰ ἐργαστήρια.</p>
</div2>
</div1>
<div1 type="chapter" n="7">
<head>Λαλιάς Ζʼ</head>
<div2 type="section" n="1">
<p>ἡ δὲ λαλιά, εἴ τις αὐτὴν ὁρίζεσθαι βούλοιτο, εἶναι ἂν
</p>
</div2>
<div2 type="section" n="2">
<p>δόξειεν ἀκρασία τοῦ λόγου, ὁ δὲ λάλος τοιοῦτός τις, οἷος
τῷ ἐντυγχάνοντι εἰπεῖν, ἂν ὁτιοῦν πρὸς αὐτὸν φθέγξηται,
ὅτι οὐθὲν λέγει καὶ ὅτι αὐτὸς πάντα οἶδεν καὶ ἂν ἀκούῃ
</p>
</div2>
<div2 type="section" n="3">
<p>αὑτοῦ, μαθήσεται· καὶ μεταξὺ δὲ ἀποκρινομένῳ ἐπιβάλλειν·
ʼεἶπας σύ; μὴ ἐπιλάθῃ, ὃ μέλλεις λέγειν,ʼ καὶ ʼεὖ γε, ὅτι
με ὑπέμνησασʼ καὶ ʼτὸ λαλεῖν ὡς χρήσιμόν πουʼ καὶ
ʼὃ παρέλιπονʼ καὶ ʼταχύ γε συνῆκας τὸ πρᾶγμαʼ καὶ
ʼπάλαι σε παρετήρουν, εἰ ἐπὶ τὸ αὐτὸ ἐμοὶ κατενεχθήσῃʼ,
καὶ ἑτέρας ἀρχὰς τοιαύτας πορίσασθαι, ὥστε μηδὲ ἀναπνεῦσαι
<pb/>
</p>
</div2>
<div2 type="section" n="4">
<p>τὸν ἐντυγχάνοντα. καὶ ὅταν γε τοὺς καθʼ ἕνα
ἀπογυμνώσῃ, δεινὸς καὶ ἐπὶ τοὺς ἀθρόους καὶ συνεστηκότας
πορευθῆναι καὶ φυγεῖν ποιῆσαι μεταξὺ χρηματίζοντας.
</p>
</div2>
<div2 type="section" n="5">
<p>καὶ εἰς τὰ διδασκαλεῖα δὲ καὶ εἰς τὰς παλαίστρας εἰσιὼν
κωλύειν τοὺς παῖδας προμανθάνειν· τοσαῦτα καὶ προσλαλεῖ
</p>
</div2>
<div2 type="section" n="6">
<p>τοῖς παιδοτρίβαις καὶ διδασκάλοις. καὶ τοὺς ἀπιέναι φάσκοντας
δεινὸς προπέμψαι καὶ ἀποκαταστῆσαι εἰς τὰς οἰκίας.
</p>
</div2>
<div2 type="section" n="7">
<p>καὶ πυθόμενος <supplied>τὰ ἀπὸ</supplied> τῆς ἐκκλησίας ἀπαγγέλλειν, προσδιηγήσασθαι
δὲ καὶ τὴν ἐπʼ Ἀριστοφῶντος τότε γενομένην
τοῦ ῥήτορος μάχην καὶ τὴν Λακεδαιμονίοις ὑπὸ Λυσάνδρου,
καὶ οὕς ποτε λόγους αὐτὸς εἴπας εὐδοκίμησεν ἐν τῷ δήμῳ.
</p>
</div2>
<div2 type="section" n="8">
<p>καὶ κατὰ τῶν πληθῶν γε ἅμα διηγούμενος κατηγορίαν
παρεμβαλεῖν, ὥστε τοὺς ἀκούοντας ἤτοι ἐπιλαθέσθαι ἢ
</p>
</div2>
<div2 type="section" n="9">
<p>νυστάξαι ἢ μεταξὺ καταλιπόντας ἀπαλλάττεσθαι. καὶ
συνδικάζων δὲ κωλῦσαι κρῖναι καὶ συνθεωρῶν θεάσασθαι
καὶ συνδειπνῶν φαγεῖν λέγων, ὅτι χαλεπὸν τῷ λάλῳ ἐστὶ
σιωπᾶν, καὶ ὡς ἐν ὑγρῷ ἐστιν ἡ γλῶττα, καὶ ὅτι οὐκ ἂν
σιωπήσειεν, οὐδʼ εἰ τῶν χελιδόνων δόξειεν εἶναι λαλίστερος.
</p>
</div2>
<div2 type="section" n="10">
<p>καὶ σκωπτόμενος ὑπομεῖναι καὶ ὑπὸ τῶν αὑτοῦ παιδίων,
ὅταν αὐτὸν ἤδη καθεύδειν βουλόμενα κελεύῃ λέγοντα ταῦτα·
ʼλαλεῖν τι ἡμῖν, ὅπως ἂν ἡμᾶς ὕπνος λάβῃ.ʼ
<pb/>
</p>
</div2>
</div1>
<div1 type="chapter" n="8">
<head>λογοποιίας Ηʼ</head>
<div2 type="section" n="1">
<p>ἡ δὲ λογοποιία ἐστὶ σύνθεσις ψευδῶν λόγων καὶ
πράξεων, ὧν <supplied>πιστεύεσθαι</supplied> βούλεται ὁ λογοποιῶν, ὁ δὲ
</p>
</div2>
<div2 type="section" n="2">
<p>λογοποιὸς τοιοῦτός τις, οἷος ἀπαντήσας τῷ φίλῳ εὐθὺς
καταβαλὼν τὸ ἦθος καὶ μειδιάσας ἐρωτῆσαι· ʼπόθεν σύʼ;
καὶ ʼλέγεις τί καὶ πῶσʼ; ʼἔχεις περὶ τοῦδε εἰπεῖν καινόνʼ;
καὶ ὡς ἐπιβαλὼν ἐρωτᾶν· ʼμὴ λέγεταί τι καινότερον; καὶ
</p>
</div2>
<div2 type="section" n="3">
<p>μὴν ἀγαθά γέ ἐστι τὰ λεγόμενα.ʼ καὶ οὐκ ἐάσας ἀποκρίνασθαι
εἰπεῖν· ʼτί λέγεις; οὐθὲν ἀκήκοας; δοκῶ μοί σε
</p>
</div2>
<div2 type="section" n="4">
<p>εὐωχήσειν καινῶν λόγων.ʼ καὶ ἔστιν αὐτῷ ἢ στρατιώτης
ἢ παῖς Ἀστείου τοῦ αὐλητοῦ ἢ Λύκων ὁ ἐργολάβος παραγεγονὼς
</p>
</div2>
<div2 type="section" n="5">
<p>ἐξ αὐτῆς τῆς μάχης, οὗ φησιν ἀκηκοέναι. αἱ μὲν
οὖν ἀναφοραὶ τῶν λόγων τοιαῦταί εἰσιν αὐτοῦ, ὧν οὐθεὶς
</p>
</div2>
<div2 type="section" n="6">
<p>ἂν ἔχοι ἐπιλαβέσθαι. διηγεῖται δὲ τούτους φάσκων λέγειν,
ὡς Πολυπέρχων καὶ ὁ βασιλεὺς μάχῃ νενίκηκεν, καὶ
</p>
</div2>
<div2 type="section" n="7">
<p>Κάσανδρος ἐζώγρηται· καὶ ἂν εἴπῃ τις αὐτῷ· ʼσὺ δὲ ταῦτα
πιστεύεις;ʼ φήσει· τὸ πρᾶγμα βοᾶσθαι γὰρ ἐν τῇ πόλει,
καὶ τὸν λόγον ἐπεντείνειν, και πάντας συμφωνεῖν· ταὐτὰ
γὰρ λέγειν περὶ τῆς μάχης· καὶ πολὺν τὸν ζωμὸν γεγονέναι.
<pb/>
</p>
</div2>
<div2 type="section" n="8">
<p>εἶναι δʼ ἑαυτῷ καὶ σημεῖον τὰ πρόσωπα τῶν ἐν τοῖς
πράγμασιν· ὁρᾶν γὰρ αὐτῶν πάντων μεταβεβληκότα· λέγει
δʼ, ὡς καὶ παρακήκοε παρὰ τούτοις κρυπτόμενόν τινα ἐν
οἰκίᾳ, ἤδη πέμπτην ἡμέραν ἥκοντα ἐκ Μακεδονίας, ὃς
</p>
</div2>
<div2 type="section" n="9">
<p>πάντα ταῦτα οἶδε. καὶ πάντα διεξιών πως οἴεσθαι πιθανῶς
σχετλιάζειν λέγων· ʼδυστυχὴς Κάσανδρος· ὢ ταλαίπωρος·
</p>
</div2>
<div2 type="section" n="10">
<p>ἐνθυμῇ τὸ τῆς τύχης; ἀλλʼ οὖν ἰσχυρὸς γενόμενος,ʼ καί
ʼδεῖ δʼ αὐτόν σε μόνον εἰδέναιʼ· πᾶσι δὲ τοῖς ἐν τῇ πόλει
προσδεδράμηκε λέγων.</p>
</div2>
<div2 type="section" n="11">
<p>τῶν τοιούτων ἀνθρώπων τεθαύμακα, τί ποτε βούλονται
λογοποιοῦντες· οὐ γὰρ μόνον ψεύδονται, ἀλλὰ καὶ ἀλυσιτελῶς
</p>
</div2>
<div2 type="section" n="12">
<p>ἀπαλλάττουσι· πολλάκις γὰρ αὐτῶν οἱ μὲν ἐν τοῖς
βαλανείοις περιστάσεις ποιούμενοι τὰ ἱμάτια ἀποβεβλήκασιν,
οἱ δʼ <supplied>ἐν</supplied> τῇ στοᾷ πεζομαχίᾳ καὶ ναυμαχίᾳ νικῶντες ἐρήμους
</p>
</div2>
<div2 type="section" n="13">
<p>δίκας ὠφλήκασιν· εἰσὶ δʼ οἳ καὶ πόλεις τῷ λόγῳ κατὰ
</p>
</div2>
<div2 type="section" n="14">
<p>κράτος αἱροῦντες παρεδειπνήθησαν. πάνυ δὴ ταλαίπωρον
αὐτῶν ἐστι τὸ ἐπιτήδευμα· ποίᾳ γὰρ οὐ στοᾷ, ποίῳ δὲ
ἐργαστηρίῳ, ποίῳ δὲ μέρει τῆς ἀγορᾶς οὐκ ἐνημερεύουσιν
</p>
</div2>
<div2 type="section" n="15">
<p>ἀπαυδᾶν ποιοῦντες τοὺς ἀκούοντας· οὕτως καὶ καταπονοῦσι
ταῖς ψευδολογίαις.
<pb/>
</p>
</div2>
</div1>
<div1 type="chapter" n="9">
<head>ἀναισχυντίας Θʼ</head>
<div2 type="section" n="1">
<p>ἡ δὲ ἀναισχυντία ἐστὶ μέν, ὡς ὅρῳ λαβεῖν, καταφρόνησις
δόξης αἰσχροῦ ἕνεκα κέρδους, ὁ δὲ ἀναίσχυντος
</p>
</div2>
<div2 type="section" n="2">
<p>τοιοῦτός <supplied>τις</supplied>, οἷος πρῶτον μὲν ὃν ἀποστερεῖ, πρὸς τοῦτον
ἀπελθὼν δανείζεσθαι, εἶτα θύσας τοῖς θεοῖς αὐτὸς μὲν
δειπνεῖν παρʼ ἑτέρῳ, τὰ δὲ κρέα ἀποτιθέναι ἁλσὶ πάσας.
</p>
</div2>
<div2 type="section" n="3">
<p>καὶ προσκαλεσάμενος τὸν ἀκόλουθον δοῦναι ἀπὸ τῆς τραπέζης
ἄρας κρέας καὶ ἄρτον καὶ εἰπεῖν ἀκουόντων πάντων·
</p>
</div2>
<div2 type="section" n="4">
<p>ʼεʼὐωχοῦ, Τίβειε.ʼ καὶ ὀψωνῶν δὲ ὑπομιμνῄσκειν τὸν κρεωπώλην,
εἴ τι χρήσιμος αὐτῷ γέγονε, καὶ ἑστηκὼς πρὸς τῷ
σταθμῷ μάλιστα μὲν κρέας, εἰ δὲ μή, ὀστοῦν εἰς τὸν ζωμὸν
ἐμβαλεῖν, καὶ ἐὰν μὲν λάβῃ, εὖ ἔχει, εἰ δὲ μή, ἁρπάσας
ἀπὸ τῆς τραπέζης χολίκιον ἅμα γελῶν ἀπαλλάττεσθαι.
</p>
</div2>
<div2 type="section" n="5">
<p>καὶ ξένοις δὲ αὑτοῦ θέαν ἀγοράσας μὴ δοὺς τὸ μέρος
θεωρεῖν, ἄγειν δὲ καὶ τοὺς υἱεῖς <supplied>εἰς</supplied> τὴν ὑστεραίαν καὶ
</p>
</div2>
<div2 type="section" n="6">
<p>τὸν παιδαγωγόν. καὶ ὅσα ἐωνημένος ἄξιά τις φέρει, μεταδοῦναι
</p>
</div2>
<div2 type="section" n="7">
<p>κελεῦσαι καὶ αὑτῷ. καὶ ἐπὶ τὴν ἀλλοτρίαν οἰκίαν
ἐλθὼν δανείζεσθαι κριθάς, ποτὲ <supplied>δὲ</supplied> ἄχυρα, καὶ ταῦτα
</p>
</div2>
<div2 type="section" n="8">
<p>
<supplied>τοὺς</supplied> χρήσαντας ἀναγκάσαι ἀποφέρειν πρὸς αὑτόν. δεινὸς
δὲ καὶ πρὸς τὰ χαλκεῖα τὰ ἐν τῷ βαλανείῳ προσελθὼν
καὶ βάψας ἀρύταιναν βοῶντος τοῦ βαλανέως αὐτὸς αὑτοῦ
<pb/>καταχέασθαι καὶ εἰπεῖν ὅτι λέλουται ἀπιὼν κἀκεῖ ʼοὐδεμία
σοι χάρισʼ.</p>
</div2>
</div1>
<div1 type="chapter" n="10">
<head>μικρολογίας Ιʼ</head>
<div2 type="section" n="1">
<p>ἔστι δὲ ἡ μικρολογία φειδωλία τοῦ διαφόρου ὑπὲρ τὸν
</p>
</div2>
<div2 type="section" n="2">
<p>καιρόν, ὁ δὲ μικρολόγος τοιοῦτός τις, οἷος ἐν τῷ μηνὶ
</p>
</div2>
<div2 type="section" n="3">
<p>ἡμιωβόλιον ἀπαιτεῖν ἐπὶ τὴν οἰκίαν. καὶ [ὁ] συσσιτῶν
ἀριθμεῖν τὰς κύλικας, πόσας ἕκαστος πέπωκε, καὶ ἀπάρχεσθαι
</p>
</div2>
<div2 type="section" n="4">
<p>ἐλάχιστον τῇ Ἀρτέμιδι τῶν συνδειπνούντων. καὶ ὅσα
</p>
</div2>
<div2 type="section" n="5">
<p>μικροῦ τις πριάμενος λογίζεται, πάντα φάσκων εἶναι. καὶ
οἰκέτου χύτραν [εἶναι] ἢ λοπάδα κατάξαντος εἰσπρᾶξαι ἀπὸ
</p>
</div2>
<div2 type="section" n="6">
<p>τῶν ἐπιτηδείων. καὶ τῆς γυναικὸς ἐκβαλούσης τρίχαλκον
οἷος μεταφέρειν τὰ σκεύη καὶ τὰς κλίνας καὶ τὰς κιβωτοὺς
</p>
</div2>
<div2 type="section" n="7">
<p>καὶ διφᾶν τὰ καλύμματα. καὶ ἐάν τι πωλῇ, τοσούτου
</p>
</div2>
<div2 type="section" n="8">
<p>ἀποδόσθαι, ὥστε μὴ λυσιτελεῖν τῷ πριαμένῳ. καὶ οὐκ ἂν
ἐᾶσαι οὔτε συκοτραγῆσαι ἐκ τοῦ αὑτοῦ κήπου οὔτε διὰ τοῦ
αὑτοῦ ἀγροῦ πορευθῆναι οὔτε ἐλάαν ἢ φοίνικα τῶν χαμαὶ
<pb/>
</p>
</div2>
<div2 type="section" n="9">
<p>πεπτωκότων ἀνελέσθαι. καὶ τοὺς ὅρους δʼ ἐπισκοπεῖσθαι
</p>
</div2>
<div2 type="section" n="10">
<p>ὁσημέραι εἰ διαμένουσιν οἱ αὐτοί. δεινὸς δὲ καὶ ὑπερημερίαν
</p>
</div2>
<div2 type="section" n="11">
<p>πρᾶξαι καὶ τόκον τόκου. καὶ ἑστιῶν τοὺς δημότας
</p>
</div2>
<div2 type="section" n="12">
<p>μικρὰ τὰ κρέα κόψας παραθεῖναι. καὶ ὀψωνῶν μηθὲν
</p>
</div2>
<div2 type="section" n="13">
<p>πριάμενος εἰσελθεῖν. καὶ ἀπαγορεῦσαι τῇ γυναικὶ μήτε
ἅλας χρηννύειν μήτε ἐλλύχνιον μήτε κύμινον μήτε ὀρίγανον
μήτε ὀλὰς μήτε στέμματα μήτε θυηλήματα, ἀλλὰ λέγειν,
ὅτι τὰ μικρὰ ταῦτα πολλά ἐστι τοῦ ἐνιαυτοῦ.</p>
</div2>
<div2 type="section" n="14">
<p>καὶ τὸ ὅλον δὲ τῶν μικρολόγων καὶ τὰς ἀργυροθήκας
ἔστιν ἰδεῖν εὐρωτιώσας καὶ τὰς κλεῖς ἰωμένας, καὶ αὐτοὺς
δὲ φοροῦντας ἐλάττω τῶν μικρῶν τὰ ἱμάτια, καὶ ἐκ ληκυθίων
μικρῶν πάνυ ἀλειφομένους, καὶ ἐν χρῷ κειρομένους,
καὶ τὸ μέσον τῆς ἡμέρας ὑποδουμένους, καὶ πρὸς τοὺς
γναφεῖς διατεινομένους, ὅπως τὸ ἱμάτιον αὐτοῖς ἕξει πολλὴν
γῆν, ἵνα μὴ ῥυπαίνηται ταχύ.</p>
</div2>
</div1>
<div1 type="chapter" n="11">
<head>βδελυρίας ΙΑʼ</head>
<div2 type="section" n="1">
<p>οὐ χαλεπὸν δέ ἐστι τὴν βδελυρίαν διορίσασθαι· ἔστι
γὰρ παιδιὰ ἐπιφανὴς καὶ ἐπονείδιστος, ὁ δὲ βδελυρὸς
</p>
</div2>
<div2 type="section" n="2">
<p>τοιοῦτός <supplied>τις</supplied>, οἷος ἀπαντήσας γυναιξὶν ἐλευθέραις ἀνασυράμενος
</p>
</div2>
<div2 type="section" n="3">
<p>δεῖξαι τὸ αἰδοῖον. καὶ ἐν θεάτρῳ κροτεῖν, ὅταν οἱ
<pb/>ἄλλοι παύωνται, καὶ συρίττειν, οὓς ἡδέως θεωροῦσιν οἱ
λοιποί· καὶ ὅταν σιωπήσῃ τὸ θέατρον, ἀνακύψας ἐρυγεῖν,
</p>
</div2>
<div2 type="section" n="4">
<p>ἵνα τοὺς καθημένους ποιήσῃ μεταστραφῆναι. καὶ πληθούσης
τῆς ἀγορᾶς προσελθὼν πρὸς τὰ κάρυα ἢ τὰ μύρτα
ἢ τὰ ἀκρόδρυα ἑστηκὼς τραγηματίζεσθαι, ἅμα τῷ πωλοῦντι
προσλαλῶν· καὶ καλέσαι δὲ τῶν παρόντων ὀνομαστί τινα,
</p>
</div2>
<div2 type="section" n="5">
<p>ᾧ μὴ συνήθης ἐστί. καὶ σπεύδοντας δέ που ὁρῶν <supplied>περιμεῖναι</supplied>
</p>
</div2>
<div2 type="section" n="6">
<p>
<supplied>κελεῦσαι</supplied>. καὶ ἡττωμένῳ δὲ μεγάλην δίκην ἀπιόντι
</p>
</div2>
<div2 type="section" n="7">
<p>ἀπὸ τοῦ δικαστηρίου προσελθεῖν καὶ συνησθῆναι. καὶ
ὀψωνεῖν ἑαυτῷ καὶ αὐλητρίδας μισθοῦσθαι καὶ δεικνύειν
δὲ τοῖς ἀπαντῶσι τὰ ὠψωνημένα καὶ παρακαλεῖν ἐπὶ ταῦτα.
</p>
</div2>
<div2 type="section" n="8">
<p>καὶ διηγεῖσθαι προσστὰς πρὸς κουρεῖον ἢ μυροπώλιον, ὅτι
μεθύσκεσθαι μέλλει.</p>
</div2>
</div1>
<div1 type="chapter" n="12">
<head>ἀκαιρίας ΙΒʼ</head>
<div2 type="section" n="1">
<p>ἡ μὲν οὖν ἀκαιρία ἐστὶν ἐπίτευξις λυποῦσα τοὺς
</p>
</div2>
<div2 type="section" n="2">
<p>ἐντυγχάνοντας, ὁ δὲ ἄκαιρος τοιοῦτός τις, οἷος ἀσχολουμένῳ
</p>
</div2>
<div2 type="section" n="3">
<p>προσελθὼν ἀνακοινοῦσθαι. καὶ πρὸς τὴν αὑτοῦ ἐρωμένην
<pb/>
</p>
</div2>
<div2 type="section" n="4">
<p>κωμάζειν πυρέττουσαν. καὶ δίκην ὠφληκότα ἐγγύης προσελθὼν
</p>
</div2>
<div2 type="section" n="5">
<p>κελεῦσαι αὑτὸν ἀναδέξασθαι. καὶ μαρτυρήσων
</p>
</div2>
<div2 type="section" n="6">
<p>παρεῖναι τοῦ πράγματος ἤδη κεκριμένου. καὶ κεκλημένος
</p>
</div2>
<div2 type="section" n="7">
<p>εἰς γάμους τοῦ γυναικείου γένους κατηγορεῖν. καὶ ἐκ μακρᾶς
</p>
</div2>
<div2 type="section" n="8">
<p>ὁδοῦ ἥκοντα ἄρτι παρακαλεῖν εἰς περίπατον. δεινὸς
</p>
</div2>
<div2 type="section" n="9">
<p>δὲ· καὶ προσάγειν ὠνητὴν πλείω διδόντα ἤδη πεπρακότι.
</p>
</div2>
<div2 type="section" n="10">
<p>καὶ ἀκηκοότας καὶ μεμαθηκότας ἀνίστασθαι ἐξ ἀρχῆς
</p>
</div2>
<div2 type="section" n="11">
<p>διδάσκων. καὶ πρόθυμος δὲ ἐπιμεληθῆναι, ἃ μὴ βούλεταί
</p>
</div2>
<div2 type="section" n="12">
<p>τις γενέσθαι, αἰσχύνεται δὲ ἀπείπασθαι. καὶ θύοντας καὶ
ἀναλίσκοντας ἥκειν τόκον ἀπαιτήσων. καὶ μαστιγουμένου
</p>
</div2>
<div2 type="section" n="13">
<p>οἰκέτου παρεστὼς διηγεῖσθαι, ὅτι καὶ αὑτοῦ ποτε παῖς οὕτως
</p>
</div2>
<div2 type="section" n="14">
<p>πληγὰς λαβὼν ἀπήγξατο. καὶ παρὼν διαίτῃ συγκρούειν,
</p>
</div2>
<div2 type="section" n="15">
<p>ἀμφοτέρων βουλομένων διαλύεσθαι. καὶ ὀρχησόμενος
ἅψασθαι ἑτέρου μηδέπω μεθύοντος.</p>
</div2>
</div1>
<div1 type="chapter" n="13">
<head>περιεργίας ΙΓʼ</head>
<div2 type="section" n="1">
<p>ἀμέλει <supplied>ἡ</supplied> περιεργία δόξει εἶναι προσποίησίς τις λόγων
καὶ πράξεων μετὰ εὐνοίας, ὁ δὲ περίεργος τοιοῦτός τις,
</p>
</div2>
<div2 type="section" n="2">
<p>
<supplied>οἷος</supplied> ἐπαγγέλλεσθαι [ἀναστάς], ἃ μὴ δυνήσεται.
</p>
</div2>
<div2 type="section" n="3">
<p>καὶ
ὁμολογουμένου τοῦ πράγματος δικαίου εἶναι ἀνταναστὰς
<pb/>
</p>
</div2>
<div2 type="section" n="4">
<p>ἐλεγχθῆναι. καὶ πλείω δὲ ἐπαναγκάσαι τὸν παῖδα κεράσαι,
</p>
</div2>
<div2 type="section" n="5">
<p>ἢ ὅσα δύνανται οἱ παρόντες ἐκπιεῖν. καὶ διείργειν τοὺς
</p>
</div2>
<div2 type="section" n="6">
<p>μαχομένους, καὶ οὓς οὐ γιγνώσκει. καὶ ἀτραποῦ ἡγήσασθαι,
</p>
</div2>
<div2 type="section" n="7">
<p>εἶτα μὴ δύνασθαι εὑρεῖν, οὗ πορεύεται. καὶ τὸν στρατηγὸν
προσελθὼν ἐρωτῆσαι, πότε μέλλει παρατάττεσθαι, καὶ τί
</p>
</div2>
<div2 type="section" n="8">
<p>μετὰ τὴν αὔριον παραγγελεῖ. καὶ προσελθὼν τῷ πατρὶ
</p>
</div2>
<div2 type="section" n="9">
<p>εἰπεῖν, ὅτι ἡ μήτηρ ἤδη καθεύδει ἐν τῷ δωματίῳ. καὶ
ἀπαγορεύοντος τοῦ ἰατροῦ, ὅπως μὴ δώσει οἶνον τῷ μαλακιζομένῳ,
φήσας βούλεσθαι διάπειραν λαμβάνειν εὐτρεπίσαι
</p>
</div2>
<div2 type="section" n="10">
<p>τὸν κακῶς ἔχοντα. καὶ γυναικὸς δὲ τελευτησάσης ἐπιγράψαι
ἐπὶ τὸ μνῆμα τοῦ τε ἀνδρὸς αὐτῆς καὶ τοῦ πατρὸς καὶ τῆς
μητρὸς καὶ αὐτῆς <supplied>τῆς</supplied> γυναικὸς τοὔνομα καὶ ποδαπή ἐστι,
</p>
</div2>
<div2 type="section" n="11">
<p>καὶ προσεπιγράψαι, ὅτι οὗτοι πάντες χρηστοὶ ἦσαν· καὶ
ὀμνύναι μέλλων εἰπεῖν πρὸς τοὺς περιεστηκότας, ὅτι ʼκαὶ
πρότερον πολλάκις ὀμώμοκαʼ.</p>
</div2>
</div1>
<div1 type="chapter" n="14">
<head>ἀναισθησίας ΙΔʼ</head>
<div2 type="section" n="1">
<p>ἔστι δὲ ἡ ἀναισθησία, ὡς ὅρῳ εἰπεῖν, βραδυτὴς ψυχῆς
</p>
</div2>
<div2 type="section" n="2">
<p>ἐν λόγοις καὶ πράξεσιν, ὁ δὲ ἀναίσθητος τοιοῦτός τις, οἷος
λογισάμενος ταῖς ψήφοις καὶ κεφάλαιον ποιήσας ἐρωτᾶν
<pb/>
</p>
</div2>
<div2 type="section" n="3">
<p>τὸν παρακαθήμενον· ʼτί γίγνεταιʼ; καὶ δίκην φεύγων καὶ
ταύτην εἰσιέναι μέλλων ἐπιλαθόμενος εἰς ἀγρὸν πορεύεσθαι.
</p>
</div2>
<div2 type="section" n="4">
<p>καὶ θεωρῶν ἐν τῷ θεάτρῳ μόνος καταλείπεσθαι καθεύδων. καὶ
</p>
</div2>
<div2 type="section" n="5">
<p>πολλὰ φαγών, τῆς νυκτὸς <supplied>ἀναστὰς</supplied> ὡς ἐπὶ θάκου ὑπὸ κυνὸς τῆς
</p>
</div2>
<div2 type="section" n="6">
<p>τοῦ γείτονος δηχθῆναι. καὶ λαβών <supplied>τι</supplied> καὶ ἀποθεὶς αὐτός,
</p>
</div2>
<div2 type="section" n="7">
<p>τοῦτο ζητεῖν καὶ μὴ δύνασθαι εὑρεῖν. καὶ ἀπαγγέλλοντος
αὐτῷ, ὅτι τετελεύτηκέ τις αὐτοῦ τῶν φίλων, ἵνα παραγένηται,
</p>
</div2>
<div2 type="section" n="8">
<p>σκυθρωπάσας καὶ δακρύσας εἰπεῖν· ʼἀγαθῇ τύχῃ.ʼ δεινὸς
δὲ καὶ ἀπολαμβάνων ἀργύριον ὀφειλόμενον μάρτυρας παραλαβεῖν.
</p>
</div2>
<div2 type="section" n="9">
<p>καὶ χειμῶνος ὄντος μάχεσθαι τῷ παιδί, ὅτι σικύους
</p>
</div2>
<div2 type="section" n="10">
<p>οὐκ ἠγόρασεν. καὶ τὰ παιδία ἑαυτοῦ παλαίειν ἀναγκάζων
</p>
</div2>
<div2 type="section" n="11">
<p>καὶ τροχάζειν [καὶ] εἰς κόπον ἐμβαλεῖν. καὶ ἐν ἀγρῷ αὐτὸς
φακῆν ἕψων δὶς ἅλας εἰς τὴν χύτραν ἐμβαλὼν ἄβρωτον
</p>
</div2>
<div2 type="section" n="12">
<p>ποιῆσαι. καὶ ὕοντος τοῦ Διὸς εἰπεῖν· ʼἡδύ γε τῶν ἄστρων
</p>
</div2>
<div2 type="section" n="13">
<p>νομίζει,ʼ ὅτι δὴ καὶ οἱ ἄλλοι λέγουσι πίσσης. καὶ λέγοντός
τινος· ʼπόσους οἴει κατὰ τὰς Ἱερὰς πύλας ἐξενηνέχθαι
νεκρούς;ʼ πρὸς τοῦτον εἰπεῖν· ʼὅσοι ἐμοὶ καὶ σοὶ γένοιντο.ʼ
<pb/>
</p>
</div2>
</div1>
<div1 type="chapter" n="15">
<head>αὐθαδείας ΙΕʼ</head>
<div2 type="section" n="1">
<p>ἡ δὲ αὐθάδειά ἐστιν ἀπήνεια ὁμιλίας ἐν λόγοις, ὁ δὲ
</p>
</div2>
<div2 type="section" n="2">
<p>αὐθάδης τοιοῦτός τις, οἷος ἐρωτηθείς· ʼὁ δεῖνα ποῦ ἐστιν;ʼ
</p>
</div2>
<div2 type="section" n="3">
<p>εἰπεῖν· ʼπράγματά μοι μὴ πάρεχεʼ· καὶ προσαγορευθεὶς
</p>
</div2>
<div2 type="section" n="4">
<p>μὴ ἀντιπροσειπεῖν. <supplied>καὶ</supplied> πωλῶν τι μὴ λέγειν τοῖς ὠνουμένοις,
</p>
</div2>
<div2 type="section" n="5">
<p>πόσου ἂν ἀποδοῖτο, ἀλλʼ ἐρωτᾶν, τί εὑρίσκει. καὶ
τοῖς τιμῶσι καὶ πέμπουσιν εἰς τὰς ἑορτὰς εἰπεῖν, ὅτι οὐκ
</p>
</div2>
<div2 type="section" n="6">
<p>ἂν γένοιτο διδόμενα· καὶ οὐκ ἔχειν συγγνώμην οὔτε τῷ
ἀπώσαντι αὐτὸν ἀκουσίως [οὔτε τῷ ὤσαντι] οὔτε τῷ ἐμβάντι.
</p>
</div2>
<div2 type="section" n="7">
<p>καὶ φίλῳ δὲ ἔρανον κελεύσαντι εἰσενεγκεῖν εἰπών, ὅτι οὐκ
ἂν δοίη, ὕστερον ἥκειν φέρων καὶ λέγειν, ὅτι ἀπόλλυσι καὶ
</p>
</div2>
<div2 type="section" n="8">
<p>τοῦτο τὸ ἀργύριον. καὶ προσπταίσας ἐν τῇ ὁδῷ δεινὸς
</p>
</div2>
<div2 type="section" n="9">
<p>καταράσασθαι τῷ λίθῳ· καὶ [ἀναμεῖναι] οὐκ ἂν ὑπομεῖναι
</p>
</div2>
<div2 type="section" n="10">
<p>πολὺν χρόνον οὐθένα. καὶ οὔτε ᾆσαι οὔτε ῥῆσιν εἰπεῖν
</p>
</div2>
<div2 type="section" n="11">
<p>οὔτε ὀρχήσασθαι ἂν ἠθέλησε. δεινὸς δὲ καὶ τοῖς θεοῖς μὴ
ἐπεύχεσθαι.
<pb/>
</p>
</div2>
</div1>
<div1 type="chapter" n="16">
<head>δεισιδαιμονίας Ισʼ</head>
<div2 type="section" n="1">
<p>ἀμέλει ἡ δεισιδαιμονία δόξειεν <supplied>ἂν</supplied> εἷναι δειλία πρὸς
</p>
</div2>
<div2 type="section" n="2">
<p>τὸ δαιμόνιον, ὁ δὲ δεισιδαίμων τοιοῦτός τις, οἷος ἐπιχρωνῆν
ἀπονιψάμενος τὰς χεῖρας καὶ περιρρανάμενος ἀπὸ ἱεροῦ
δάφνην εἰς τὸ στόμα λαβὼν οὕτω τὴν ἡμέραν περιπατεῖν.
</p>
</div2>
<div2 type="section" n="3">
<p>καὶ τὴν ὁδὸν ἐὰν ὑπερδράμῃ γαλῆ, μὴ πρότερον πορευθῆναι,
ἕως διεξέλθῃ τις ἢ λίθους τρεῖς ὑπὲρ τῆς ὁδοῦ διαβάλῃ.
</p>
</div2>
<div2 type="section" n="4">
<p>καὶ ἐὰν ἴδῃ ὄφιν ἐν τῇ οἰκίᾳ, ἐὰν παρείαν, Σαβάδιον καλεῖν,
</p>
</div2>
<div2 type="section" n="5">
<p>ἐὰν δὲ ἱερόν, ἐνταῦθα ἡρῷον εὐθὺς ἱδρύσασθαι. καὶ τῶν
λιπαρῶν λίθων τῶν ἐν ταῖς τριόδοις παριὼν ἐκ τῆς ληκύθου
ἔλαιον καταχεῖν καὶ ἐπὶ γόνατα πεσὼν καὶ προσκυνήσας
</p>
</div2>
<div2 type="section" n="6">
<p>ἀπαλλάττεσθαι. καὶ ἐὰν μῦς θύλακον ἀλφίτων διαφάγῃ,
πρὸς τὸν ἐξηγητὴν ἐλθὼν ἐρωτᾶν, τί χρὴ ποιεῖν· καὶ ἐὰν
ἀποκρίνηται αὐτῷ ἐκδοῦναι τῷ σκυτοδέψῃ ἐπιρράψαι, μὴ
</p>
</div2>
<div2 type="section" n="7">
<p>προσέχειν τούτοις, ἀλλʼ ἀποτραπεὶς ἐκθύσασθαι. καὶ πυκνὰ
δὲ τὴν οἰκίαν καθᾶραι δεινὸς Ἑκάτης φάσκων ἐπαγωγὴν
</p>
</div2>
<div2 type="section" n="8">
<p>γεγονέναι· κἂν γλαῦκες βαδίζοντος αὐτοῦ <supplied>ἀνακράγωσι</supplied>,
<pb/>ταράττεσθαι καὶ εἴπας· ʼἈθηνᾶ κρείττωνʼ παρελθεῖν οὕτω.
</p>
</div2>
<div2 type="section" n="9">
<p>καὶ οὔτε ἐπιβῆναι μνήματι οὔτʼ ἐπὶ νεκρὸν οὔτʼ ἐπὶ λεχὼ
ἐλθεῖν ἐθελῆσαι, ἀλλὰ τὸ μὴ μιαίνεσθαι συμφέρον αὑτῷ
</p>
</div2>
<div2 type="section" n="10">
<p>φῆσαι εἶναι. καὶ ταῖς τετράσι δὲ καὶ ταῖς ἑβδομάσι προστάξας
οἶνον ἕψειν τοῖς ἔνδον, ἐξελθὼν ἀγοράσαι μυρρίνας,
λιβανωτόν, πόπανα καὶ εἰσελθὼν εἴσω στεφανῶν τοὺς
</p>
</div2>
<div2 type="section" n="11">
<p>Ἑρμαφροδίτους ὅλην τὴν ἡμέραν. καὶ ὅταν ἐνύπνιον ἴδῃ,
πορεύεσθαι πρὸς τοὺς ὀνειροκρίτας, πρὸς τοὺς μάντεις, πρὸς
τοὺς ὀρνιθοσκόπους, ἐρωτήσων, τίνι θεῶν ἢ θεᾷ εὔχεσθαι
</p>
</div2>
<div2 type="section" n="12">
<p>δεῖ. καὶ τελεσθησόμενος πρὸς τοὺς Ὀρφεοτελεστὰς κατὰ
μῆνα πορεύεσθαι μετὰ τῆς γυναικὸς ʽἐὰν δὲ μὴ σχολάζῃ
</p>
</div2>
<div2 type="section" n="13">
<p>η γυνή, μετὰ τῆς τίτθησ̓ καὶ τῶν παίδων. καὶ τῶν
περιρραινομένων ἐπὶ θαλάττης ἐπιμελῶς δόξειεν ἂν εἶναι.
</p>
</div2>
<div2 type="section" n="14">
<p>κἄν ποτε ἐπίδῃ σκορόδῳ ἐστεμμένον τῶν ἐπὶ ταῖς τριόδοις,
ἀπελθὼν κατὰ κεφαλῆς λούσασθαι καὶ ἱερείας καλέσας
</p>
</div2>
<div2 type="section" n="15">
<p>σκίλλῃ ἢ σκύλακι κελεῦσαι αὑτὸν περικαθᾶραι. μαινόμενον
δὲ ἰδὼν ἢ ἐπίληπτον φρίξας εἰς κόλπον πτύσαι.
<pb/>
</p>
</div2>
</div1>
<div1 type="chapter" n="17">
<head>μεμψιμοιρίας ΙΖʼ</head>
<div2 type="section" n="1">
<p>ἔστιν ἡ μεμψιμοιρία ἐπιτίμησις παρὰ τὸ προσῆκον
</p>
</div2>
<div2 type="section" n="2">
<p>τῶν δεδομένων, ὁ δὲ μεμψίμοιρος τοιόσδε τις, οἷος ἀποστείλαντος
μερίδα τοῦ φίλου εἰπεῖν πρὸς τὸν φέροντα·
ʼἐφθόνησέν μοι τοῦ ζωμοῦ καὶ τοῦ οἰναρίου οὐκ ἐπὶ δεῖπνον
</p>
</div2>
<div2 type="section" n="3">
<p>καλέσασʼ. καὶ ὑπὸ τῆς ἑταίρας καταφιλούμενος εἰπεῖν· ʼθαυμάζω,
</p>
</div2>
<div2 type="section" n="4">
<p>εἰ σὺ καὶ ἀπὸ τῆς ψυχῆς οὕτω με φιλεῖσʼ. καὶ τῷ
</p>
</div2>
<div2 type="section" n="5">
<p>Διὶ ἀγανακτεῖν, οὐ διότι ὕει, ἀλλὰ διότι ὕστερον. καὶ εὑρὼν
ἐν τῇ ὁδῷ βαλλάντιον εἰπεῖν· ʼἀλλʼ οὐ θησαυρὸν εὕρηκα
</p>
</div2>
<div2 type="section" n="6">
<p>οὐδέποτεʼ. καὶ πριάμενος ἀνδράποδον ἄξιον καὶ πολλὰ
δεηθεὶς τοῦ πωλοῦντος· ʼθαυμάζωʼ εἰπεῖν ʼὅ τι ὑγιὲς οὕτω
</p>
</div2>
<div2 type="section" n="7">
<p>ἄξιον ἐώνημαιʼ. καὶ πρὸς τὸν εὐαγγελιζόμενον ὅτι ʼυἱός
σοι γέγονενʼ, εἰπεῖν ὅτι ʼἂν προσθῇς· "καὶ τῆς οὐσίας τὸ
</p>
</div2>
<div2 type="section" n="8">
<p>ἥμισυ ἄπεστιν" ἀληθῆ ἐρεῖσʼ. καὶ δίκην νικήσας καὶ λαβὼν
πάσας τὰς ψήφους ἐγκαλεῖν τῷ γράψαντι τὸν λόγον, ὡς
</p>
</div2>
<div2 type="section" n="9">
<p>πολλὰ παραλελοιπότι τῶν δικαίων· καὶ ἐράνου εἰσενεχθέντος
παρὰ τῶν φίλων καὶ φήσαντός τινος· ʼἱλαρὸς ἴσθιʼ, ʼκαὶ
πῶς;ʼ εἰπεῖν, ʼὅτι δεῖ τἀργύριον ἀποδοῦναι ἑκάστῳ καὶ χωρὶς
τούτων χάριν ὀφείλειν ὡς εὐεργετημένον;ʼ
<pb/>
</p>
</div2>
</div1>
<div1 type="chapter" n="18">
<head>ἀπιστίας ΙΗʼ</head>
<div2 type="section" n="1">
<p>ἔστιν ἀμέλει ἡ ἀπιστία ὑπόληψίς τις ἀδικίας κατὰ
</p>
</div2>
<div2 type="section" n="2">
<p>πάντων, ὁ δὲ ἄπιστος τοιοῦτός τις, οἷος ἀποστείλας τὸν
παῖδα ὀψωνήσοντα ἕτερον παῖδα πέμπειν τὸν πευσόμενον,
</p>
</div2>
<div2 type="section" n="3">
<p>πόσου ἐπρίατο. καὶ φέρων αὐτὸς τὸ ἀργύριον [καὶ] κατὰ
</p>
</div2>
<div2 type="section" n="4">
<p>στάδιον καθίζων ἀριθμεῖν πόσον ἐστίν. καὶ τὴν γυναῖκα τὴν
αὑτοῦ ἐρωτᾶν κατακείμενος, εἰ κέκλεικε τὴν κιβωτόν, καὶ εἰ
σεσήμανται τὸ κυλιούχιον, καὶ εἰ ὁ μοχλὸς εἰς τὴν θύραν τὴν
αὐλείαν ἐμβέβληται· καὶ ἂν ἐκείνη φῇ, μηδὲν ἧττον αὐτὸς
ἀναστὰς γυμνὸς ἐκ τῶν στρωμάτων καὶ ἀνυπόδητος τὸν
λύχνον ἅψας ταῦτα πάντα περιδραμὼν ἐπισκέψασθαι καὶ
</p>
</div2>
<div2 type="section" n="5">
<p>οὕτω μόλις ὕπνου τυγχάνειν. καὶ τοὺς ὀφείλοντας αὑτῷ
ἀργύριον μετὰ μαρτύρων ἀπαιτεῖν τοὺς τόκους, ὅπως μὴ
</p>
</div2>
<div2 type="section" n="6">
<p>δύναιντο ἔξαρνοι γενέσθαι. καὶ τὸ ἱμάτιον δὲ ἐκδοῦναι
δεινὸς οὐχ ὃς <supplied>ἂν</supplied> βέλτιστα ἐργάσηται, ἀλλʼ ὅταν ᾖ ἄξιος
</p>
</div2>
<div2 type="section" n="7">
<p>ἐγγυητὴς τοῦ κναφέως. καὶ ὅταν ἥκῃ τις αἰτησόμενος ἐκπώματα,
μάλιστα μὲν μὴ δοῦναι, ἂν δʼ ἄρα τις οἰκεῖος ᾖ καὶ
ἀναγκαῖος, μόνον οὐ πυρώσας καὶ στήσας καὶ σχεδὸν ἐγγυητὴν
</p>
</div2>
<div2 type="section" n="8">
<p>λαβὼν χρῆσαι. καὶ τὸν παῖδα δὲ ἀκολουθοῦντα κελεύειν
<pb/>αὑτοῦ ὄπισθεν μὴ βαδίζειν ἀλλʼ ἔμπροσθεν, ἵνα φυλάττῃ
</p>
</div2>
<div2 type="section" n="9">
<p>αὐτόν, μὴ ἐν τῇ ὁδῷ ἀποδρᾷ. καὶ τοῖς εἰληφόσι τι παρʼ
αὑτοῦ καὶ λέγουσι· ʼπόσου, κατάθου· οὐ γὰρ σχολάζω πω
πέμπεινʼ· "μηδὲν πραγματεύου· ἐγὼ γάρ, <supplied>ἕως</supplied> ἂν σὺ
σχολάσῃς, συνακολουθήσω."</p>
</div2>
</div1>
<div1 type="chapter" n="19">
<head>Δυσχέρειας ΙΘʼ</head>
<div2 type="section" n="1">
<p>ἔστιν ἡ δυσχέρεια ἀθεραπευσία σώματος λύπης παρασκευαστική,
</p>
</div2>
<div2 type="section" n="2">
<p>ὁ δὲ δυσχερὴς τοιοῦτός τις, οἷος λέπραν ἔχων
καὶ ἀλφὸν καὶ τοὺς ὄνυχας μεγάλους περιπατεῖν καὶ φῆσαι
ταῦτα εἶναι αὑτῷ συγγενικὰ ἀρρωστήματα· ἔχειν γὰρ αὐτὸν
καὶ τὸν πατέρα καὶ τὸν πάππον, καὶ οὐκ εἶναι ῥᾴδιον αὐτὸν
</p>
</div2>
<div2 type="section" n="3">
<p>εἰς τὸ γένος ὑποβάλλεσθαι. ἀμέλει δὲ δεινὸς καὶ ἕλκη ἔχειν
ἐν τοῖς ἀντικνημίοις καὶ προσπταίσματα ἐν τοῖς δακτύλοις
καὶ μὴ θεραπεῦσαι ἀλλʼ ἐᾶσαι θηριωθῆναι· καὶ τὰς μασχάλας
δὲ θηριώδεις καὶ δασείας ἔχειν ἄχρι ἐπὶ πολὺ τῶν πλευρῶν
καὶ τοὺς ὀδόντας μέλανας καὶ ἐσθιομένους, ὥστε δυσέντευκτος
εἶναι καὶ ἀηδής.</p>
</div2>
<div2 type="section" n="4">
<p>καὶ τὰ τοιαῦτα· ἐσθίων ἀπομύττεσθαι· θύων ἅμʼ ἀδαξᾶσθαι·
<pb/>προσλαλῶν ἀπορρίπτειν ἀπὸ τοῦ στόματος· ἅμα
</p>
</div2>
<div2 type="section" n="5">
<p>πιὼν προσερυγγάνειν. ἀναπίπτοντος ἐν τοῖς στρώμασι μετὰ
</p>
</div2>
<div2 type="section" n="6">
<p>τῆς γυναικὸς αὐτοῦ κοιμᾶσθαι. ἐλαίῳ σαπρῷ ἐν βαλανείῳ
</p>
</div2>
<div2 type="section" n="7">
<p>χρώμενος σφύζεσθαι. καὶ χιτωνίσκον παχὺν καὶ ἱμάτιον
σφόδρα λεπτὸν καὶ κηλίδων μεστὸν ἀναβαλόμενος εἰς ἀγορὰν
ἐξελθεῖν.</p>
</div2>
<div2 type="section" n="8">
<p>καὶ εἰς [ἐξ] ὀρνιθοσκόπου τῆς μητρὸς ἐξελθούσης βλασφημῆσαι.
</p>
</div2>
<div2 type="section" n="9">
<p>καὶ εὐχομένων καὶ σπενδόντων ἐκβαλεῖν τὸ
</p>
</div2>
<div2 type="section" n="10">
<p>ποτήριον καὶ γελάσαι ὡς τεράστιόν τι πεποιηκώς. καὶ
αὐλούμενος δὲ κροτεῖν ταῖς χερσὶ μόνος τῶν ἄλλων καὶ
συντερετίζειν καὶ ἐπιτιμᾶν τῇ αὐλητρίδι, τί οὐ ταχὺ παύσαιτο.
</p>
</div2>
<div2 type="section" n="11">
<p>καὶ ἀποπτύσαι δὲ βουλόμενος ὑπὲρ τῆς τραπέζης, προσπτύσαι
τῷ οἰνοχόῳ.</p>
</div2>
</div1>
<div1 type="chapter" n="20">
<head>ἀηδίας Κʼ</head>
<div2 type="section" n="1">
<p>ἔστιν ἡ ἀηδία, ὡς ὅρῳ λαβεῖν, ἔντευξις λύπης ποιητικὴ
</p>
</div2>
<div2 type="section" n="2">
<p>ἄνευ βλάβης, ὁ δὲ ἀηδὴς τοιοῦτός τις, οἷος ἐγείρειν ἄρτι
</p>
</div2>
<div2 type="section" n="3">
<p>καθεύδοντα εἰσελθών, ἵνα αὐτῷ λαλῇ. καὶ ἀνάγεσθαι δὴ
</p>
</div2>
<div2 type="section" n="4">
<p>μέλλοντας κωλύειν. καὶ προσελθὼν δεῖσθαι ἐπισχεῖν, ἕως
<pb/>
</p>
</div2>
<div2 type="section" n="5">
<p>ἂν περιπατήσῃ. καὶ τὸ παιδίον τῆς τίτθης ἀφελόμενος,
μασώμενος σιτίζειν αὐτὸς καὶ ὑποκορίζεσθαι ποππύζων καὶ
</p>
</div2>
<div2 type="section" n="6">
<p>πανουργιῶν τοῦ πάππου καλῶν. καὶ ἐσθίων δὲ ἅμα διηγεῖσθαι,
ὡς ἐλλέβορον πιὼν ἄνω καὶ κάτω καθαρθείη καὶ
ζωμοῦ τοῦ παρακειμένου ἐν τοῖς ὑποχωρήμασιν αὑτῷ μελαντέρα
</p>
</div2>
<div2 type="section" n="7">
<p>
<supplied>εἴη</supplied> ἡ χολή. καὶ ἐρωτῆσαι δὲ δεινὸς ἐναντίον τῶν
οἰκείων· ʼΕἴπʼ ὦ μάμμη, ὅτʼ ὤδινες καὶ ἔτικτές με, τίς
</p>
</div2>
<div2 type="section" n="8">
<p>ἡμέρα;ʼ καὶ ὑπὲρ αὐτῆς δὲ λέγειν ὡς ἡδύ ἐστι, καὶ ἀμφότερα
</p>
</div2>
<div2 type="section" n="9">
<p>δὲ οὐκ ἔχοντα οὐ ῥᾴδιον ἄνθρωπον λαβεῖν. καὶ ὅτι ψυχρὸν
ὕδωρ ἐστὶ παρʼ αὑτῷ λακκαῖον· καὶ ὡς κῆπος λάχανα πολλὰ
ἔχων καὶ ἁπαλά [ὥστε εἶναι ψυχρόν]· καὶ μάγειρος εὖ τὸ
ὄψον σκευάζων· καὶ ὅτι ἡ οἰκία αὐτοῦ πανδοκεῖόν ἐστι·
μεστὴ γάρ ἐστι· καὶ τοὺς φίλους αὐτοῦ εἶναι τὸν τετρημένον
πίθον· εὖ ποιῶν γὰρ αὐτοὺς οὐ δύνασθαι ἐμπλῆσαι.
</p>
</div2>
<div2 type="section" n="10">
<p>καὶ ξενίζων δὲ δεῖξαι τὸν παράσιτον αὐτοῦ, ποῖός τίς ἐστι,
τῷ συνδειπνοῦντι· καὶ παρακαλῶν δὲ ἐπὶ τοῦ ποτηρίου εἰπεῖν,
ὅτι τὸ τέρψον τοὺς παρόντας παρεσκεύασται, καὶ ὅτι αὐτήν,
ἐὰν κελεύσωσιν, ὁ παῖς μέτεισι παρὰ τοῦ πορνοβοσκοῦ ἤδη,
ὅπως πάντες ὑπʼ αὐτῆς αὐλώμεθα καὶ εὐφραινώμεθα.
<pb/>
</p>
</div2>
</div1>
<div1 type="chapter" n="21">
<head>Μικροφιλοτιμίας ΚΑʼ</head>
<div2 type="section" n="1">
<p>ἡ δὲ μικροφιλοτιμία δόξει εἶναι ὄρεξις τιμῆς ἀνελεύθερος,
</p>
</div2>
<div2 type="section" n="2">
<p>ὁ δὲ μικροφιλότιμος τοιοῦτός τις, οἷος σπουδάσαι ἐπὶ δεῖπνον
κληθεὶς παρʼ αὐτὸν τὸν καλέσαντα κατακείμενος δειπνῆσαι.
</p>
</div2>
<div2 type="section" n="3">
<p>καὶ τὸν υἱὸν ἀποκεῖραι ἀγαγὼν εἰς Δελφούς.
</p>
</div2>
<div2 type="section" n="4">
<p>καὶ ἐπιμεληθῆναι
</p>
</div2>
<div2 type="section" n="5">
<p>δέ, ὅπως αὑτῷ ὁ ἀκόλουθος Αἰθίοψ ἔσται. καὶ ἀποδιδοὺς
</p>
</div2>
<div2 type="section" n="6">
<p>μνᾶν ἀργυρίου καινὸν ποιῆσαι ἀποδοῦναι. καὶ κολοιῷ
δὲ ἔνδον τρεφομένῳ δεινὸς κλιμάκιον πρίασθαι καὶ ἀσπίδιον
χαλκοῦν ποιῆσαι, ὃ ἔχων ἐπὶ τοῦ κλιμακίου ὁ κολοιὸς πηδήσεται.
</p>
</div2>
<div2 type="section" n="7">
<p>καὶ βοῦν θύσας τὸ προμετωπίδιον ἀπαντικρὺ τῆς
εἰσόδου προσπατταλῶσαι, στέμμασι μεγάλοις περιδήσας,
</p>
</div2>
<div2 type="section" n="8">
<p>ὅπως οἱ εἰσιόντες ἴδωσιν, ὅτι βοῦν ἔθυσε. καὶ πομπεύσας
μετὰ τῶν ἱππέων τὰ μὲν ἄλλα πάντα δοῦναι τῷ παιδὶ
ἀπενεγκεῖν οἴκαδε, ἀναβαλόμενος δὲ θοἰμάτιον ἐν τοῖς μύωψι
</p>
</div2>
<div2 type="section" n="9">
<p>κατὰ τὴν ἀγορὰν περιπατεῖν. καὶ κυναρίου δὲ Μελιταίου
τελευτήσαντος αὐτῷ μνῆμα ποιῆσαι καὶ στηλίδιον ποιήσας
</p>
</div2>
<div2 type="section" n="10">
<p>ἐπιγράψαι ʼκλάδος Μελιταῖοσʼ. καὶ ἀναθεὶς δακτύλιον
χαλκοῦν ἐν τῷ Ἀσκληπιείῳ τοῦτον ἐκτρίβειν στεφανοῦν
</p>
</div2>
<div2 type="section" n="11">
<p>ἀλείφειν ὁσημέραι. ἀμέλει δὲ καὶ συνδιοικήσασθαι παρὰ
τῶν πρυτάνεων, ὅπως ἀπαγγείλῃ τῷ δήμῳ τὰ ἱερά, καὶ παρεσκευασμένος
<pb/>λαμπρὸν ἱμάτιον καὶ ἐστεφανωμένος παρελθὼν
εἰπεῖν· ʼὦ ἄνδρες Ἀθηναῖοι, ἐθύομεν οἱ πρυτάνεις [τὰ ἱερὰ]
τῇ Μητρὶ τῶν θεῶν τὰ Γαλάξια, καὶ τὰ ἱερὰ καλά, καὶ
ὑμεῖς δέχεσθε τὰ ἀγαθάʼ. καὶ ταῦτα ἀπαγγείλας ἀπιὼν
διηγήσασθαι οἴκαδε τῇ αὑτοῦ γυναικί, ὡς καθʼ ὑπερβολὴν
εὐημέρει.</p>
</div2>
</div1>
<div1 type="chapter" n="22">
<head>ἀνελευθερίας ΚΒʼ</head>
<div2 type="section" n="1">
<p>ἡ δὲ ἀνελευθερία ἐστὶν ἀπουσία τις [ἀπὸ] φιλοτιμίας
</p>
</div2>
<div2 type="section" n="2">
<p>δαπάνην ἐχούσης, ὁ δὲ ἀνελεύθερος τοιοῦτός τις, οἷος νικήσας
τραγῳδοῖς ταινίαν ξυλίνην ἀναθεῖναι τῷ Διονύσῳ, ἐπιγράψας
</p>
</div2>
<div2 type="section" n="3">
<p>μὲν αὑτοῦ τὸ ὄνομα. καὶ ἐπιδόσεων γιγνομένων ἐκ τοῦ δήμου,
</p>
</div2>
<div2 type="section" n="4">
<p>ἀναστὰς σιωπῇ ἐκ τοῦ μέσου ἀπελθεῖν. καὶ ἐκδιδοὺς αὑτοῦ
θυγατέρα τοῦ μὲν ἱερείου πλὴν τῶν ἱερέων τὰ κρέα ἀποδόσθαι,
τοὺς δὲ διακονοῦντας ἐν τοῖς γάμοις οἰκοσίτους μισθώσασθαι.
</p>
</div2>
<div2 type="section" n="5">
<p>καὶ τριηραρ<supplied>χῶν τὰ μὲν το</supplied>ῦ κυβερνήτου στρώματα αὑτῷ ἐπὶ
τοῦ καταστρώματος ὑποστόρνυσθαι, τὰ δὲ αὑτοῦ ἀποτιθέναι.
</p>
</div2>
<div2 type="section" n="6">
<p>καὶ τὰ παιδία δὲ δεινὸς μὴ πέμψαι εἰς διδασκάλου, ὅταν ᾖ
[τοῦ ἀποτιθέναι καὶ τὰ παιδία] Μουσεῖα, ἀλλὰ φῆσαι κακῶς
</p>
</div2>
<div2 type="section" n="7">
<p>ἔχειν, ἵνα μὴ συμβάλωνται. καὶ ἐξ ἀγορᾶς δὲ ὀψωνήσας
<pb/>
</p>
</div2>
<div2 type="section" n="8">
<p>[τὰ κρέα] αὐτὸς φέρειν τὰ λάχανα ἐν τῷ προκολπίῳ. καὶ
</p>
</div2>
<div2 type="section" n="9">
<p>ἔνδον μένειν, ὅταν ἐκδῷ θοἰμάτιον ἐκπλῦναι· καὶ φίλου
ἔρανον συλλέγοντος καὶ διειλεγμένου αὐτῷ, προσιόντα προϊδόμενος
ἀποκάμψας ἐκ τῆς ὁδοῦ τὴν κύκλῳ οἴκαδε πορευθῆναι·
</p>
</div2>
<div2 type="section" n="10">
<p>καὶ τῇ γυναικὶ δὲ τῇ ἑαυτοῦ προῖκα εἰσενεγκαμένῃ μὴ πρίασθαι
θεράπαιναν, ἀλλὰ μισθοῦσθαι εἰς τὰς ἐξόδους ἐκ τῆς γυναικείας
</p>
</div2>
<div2 type="section" n="11">
<p>παιδίον τὸ συνακολουθῆσον· καὶ τὰ ὑποδήματα παλινπήξει
κεκαττυμένα φορεῖν καὶ λέγειν, ὅτι κέρατος οὐδὲν
</p>
</div2>
<div2 type="section" n="12">
<p>διαφέρει· καὶ ἀναστὰς τὴν οἰκίαν καλλῦναι καὶ τὰς κλίνας
</p>
</div2>
<div2 type="section" n="13">
<p>ἐκκορῆσαι· καὶ καθεζόμενος παραστρέψαι τὸν τρίβωνα, ὃν
αὐτὸν φορεῖ.</p>
</div2>
</div1>
<div1 type="chapter" n="23">
<head>ἀλαζονείας ΚΓʼ</head>
<div2 type="section" n="1">
<p>ἀμέλει δὲ ἡ ἀλαζονεία δόξει εἶναι προσποίησίς τις
</p>
</div2>
<div2 type="section" n="2">
<p>ἀγαθῶν οὐκ ὄντων, ὁ δὲ ἀλαζὼν τοιοῦτός τις, οἶος ἐν τῷ
διαζεύγματι ἑστηκὼς διηγεῖσθαι ξένοις, ὡς πολλὰ χρήματα
αὑτῷ ἐστιν ἐν τῇ θαλάττῃ· καὶ περὶ τῆς ἐργασίας τῆς
δανειστικῆς διεξιέναι, ἡλίκη, καὶ αὐτὸς ὅσα εἴληφε καὶ ἀπολώλεκε·
καὶ ἅμα ταῦτα πλεθρίζων πέμπειν τὸ παιδάριον εἰς
</p>
</div2>
<div2 type="section" n="3">
<p>τὴν τράπεζαν, δραχμῆς αὐτῷ κειμένης. καὶ συνοδοιπόρου
δὲ ἀπολαῦσαι ἐν τῇ ὁδῷ δεινὸς λέγων, ὡς μετʼ Ἀλεξάνδρου
ἐστρατεύσατο, καὶ ὡς αὐτῷ εἶχε, καὶ ὅσα λιθοκόλλητα ποτήρια
ἐκόμισε· καὶ περὶ τῶν τεχνιτῶν τῶν ἐν τῇ Ἀσίᾳ, ὅτι βελτίους
<pb/>εἰσὶ τῶν ἐν τῇ Εὐρώπῃ, ἀμφισβητῆσαι· καὶ ταῦτα φῆσαι,
</p>
</div2>
<div2 type="section" n="4">
<p>οὐδαμοῦ ἐκ τῆς πόλεως ἀποδεδημηκώς. καὶ γράμματα δὲ
εἰπεῖν ὡς πάρεστι παρʼ Ἀντιπάτρου τριττὰ δὴ λέγοντα
παραγίγνεσθαι αὐτὸν εἰς Μακεδονίαν· καὶ διδομένης αὐτῷ
ἐξαγωγῆς ξύλων ἀτελοῦς, ὅτι ἀπείρηται, ὅπως μηδʼ ὑφʼ ἑνὸς
συκοφαντηθῇ· ʼπεραιτέρω φιλοσοφεῖν προσῆκε Μακεδόσι.ʼ
</p>
</div2>
<div2 type="section" n="5">
<p>καὶ ἐν τῇ σιτοδείᾳ δὲ ὡς πλείω ἢ πέντε τάλαντα αὑτῷ
γένοιτο τὰ ἀναλώματα διδόντι τοῖς ἀπόροις τῶν πολιτῶν·
</p>
</div2>
<div2 type="section" n="6">
<p>ἀνανεύειν γὰρ οὐ δύνασθαι. καὶ ἀγνώτων δὲ παρακαθημένων
κελεῦσαι θεῖναι τὰς ψήφους ἕνα αὐτῶν καὶ ποσῶν
καθʼ ἑξακοσίας καὶ κατὰ μίαν καὶ προστιθεὶς πιθανῶς ἑκάστοις
τούτων ὀνόματα ποιῆσαι καὶ δέκα τάλαντα· καὶ τοῦτο
φῆσαι εἰσενηνέχθαι εἰς ἐράνους αὑτῷ· καὶ τὰς τριηραρχίας
εἰπεῖν ὅτι οὐ τίθησιν οὐδὲ τὰς λῃτουργίας, ὅσας λελῃτούργηκε.
</p>
</div2>
<div2 type="section" n="7">
<p>καὶ προσελθὼν δʼ εἰς τοὺς ἵππους τοὺς ἀγαθοὺς
</p>
</div2>
<div2 type="section" n="8">
<p>τοῖς πωλοῦσι προσποιήσασθαι ὠνητιᾶν. καὶ ἐπὶ τὰς κλίνας
ἐλθὼν ἱματισμὸν ζητῆσαι εἰς δύο τάλαντα καὶ τῷ παιδὶ
</p>
</div2>
<div2 type="section" n="9">
<p>μάχεσθαι, ὅτι τὸ χρυσίον οὐκ ἔχων αὑτῷ ἀκολουθεῖ. καὶ ἐν
μισθωτῇ οἰκίᾳ οἰκῶν φῆσαι ταύτην εἶναι τὴν πατρῴαν πρὸς
τὸν μὴ εἰδότα, καὶ διότι μέλλει πωλεῖν αὐτὴν διὰ τὸ ἐλάττω
εἶναι αὑτῷ πρὸς τὰς ξενοδοκίας.
<pb/>
</p>
</div2>
</div1>
<div1 type="chapter" n="24">
<head>ὑπερηφανίας ΚΔʼ</head>
<div2 type="section" n="1">
<p>ἔστι δὲ ἡ ὑπερηφανία καταφρόνησίς τις πλὴν αὑτοῦ τῶν
</p>
</div2>
<div2 type="section" n="2">
<p>ἄλλων, ὁ δὲ ὑπερήφανος τοιόσδε τις, οἷος τῷ σπεύδοντι
</p>
</div2>
<div2 type="section" n="3">
<p>ἀπὸ δείπνου ἐντεύξεσθαι φάσκειν ἐν τῷ περιπατεῖν. καὶ εὖ
</p>
</div2>
<div2 type="section" n="4">
<p>ποιήσας μεμνῆσθαι φάσκειν. καὶ βαδίζων ἐν ταῖς ὁδοῖς τὰς
</p>
</div2>
<div2 type="section" n="5">
<p>διαίτας κρίνειν ἐν <supplied>τάχει</supplied> τοῖς ἐπιτρέψασι. καὶ χειροτονούμενος
</p>
</div2>
<div2 type="section" n="6">
<p>ἐξόμνυσθαι τὰς ἀρχάς, οὐ φάσκων σχολάζειν. καὶ
</p>
</div2>
<div2 type="section" n="7">
<p>προσελθεῖν πρότερος οὐδενὶ θελῆσαι. καὶ τοὺς πωλοῦντάς
τι ἢ μεμισθωμένους δεινὸς κελεῦσαι ἥκειν πρὸς αὐτὸν ἅμʼ
</p>
</div2>
<div2 type="section" n="8">
<p>ἡμέρᾳ. καὶ ἐν ταῖς ὁδοῖς πορευόμενος μὴ λαλεῖν τοῖς
ἐντυγχάνουσι κάτω κεκυφώς, ὅταν δὲ αὐτῷ δόξῃ, ἄνω πάλιν.
</p>
</div2>
<div2 type="section" n="9">
<p>καὶ ἑστιῶν τοὺς φίλους αὐτὸς μὴ συνδειπνεῖν, ἀλλὰ τῶν
</p>
</div2>
<div2 type="section" n="10">
<p>ὑφʼ αὑτόν τινι συντάξαι αὐτῶν ἐπιμελεῖσθαι. καὶ προαποστέλλειν
δέ, ἐπὰν πορεύηται, τὸν ἐροῦντα, ὅτι προσέρχεται.
</p>
</div2>
<div2 type="section" n="11">
<p>καὶ οὔτε ἐπʼ ἀλειφόμενον αὑτὸν οὔτε λούμενον οὔτε ἐσθίοντα
</p>
</div2>
<div2 type="section" n="12">
<p>ἐᾶσαι ἂν εἰσελθεῖν. ἀμέλει δὲ καὶ λογιζόμενος πρός τινα
τῷ παιδὶ συντάξαι τὰς ψήφους διωθεῖν καὶ κεφάλαιον ποιήσαντι
</p>
</div2>
<div2 type="section" n="13">
<p>γράψαι αὑτῷ εἰς λόγον. καὶ ἐπιστέλλων μὴ γράφειν,
ὅτι ʼχαρίζοιο ἄν μοιʼ, ἀλλʼ ὅτι ʼβούλομαι γενέσθαιʼ καὶ
ʼἀπέσταλκα πρὸς σὲ ληψόμενοσʼ καὶ ʼὅπως ἄλλως μὴ ἔσταιʼ
καὶ ʼτὴν ταχίστηνʼ.
<pb/>
</p>
</div2>
</div1>
<div1 type="chapter" n="25">
<head>δειλίας ΚΕʼ</head>
<div2 type="section" n="1">
<p>ἀμέλει δὲ ἡ δειλία δόξειεν <supplied>ἂν</supplied> εἶναι ὕπειξίς τις ψυχῆς
</p>
</div2>
<div2 type="section" n="2">
<p>ἔμφοβος, ὁ δὲ δειλὸς <supplied>τοιοῦτός</supplied> τις, οἶος πλέων τὰς ἄκρας
φάσκειν ἡμιολίας εἶναι· καὶ κλύδωνος γενομένου ἐρωτᾶν,
εἴ τις μὴ μεμύηται τῶν πλεόντων· καὶ τοῦ κυβερνήτου
ἀνακύπτων μὲν πυνθάνεσθαι, εἰ μεσοπορεῖ, καὶ τί αὐτῷ δοκεῖ
τὰ τοῦ θεοῦ, καὶ πρὸς τὸν παρακαθήμενον λέγειν, ὅτι
φοβεῖται ἀπὸ ἐνυπνίου τινός· καὶ ἐκδὺς διδόναι τῷ παιδὶ
τὸν χιτωνίσκον· καὶ δεῖσθαι πρὸς τὴν γῆν προσάγειν αὑτόν.
</p>
</div2>
<div2 type="section" n="3">
<p>καὶ στρατευόμενος δὲ <supplied>τοῦ</supplied> πεζοῦ ἐκβοηθοῦντος τοὺς <supplied>δημότας</supplied>
προσκαλεῖν, κελεύων πρὸς αὑτὸν στάντας πρῶτον περιιδεῖν,
καὶ λέγειν, ὡς ἔργον διαγνῶναί ἐστι, πότεροί εἰσιν οἱ
</p>
</div2>
<div2 type="section" n="4">
<p>πολέμιοι· καὶ ἀκούων κραυγῆς καὶ ὁρῶν πίπτοντας εἰπεῖν
πρὸς τοὺς παρεστηκότας, ὅτι τὴν σπάθην λαβεῖν ὑπὸ τῆς
σπουδῆς ἐπελάθετο, τρέχειν ἐπὶ τὴν σκηνήν, τὸν παῖδα
ἐκπέμψας καὶ κελεύσας προσκοπεῖσθαι, ποῦ εἰσιν οἱ πολέμιοι,
ἀποκρύψαι αὐτὴν ὑπὸ τὸ προσκεφάλαιον, εἶτα διατρίβειν
</p>
</div2>
<div2 type="section" n="5">
<p>πολὺν χρόνον ὡς ζητῶν· καὶ ἐν τῇ σκηνῇ ὁρῶν τραυματίαν
τινὰ προσφερόμενον τῶν φίλων προσδραμὼν καὶ θαρρεῖν
κελεύσας ὑπολαβὼν φέρειν· καὶ τοῦτον θεραπεύειν καὶ περισπογγίζειν
καὶ παρακαθήμενος ἀπὸ τοῦ ἕλκους τὰς μυίας
σοβεῖν καὶ πᾶν μᾶλλον ἢ μάχεσθαι τοῖς πολεμίοις· καὶ τοῦ
σαλπικτοῦ δὲ τὸ πολεμικὸν σημήναντος καθήμενος ἐν τῇ
σκηνῇ <supplied>εἰπεῖν</supplied>. ʼἄπαγʼ ἐς κόρακας· οὐκ ἐάσει τὸν ἄνθρωπον
<pb/>
</p>
</div2>
<div2 type="section" n="6">
<p>ὕπνου λαβεῖν πυκνὰ σημαίνων· καὶ αἵματος δὲ ἀνάπλεως
ἀπὸ τοῦ ἀλλοτρίου τραύματος ἐντυγχάνειν τοῖς ἐκ τῆς μάχης
ἐπανιοῦσι καὶ διηγεῖσθαι ὡς κινδυνεύσας· ʼἕνα σέσωκα τῶν
φίλωνʼ· καὶ εἰσάγειν πρὸς τὸν κατακείμενον σκεψομένους
[τοὺς δημότας] τοὺς φυλέτας καὶ τούτων ἅμʼ ἑκάστῳ διηγεῖσθαι,
ὡς αὐτὸς αὐτὸν ταῖς ἑαυτοῦ χερσὶν ἐπὶ σκηνὴν
ἐκόμισεν.</p>
</div2>
</div1>
<div1 type="chapter" n="26">
<head>ὀλιγαρχίας Κσʼ</head>
<div2 type="section" n="1">
<p>δόξειεν δʼ ἂν εἶναι ἡ ὀλιγαρχία <supplied>φιλαρχία</supplied> τις ἰσχύος
καὶ κέρδους γλιχομένη, ὁ δὲ ὀλιγαρχικὸς τοιοῦτός <supplied>τις</supplied>, οἷος
</p>
</div2>
<div2 type="section" n="2">
<p>τοῦ δήμου βουλευομένου, τίνας τῷ ἄρχοντι προσαιρήσονται
τῆς πομπῆς τοὺς συνεπιμελησομένους, παρελθὼν ἀποφήνασθαι,
ὡς δεῖ αὐτοκράτορας τούτους εἶναι, κἂν ἄλλοι προβάλλωνται
δέκα, λέγειν· ʼἱκανὸς εἷς ἐστι, τοῦτον δὲ ὅτι δεῖ
ἄνδρα εἶναιʼ. καὶ τῶν Ὁμήρου ἐπῶν τοῦτο ἓν μόνον κατέχειν,
ὅτι ʼοὐκ ἀγαθὸν πολυκοιρανίη, εἷς κοίρανος ἔστωʼ, τῶν δὲ
</p>
</div2>
<div2 type="section" n="3">
<p>ἄλλων μηδὲν ἐπίστασθαι. ἀμέλει δὲ δεινὸς τοῖς τοιούτοις
<pb/>τῶν λόγων χρήσασθαι ὅτι ʼδεῖ αὐτοὺς ἡμᾶς συνελθόντας
περὶ τούτων βουλεύσασθαι καὶ ἐκ τοῦ ὄχλου καὶ τῆς ἀγορᾶς
ἀπαλλαγῆναι καὶ παύσασθαι ἀρχαῖς πλησιάζοντας καὶ ὑπὸ
τούτων αὐτοὺς ὑβριζομένους ἢ τιμωμένουσʼ, <supplied>καὶ</supplied> ὅτι ʼἢ
</p>
</div2>
<div2 type="section" n="4">
<p>τούτους δεῖ ἢ ἡμᾶς οἰκεῖν τὴν πόλινʼ. καὶ τὸ μέσον δὲ τῆς
ἡμέρας ἐξιὼν καὶ τὸ ἱμάτιον ἀναβεβλημένος καὶ μέσην
κουρὰν κεκαρμένος καὶ ἀκριβῶς ἀπωνυχισμένος σοβεῖν τοὺς
</p>
</div2>
<div2 type="section" n="5">
<p>τοιούτους λόγους τραγῳδῶν· ʼδιὰ τοὺς συκοφάντας οὐκ
οἰκητόν ἐστιν ἐν τῇ πόλειʼ, καὶ ὡς ʼἐν τοῖς δικαστηρίοις
δεινὰ πάσχομεν ὑπὸ τῶν δεκαζομένωνʼ, καὶ ὡς ʼθαυμάζω
τῶν πρὸς τὰ κοινὰ προσιόντων τί βούλονταιʼ, καὶ ὡς
ʼἀχάριστόν ἐστι <supplied>τὸ πλῆθος καὶ δοῦλον ἀεὶ</supplied> τοῦ νέμοντος
καὶ διδόντοσʼ, καὶ ὡς αἰσχύνεται ἐν τῇ ἐκκλησίᾳ, ὅταν παρακαθῆταί
</p>
</div2>
<div2 type="section" n="6">
<p>τις αὐτῷ λεπτὸς καὶ αὐχμῶν. καὶ εἰπεῖν· ʼπότε
παυσόμεθα ὑπὸ τῶν λῃτουργιῶν καὶ τῶν τριηραρχιῶν ἀπολλύμενοι;ʼ
καὶ ʼὡς μισητὸν τὸ τῶν δημαγωγῶν γένος, τὸν
Θησέα πρῶτον φήσας τῶν κακῶν τῇ πόλει γεγονέναι
αἴτιον· τοῦτον γὰρ ἐκ δώδεκα πόλεων εἰς μίαν καταγαγόντα
<supplied>τὸν δῆμον αὐξῆσαι, ὥστε πάντων κρατῆσαι τοὺς πολλοὺς</supplied>
λυθείσης <supplied>τῆς</supplied> βασιλείας· καὶ δίκαια αὐτὸν παθεῖν· πρῶτον
<pb/>
</p>
</div2>
<div2 type="section" n="7">
<p>γὰρ αὐτὸν ἀπολέσθαι ὑπʼ αὐτῶνʼ. καὶ τοιαῦτα ἕτερα πρὸς
τοὺς ξένους καὶ τῶν πολιτῶν τοὺς ὁμοτρόπους καὶ ταὐτὰ
προαιρουμένους.</p>
</div2>
</div1>
<div1 type="chapter" n="27">
<head>Ὀψιμαθίας ΚΖʼ</head>
<div2 type="section" n="1">
<p>ἡ δὲ ὀψιμαθία φιλοπονία δόξειεν ἂν εἶναι ὑπὲρ τὴν
</p>
</div2>
<div2 type="section" n="2">
<p>ἡλικίαν, ὁ δὲ ὀψιμαθὴς τοιοῦτός τις, οἷος ῥήσεις μανθάνειν
ἑξηκονταέτης γεγονὼς καὶ ταύτας λέγων παρὰ πότον ἐπιλανθάνεσθαι.
</p>
</div2>
<div2 type="section" n="3">
<p>καὶ παρὰ τοῦ υἱοῦ μανθάνειν τὸ ʼἐπὶ δόρυʼ καὶ
</p>
</div2>
<div2 type="section" n="4">
<p>ʼἐʼπὶ ἀσπίδαʼ καὶ ʼἐπʼ οὐράνʼ. καὶ εἰς ἡρῷα συμβάλλεσθαι
</p>
</div2>
<div2 type="section" n="5">
<p>τοῖς μειρακίοις λαμπάδα τρέχειν. ἀμέλει δὲ κἄν
που κληθῇ εἰς Ἡράκλειον, ῥίψας τὸ ἱμάτιον τὸν βοῦν
</p>
</div2>
<div2 type="section" n="6">
<p>αἴρεσθαι, ἵνα τραχηλίσῃ· καὶ προσανατρίβεσθαι εἰσιὼν εἰς
</p>
</div2>
<div2 type="section" n="7">
<p>τὰς παλαίστρας. καὶ ἐν τοῖς θαύμασι τρία ἢ τέτταρα πληρώματα
</p>
</div2>
<div2 type="section" n="8">
<p>ὑπομένειν τὰ ᾄσματα ἐκμανθάνων. καὶ τελούμενος τῷ
</p>
</div2>
<div2 type="section" n="9">
<p>Σαβαζίῳ σπεῦσαι, ὅπως καλλιστεύσῃ παρὰ τῷ ἱερεῖ. καὶ
ἐρῶν ἑταίρας καὶ κριοὺς προσβάλλων ταῖς θύραις πληγὰς
</p>
</div2>
<div2 type="section" n="10">
<p>εἰληφὼς ὑπʼ ἀντεραστοῦ δικάζεσθαι. καὶ εἰς ἀγρὸν ἐφʼ ἵππου
ἀλλοτρίου κατοχούμενος ἅμα μελετᾶν ἱππάζεσθαι καὶ πεσὼν
</p>
</div2>
<div2 type="section" n="11">
<p>τὴν κεφαλὴν κατεαγέναι. καὶ ἐν δεκαδισταῖς συνάγειν τοὺς
</p>
</div2>
<div2 type="section" n="12">
<p>μεθʼ αὑτοῦ συναύξοντας. καὶ μακρὸν ἀνδριάντα παίζειν πρὸς
<pb/>
</p>
</div2>
<div2 type="section" n="13">
<p>τὸν ἑαυτοῦ ἀκόλουθον. καὶ διατοξεύεσθαι καὶ διακοντίζεσθαι
τῷ τῶν παιδίων παιδαγωγῷ καὶ ἅμα μανθάνειν παρʼ αὑτοῦ
</p>
</div2>
<div2 type="section" n="14">
<p>
<supplied>παραινεῖν</supplied>, ὡς ἂν καὶ ἐκείνου μὴ ἐπισταμένου. καὶ παλαίων
δʼ ἐν τῷ βαλανείῳ πυκνὰ ἕδραν στρέφειν, ὅπως πεπαιδεῦσθαι
</p>
</div2>
<div2 type="section" n="15">
<p>δοκῇ. καὶ ὅταν ὦσι <supplied>χοροὶ</supplied> γυναικ<supplied>ῶν</supplied>, μελετᾶν ὀρχεῖσθαι
αὐτὸς αὑτῷ τερετίζων.</p>
</div2>
</div1>
<div1 type="chapter" n="28">
<head>κακολογίας ΚΗʼ</head>
<div2 type="section" n="1">
<p>ἔστι δὲ ἡ κακολογία ἀγωγὴ ψυχῆς εἰς τὸ χεῖρον ἐν
</p>
</div2>
<div2 type="section" n="2">
<p>λόγοις, ὁ δὲ κακολόγος τοιόσδε τις, οἷος ἐρωτηθείς· ʼὁ δεῖνα
τίς ἐστιν;ʼ ὀγκοῦσθαι καθάπερ οἱ γενεαλογοῦντες· ʼπρῶτον
ἀπὸ τοῦ γένους αὐτοῦ ἄρξομαι· τούτου ὁ μὲν πατὴρ ἐξ
ἀρχῆς Σωσίας ἐκαλεῖτο, ἐγένετο δὲ ἐν τοῖς στρατιώταις
Σωσίστρατος, ἐπειδὴ δὲ εἰς τοὺς δημότας ἐνεγράφη, <supplied>Σωσίδημος</supplied>.
ἡ μέντοι μήτηρ εὐγενὴς Θρᾷττά ἐστι· καλεῖται
γοῦν ἡ ψυχὴ Κρινοκοράκα· τὰς δὲ τοιαύτας φασὶν ἐν τῇ
πατρίδι εὐγενεῖς εἶναι· αὐτὸς δὲ οὗτος ὡς ἐκ τοιούτων
</p>
</div2>
<div2 type="section" n="3">
<p>γεγονὼς κακὸς καὶ μαστιγίασʼ. καὶ κακῶς δὲ πρός τινα
εἰπεῖν· ʼἐγὼ δήπου τὰ τοιαῦτα οἶδα, ὑπὲρ ὧν σὺ πλανᾷ
πρὸς ἐμέ,ʼ κἀπὶ τούτοις διεξιών· ʼαὗται αἱ γυναῖκες ἐκ τῆς
ὁδοῦ τοὺς παριόντας συναρπάζουσι,ʼ καὶ ʼοἰκία τις αὕτη τὰ
σκέλη ἠρκυῖα· οὐ γὰρ οἷον λῆρός ἐστι τὸ λεγόμενον, ἀλλʼ
<pb/>ὥσπερ <supplied>κύνες</supplied> αἱ γυναῖκες ἐν ταῖς ὁδοῖς συνέχονταιʼ, καὶ
ʼτὸ ὅλον ἀνδρόλαλοί τινεσʼ, καὶ ʼαὐταὶ <supplied>παρὰ</supplied> τὴν θύραν τὴν
</p>
</div2>
<div2 type="section" n="4">
<p>αὔλειον ὑπακούουσιʼ. ἀμέλει δὲ καὶ κακῶς λεγόντων ἑτέρων
συνεπιλαμβάνεσθαι εἴπας· ʼἐγὼ δὲ τοῦτον τὸν ἄνθρωπον
πλέον πάντων μεμίσηκα· καὶ γὰρ εἰδεχθής τις ἀπὸ τοῦ
προσώπου ἐστίν· ἡ δὲ πονηρία οὐδὲν ὁμοία· σημεῖον δέ· τῇ
γὰρ αὑτοῦ γυναικὶ τάλαντα εἰσενεγκαμένῃ προῖκα, ἐξ ἧς
παιδίον αὐτῷ γεννᾷ, τρεῖς χαλκοῦς εἰς ὄψον δίδωσι καὶ τῷ
</p>
</div2>
<div2 type="section" n="5">
<p>ψυχρῷ λοῦσθαι ἀναγκάζει τῇ τοῦ Ποσειδῶνος ἡμέρᾳʼ. καὶ
συγκαθήμενος δεινὸς περὶ τοῦ ἀναστάντος εἰπεῖν καὶ ἀρχήν γε
εἰληφὼς μὴ ἀποσχέσθαι μηδὲ τοὺς οἰκείους αὐτοῦ λοιδορῆσαι.
</p>
</div2>
<div2 type="section" n="6">
<p>καὶ πλεῖστα περὶ τῶν φίλων καὶ οἰκείων [κακὰ εἰπεῖν] καὶ
περὶ τῶν τετελευτηκότων κακῶς λέγειν, ἀποκαλῶν παρρησίαν
καὶ δημοκρατίαν καὶ ἐλευθερίαν καὶ τῶν ἐν τῷ βίῳ ἥδιστα
τοῦτο ποιῶν.</p>
</div2>
<div2 type="section" n="7">
<p>οὕτως ὁ τῆς ἰδίας κακίας ἐρεθισμὸς μανικοὺς καὶ ἐξεστηκότας
ἀνθρώπους τοῖς ἤθεσι ποιεῖ.
<pb/>
</p>
</div2>
</div1>
<div1 type="chapter" n="29">
<head>Φιλοπονηρίας ΚΘʼ</head>
<div2 type="section" n="1">
<p>ἔστι δὲ ἡ φιλοπονηρία ἐπιθυμία κακίας, ὁ δὲ φιλοπόνηρός
</p>
</div2>
<div2 type="section" n="2">
<p>ἐστι τοιόσδε τις, οἷος ἐντυγχάνειν τοῖς ἡττημένοις καὶ
δημοσίους ἀγῶνας ὠφληκόσι καὶ ὑπολαμβάνειν, ἐὰν τούτοις
</p>
</div2>
<div2 type="section" n="3">
<p>χρῆται, ἐμπειρότερος γενήσεσθαι καὶ φοβερώτερος. καὶ ἐπὶ
τοῖς χρηστοῖς εἰπεῖν· ʼὡς φαίνεται,ʼ καὶ φῆσαι, ὡς οὐδείς
ἐστι χρηστός, καὶ ὁμοίους πάντας εἶναι, καὶ ἐπισκῶψαι δὲ
</p>
</div2>
<div2 type="section" n="4">
<p>ʼὡʼς χρηστός ἐστιʼ. καὶ τὸν πονηρὸν δὲ εἰπεῖν ἐλεύθερον,
ἐὰν βούληταί τις εἰς π<supplied>εῖραν ἐλθεῖν</supplied>, καὶ τὰ μὲν ἄλλα
ὁμολογεῖν ἀληθῆ ὑπὲρ αὐτοῦ λέγεσθαι ὑπὸ τῶν ἀνθρώπων,
ἔνια δὲ ἀγνοεῖν· φῆσαι γὰρ αὐτὸν εὐφυῆ καὶ φιλέταιρον καὶ
ἐπιδέξιον· καὶ διατείνεσθαι δὲ ὑπὲρ αὐτοῦ, ὡς οὐκ ἐντετύχηκεν
</p>
</div2>
<div2 type="section" n="5">
<p>ἀνθρώπῳ ἱκανωτέρῳ. καὶ εὔνους δὲ εἶναι τῷ ἐν ἐκκλησίᾳ
λέγοντι ἢ ἐπὶ δικαστηρίῳ κρινομένῳ· καὶ πρὸς <supplied>τοὺς</supplied> καθημένους
δὲ εἰπεῖν δεινὸς ὡς ʼοὐ δεῖ τὸν ἄνδρα, ἀλλὰ τὸ
πρᾶγμα κρίνεσθαιʼ. καὶ φῆσαι αὐτὸν κύνα εἶναι τοῦ δήμου·
φυλάττειν γὰρ αὐτὸν <supplied>πρὸς</supplied> τοὺς ἀδικοῦντας· καὶ εἰπεῖν, ὡς
ʼοὐχ ἕξομεν τοὺς ὑπὲρ τῶν κοινῶν συναχθεσθησομένους, ἂν
</p>
</div2>
<div2 type="section" n="6">
<p>τοὺς τοιούτους προώμεθαʼ. δεινὸς δὲ καὶ προστατῆσαι
φαύλων καὶ συνεδρεῦσαι ἐν δικαστηρίοις ἐπὶ πονηροῖς πράγμασιν
καὶ κρίσιν κρίνων ἐκδέχεσθαι τὰ ὑπὸ τῶν ἀντιδίκων
λεγόμενα ἐπὶ τὸ χεῖρον.
<pb/>
</p>
</div2>
<div2 type="section" n="7">
<p>καὶ τὸ ὅλον ἡ φιλοπονηρία ἀδελφή ἐστι τῆς πονηρίας,
καὶ ἀληθές ἐστι τὸ τῆς παροιμίας τὸ ὅμοιον πρὸς τὸ ὅμοιον
πορεύεσθαι.</p>
</div2>
</div1>
<div1 type="chapter" n="30">
<head>Αἰσχροκερδειάς Λʼ</head>
<div2 type="section" n="1">
<p>ἡ δὲ αἰσχροκέρδειά ἐστι ἐπιθυμία κέρδους αἰσχροῦ, ἔστι
</p>
</div2>
<div2 type="section" n="2">
<p>δὲ τοιοῦτος ὁ αἰσχροκερδής, οἷος ἑστιῶν ἄρτους ἱκανοὺς μὴ
</p>
</div2>
<div2 type="section" n="3">
<p>παραθεῖναι. καὶ δανείσασθαι παρὰ ξένου παρʼ αὑτῷ καταλύοντος.
</p>
</div2>
<div2 type="section" n="4">
<p>καὶ διανέμων μερίδας φῆσαι δίκαιον εἶναι διμοιρίαν
</p>
</div2>
<div2 type="section" n="5">
<p>τῷ διανέμοντι δίδοσθαι καὶ εὐθὺς αὑτῷ νεῖμαι. καὶ οἰνοπωλῶν
</p>
</div2>
<div2 type="section" n="6">
<p>κεκραμένον τὸν οἶνον τῷ φίλῳ ἀποδόσθαι. καὶ ἐπὶ
θέαν τηνικάδε πορεύεσθαι ἄγων τοὺς υἱεῖς, ἡνίκα προῖκʼ
</p>
</div2>
<div2 type="section" n="7">
<p>ἀφιᾶσιν οἱ θεατρῶναι. καὶ ἀποδημῶν δημοσίᾳ τὸ μὲν ἐκ
τῆς πόλεως ἐφόδιον οἴκοι καταλιπεῖν, παρὰ δὲ τῶν συμπρεσβευτῶν
δανείζεσθαι· καὶ τῷ ἀκολούθῳ ἐπιθεῖναι μεῖζον
φορτίον ἢ δύναται φέρειν καὶ ἐλάχιστα ἐπιτήδεια τῶν ἄλλων
παρέχειν· καὶ τῶν ξενίων τὸ μέρος τὸ αὑτοῦ ἀπαιτήσας
</p>
</div2>
<div2 type="section" n="8">
<p>ἀποδόσθαι· καὶ ἀλειφόμενος ἐν τῷ βαλανείῳ καὶ εἰπών·
<pb/>ʼσʼαπρόν γε τὸ ἔλαιον ἐπρίω, ὦ παιδάριονʼ τῷ ἀλλοτρίῳ
</p>
</div2>
<div2 type="section" n="9">
<p>ἀλείφεσθαι. καὶ τῶν εὑρισκομένων χαλκῶν ἐν ταῖς ὁδοῖς
ὑπὸ τῶν οἰκετῶν δεινὸς ἀπαιτῆσαι τὸ μέρος, κοινὸν εἶναι
</p>
</div2>
<div2 type="section" n="10">
<p>φήσας τὸν Ἑρμῆν. καὶ θοἰμάτιον ἐκδοῦναι πλῦναι καὶ
χρησάμενος παρὰ γνωρίμου ἐφελκύσαι πλείους ἡμέρας, ἕως
</p>
</div2>
<div2 type="section" n="11">
<p>ἂν ἀπαιτηθῇ. καὶ τὰ τοιαῦτα· Φειδωνείῳ μέτρῳ τὸν πύνδακα
εἰσκεκρουμένῳ μετρεῖν αὐτὸς τοῖς ἔνδον τὰ ἐπιτήδεια σφόδρα
</p>
</div2>
<div2 type="section" n="12">
<p>ἀποψῶν. ὑποπρίασθαι φίλου δοκοῦντος πρὸς τρόπου τι
</p>
</div2>
<div2 type="section" n="13">
<p>ὠνεῖσθαι, εἶτα λαβὼν ἀποδόσθαι· ἀμέλει δὲ καὶ χρέος ἀποδιδοὺς
τριάκοντα μνῶν ἔλαττον τέτταρσι δραχμαῖς ἀποδοῦναι.
</p>
</div2>
<div2 type="section" n="14">
<p>καὶ τῶν υἱῶν δὲ μὴ πορευομένων εἰς τὸ διδασκαλεῖον [τὸν
μῆνα ὅλον] διὰ τὴν ἀρρωστίαν ἀφαιρεῖν τοῦ μισθοῦ κατὰ
λόγον, καὶ τὸν Ἀνθεστηριῶνα μῆνα μὴ πέμπειν αὐτοὺς εἰς
τὰ μαθήματα διὰ τὸ θέας εἶναι πολλάς, ἵνα μὴ τὸν μισθὸν
</p>
</div2>
<div2 type="section" n="15">
<p>ἐκτίνῃ. καὶ παρὰ παιδὸς κομιζόμενος ἀποφορὰν τοῦ χαλκοῦ
τὴν ἐπικαταλλαγὴν προσαπαιτεῖν, καὶ λογισμὸν δὲ λαμβάνων
</p>
</div2>
<div2 type="section" n="16">
<p>παρὰ τοῦ χειρίζοντος. καὶ φράτορας ἑστιῶν αἰτεῖν τοῖς
<pb/>ἑαυτοῦ παισὶν ἐκ τοῦ κοινοῦ ὄψον, τὰ δὲ καταλειπόμενα ἀπὸ
τῆς τραπέζης ἡμίση τῶν ῥαφανίδων ἀπογράφεσθαι, ἵνʼ οἱ
</p>
</div2>
<div2 type="section" n="17">
<p>διακονοῦντες παῖδες μὴ λάβωσι. συναποδημῶν δὲ μετὰ
γνωρίμων χρήσασθαι τοῖς ἐκείνων παισί, τὸν δὲ ἑαυτοῦ ἔξω
μισθῶσαι καὶ μὴ ἀναφέρειν εἰς τὸ κοινὸν τὸν μισθόν.
</p>
</div2>
<div2 type="section" n="18">
<p>ἀμέλει δὲ καὶ συναγόντων παρʼ αὐτῷ, ὑποθεῖναι τῶν παρʼ
ἑαυτοῦ διδομένων ξύλων καὶ φακῶν καὶ ὄξους καὶ ἁλῶν καὶ
</p>
</div2>
<div2 type="section" n="19">
<p>ἐλαίου τοῦ εἰς τὸν λύχνον. καὶ γαμοῦντός τινος τῶν φίλων
καὶ ἐκδιδομένου θυγατέρα, πρὸ χρόνου τινὸς ἀποδημῆσαι, ἵνα
</p>
</div2>
<div2 type="section" n="20">
<p>
<supplied>μὴ</supplied> προπέμψῃ προσφοράν. καὶ παρὰ τῶν γνωρίμων τοιαῦτα
κίχρασθαι, ἃ μήτʼ ἂν ἀπαιτήσαι μήτʼ ἂν ἀποδιδόντων ταχέως
ἄν τις κομίσαιτο.</p>
</div2>
</div1>
</body>
</text>
</TEI.2>

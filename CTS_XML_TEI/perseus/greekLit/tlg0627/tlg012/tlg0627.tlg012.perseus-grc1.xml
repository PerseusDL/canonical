<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Aphorisms </title>
				<author>Hippocrates</author>
				<editor>A. Littre</editor>
				<funder>National Library of Medicine History of Medicine Division</funder>
			</titleStmt>
			<publicationStmt>
				<publisher>Cultural Heritage Langauge Technologies</publisher>
				<pubPlace>Kansas City Missouri</pubPlace>
				<date>June 1, 2005</date>
			</publicationStmt>
			<sourceDesc>
				<biblStruct>
					<monogr>
						<title>Oeuvres Completes D'Hippocrate.</title>
						<author>Hippocrates</author>
						<editor>A. Littre</editor>
						<imprint>
							<pubPlace>Amsterdam</pubPlace>
							<publisher>Adolf M. Hakkert</publisher>
						</imprint>
					</monogr>
				</biblStruct>
			</sourceDesc>
		</fileDesc>
		<encodingDesc>
			<editorialDecl>
				<correction status="high">
					<p>Data Entry</p>
				</correction>
			</editorialDecl>
			<refsDecl>
				<refState unit="text"/>
				<refState n="chunk" unit="section"/>
			</refsDecl>
			<refsDecl n="text=Aph.">
				<refState unit="text"/>
				<refState unit="chapter"/>
				<refState n="chunk" unit="section"/>
			</refsDecl>
			<refsDecl>
				<refState unit="page"/>
			</refsDecl>
		</encodingDesc>
		<profileDesc>
			<langUsage>
				<language ident="greek">Greek</language>
				<language ident="en">English</language>
				<language ident="la">Latin</language>
			</langUsage>
		</profileDesc>
	</teiHeader>
	<text xml:lang="grc">
		<body>
			<head>ΑΦΟΡΙΣΜΟΙ.</head>
			<div n="1" type="chapter">
				<head>ΤΜΗΜΑ ΠΡΩΤΟΝ.</head>
				<div n="1" type="section">
					<head>1.</head>
					<p>ὁ βίος βραχὺς, ἡ δὲ τέχνη μακρὴ, ὁ δὲ καιρὸς ὀξὺς, ἡ δὲ πεῖρα σφαλερὴ, ἡ δὲ
						κρίσις χαλεπή.</p>
					<p>δεῖ δὲ οὐ μόνον ἑωυτὸν παρέχειν τὰ δέοντα ποιεῦντα, ἀλλὰ καὶ τὸν νοσέοντα,
						καὶ τοὺς παρεόντας, καὶ τὰ ἔξωθεν.</p>
				</div>
				<div n="2" type="section">
					<head>2.</head>
					<p>ἐν τῇσι τα ραχῇσι τῆς κοιλίης, καὶ ἐμέτοισι, τοῖσιν αὐτομάτως γιγνομένοισιν,
						ἢν μὲν, οἷα δεῖ καθαίρεσθαι, καθαίρωνται, ξυμφέρει τε καὶ εὐφόρως φέρουσιν·
						ἢν δὲ μὴ, τοὐναντίον.</p>
					<p>οὕτω δὲ καὶ κενεαγγείη, ἢν μὲν, οἷα δεῖ γίγνεσθαι, γίγνηται, ξυμφέρει τε καὶ
						εὐφόρως φέρουσιν· ἢν δὲ μὴ, τοὐναντίον.</p>
					<p>ἐπιβλέπειν οὖν δεῖ καὶ χώρην, καὶ ὥρην, καὶ ἡλικίην, καὶ νούσους, ἐν ᾗσι δεῖ,
						ἢ οὔ.</p>
				</div>
				<div n="3" type="section">
					<head>3.</head>
					<p>ἐν τοῖσι γυμναστικοῖσιν αἱ ἐπʼ ἄκρον εὐεξίαι σφαλεραὶ, ἢν ἐν τῷ ἐσχάτῳ ἔωσιν·
						οὐ γὰρ δύνανται μένειν ἐν τῷ αὐτέῳ, οὐδὲ ἀτρεμέειν· ἐπεὶ δὲ οὐκ ἀτρεμέουσιν,
						οὐδʼ ἔτι δυνάνται ἐπὶ τὸ βέλτιον <pb n="460"/> ἐπιδιδόναι, λείπεται ἐπὶ τὸ
						χεῖρον· τουτέων οὖν εἵνεκεν τὴν εὐεξίην λύειν ξυμφέρει μὴ βραδέως, ἵνα πάλιν
						ἀρχὴν ἀναθρέψιος λαμβάνῃ τὸ σῶμα· μηδὲ τὰς ξυμπτώσιας ἐς τὸ ἔσχατον ἄγειν,
						σφαλερὸν γὰρ, ἀλλʼ ὁκοίη ἂν ἡ φύσις ᾖ τοῦ μέλλοντος ὑπομένειν, ἐς τοῦτο
						ἄγειν.</p>
					<p>ὡσαύτως δὲ καὶ αἱ κενώσιες αἱ ἐς τὸ ἔσχατον ἄγουσαι, σφαλεραί· καὶ πάλιν αἱ
						ἀναθρέψιες, αἱ ἐν τῷ ἐσχάτῳ ἐοῦσαι, σφαλεραί.</p>
				</div>
				<div n="4" type="section">
					<head>4.</head>
					<p>αἱ λεπταὶ καὶ ἀκριβέες δίαιται, καὶ ἐν τοῖσι μακροῖσιν αἰεὶ πάθεσι, καὶ ἐν
						τοῖσιν ὀξέσιν, οὗ μὴ ἐπιδέχεται, σφαλεραί.</p>
					<p>καὶ <pb n="462"/> πάλιν αἱ ἐς τὸ ἔσχατον λεπτότητος ἀφιγμέναι δίαιται,
						χαλεπα<unclear/>· καὶ γὰρ αἱ πληρώσιες αἱ ἐν τῷ ἐσχάτῳ ἐοῦσαι, χαλεπαί.</p>
				</div>
				<div n="5" type="section">
					<head>5.</head>
					<p>ἐν τῇσι λεπτῇσι διαίτῃσιν ἁμαρτάνουσιν οἱ νοσέοντες, διὸ μᾶλλον βλάπτονται·
						πᾶν γὰρ τὸ ἁμάρτημα ὃ ἂν γίνηται, μέγα γίνεται μᾶλλον, ἢ ἐν τῇσιν ὀλίγον
						ἁδροτέρῃσι διαίτῃσιν· διὰ τοῦτο καὶ τοῖσιν ὁγιαίνουσι σφαλεραὶ αἱ πάνυ
						λεπταὶ καὶ καθεστηκυῖαι καὶ ἀκριβέες δίαιται, ὅτι τὰ ἁμαρτανόμενα
						χαλεπώτερον φέρουσιν.</p>
					<p>διὰ τοῦτο οὖν αἱ λεπταὶ καὶ ἀκριβέες δίαιται, σφαλεραὶ ἐς τὰ πλεῖστα τῶν
						σμικρῷ ἁδροτέρων.</p>
				</div>
				<div n="6" type="section">
					<head>6.</head>
					<p>ἐς δὲ τὰ ἔσχατα νουσήματα αἱ ἔσχαται θεραπεῖαι ἐς ἀκριβείην, κράτισται.</p>
				</div>
				<div n="7" type="section">
					<head>7.</head>
					<p>ὅκου μὲν κάτοξυ τὸ νούσημα, αὐτίκα καὶ τοὺς ἐσχάτους πόνους ἔχει, καὶ τῇ
						ἐσχάτως λεπτοτάτῃ διαίτῃ ἀναγκαῖον χρέεσθαι· ὅκου δὲ μὴ, ἀλλʼ ἐνδέχεται
						ἁδροτέρως διαιτᾷν, τοσοῦτον ὑποκαταβαίνειν, ὁκόσον ἂν ἡ νοῦσος μαλθακωτέρη
						τῶν ἐσχάτων ἔῃ.</p>
				</div>
				<pb n="464"/>
				<div n="8" type="section">
					<head>8.</head>
					<p>ὁκόταν δὲ ἀκμάζῃ τὸ νούσημα, τότε λεπτοτάτῃ διαίτῃ ἀναγκαῖον χρέεσθαι.</p>
				</div>
				<div n="9" type="section">
					<head>9.</head>
					<p>ξυντεκμαίρεσθαι δὲ χρὴ καὶ τὸν νοσέοντα, εἰ ἐξαρκέσει τῇ διαίτῃ πρὸς τὴν
						ἀκμὴν τῆς νούσου, καὶ πότερον ἐκεῖνος ἀπαυδήσει πρότερον, καὶ οὐκ ἐξαρκέσει
						τῇ διαίτῃ, ἢ ἡ νοῦσος πρότερον ἀπαυδήσει καὶ ἀμβλυνεῖται.</p>
				</div>
				<div n="10" type="section">
					<head>10.</head>
					<p>Ὁκόσοισι μὲν οὖν αὐτίκα ἡ ἀκμὴ, αὐτίκα λεπτῶς διαιτῇν· ὁκόσοισι δὲ ἐς ὕστερον
						ἡ ἀκμὴ, ἐς ἐκεῖνο, καὶ πρὸ ἐκείνου σμικρὸν, ἀφαιρετέον· ἔμπροσθεν δὲ,
						πιοτέρως διαιτῇν, ὡς ἂν ἐξαρκέσῃ ὁ νοσέων.</p>
				</div>
				<div n="11" type="section">
					<head>11.</head>
					<p>ἐν δὲ τοῖσι παροξυσμοῖσιν ὑποστέλλεσθαι χρή· τὸ προστιθέναι γὰρ βλάβη· καὶ
						ὁκόσα κατὰ περιόδους παροξύνεται, ἐν τοῖσι παροξυσμοῖσιν ὑποστέλλεσθαι
						χρή.</p>
				</div>
				<div n="12" type="section">
					<head>12.</head>
					<p>τοὺς δὲ παροξυσμοὺς καὶ τὰς καταστάσιας δηλώσουσιν αἱ νοῦσοι, καὶ αἱ ὧραι τοῦ
						ἔτεος, καὶ αἱ τῶν περιόδων πρὸς ἀλλήλας ἀνταποδόσιες, ἤν τε καθʼ ἡμέρην, ἤν
						τε παρʼ ἡμέρην, ἤν τε καὶ διὰ πλείονος χρόνου γίγνωνται· ἀτὰρ καὶ τοῖσιν
						ἐπιφαινομένοισιν, οἷον ἐν πλευριτικοῖσι πτύελον ἢν μὲν αὐτίκα ἐπιφαίνηται,
							<pb n="466"/> ἀρχομένου, βραχύνει, ἢν δʼ ὕστερον ἐπιφαίνηται, μηκύνει·
						καὶ οὖρα καὶ ὑποχωρήματα καὶ ἱδρῶτες, καὶ δύσκριτα καὶ εὔκριτα, καὶ βραχέα
						καὶ μακρὰ τὰ νοσήματα, ἐπιφαινόμενα, δηλοῖ.</p>
				</div>
				<div n="13" type="section">
					<head>13.</head>
					<p>γέροντες εὐφορώτατα νηστείην φέρουσι, δεύτερον, οἱ καθεστηκότες, ἥκιστα,
						μειράκια, πάντων δὲ μάλιστα, παιδία, τουτέων δὲ αὐτέων ἃ ἂν τύχῃ αὐτὰ
						ἑωυτέων προθυμότερα ἐόντα.</p>
				</div>
				<div n="14" type="section">
					<head>14.</head>
					<p>τὰ αὐξανόμενα πλεῖστον ἔχει τὸ ἔμφυτον θερμόν· πλείστης οὖν δεῖται τροφῆς· εἰ
						δὲ μὴ, τὸ σῶμα ἀναλίσκεται· γέρουσι δὲ ὀλίγον τὸ θερμὸν, διὰ τοῦτο ἄρα
						ὀλίγων ὑπεκκαυμάτων δέονται· ὑπὸ πολλῶν γὰρ ἀποσβέννυται· διὰ τοῦτο καὶ οἱ
						πυρετοὶ τοῖσι γέρουσιν οὐχ ὁμοίως ὀξέεες· ψυχρὸν γὰρ τὸ σῶμα.</p>
				</div>
				<div n="15" type="section">
					<head>15.</head>
					<p>αἱ κοιλίαι χειμῶνος καὶ ἦρος θερμόταται φύσει, καὶ ὕπνοι μακρότατοι ἐν
						ταύτῃσιν οὖν τῇσιν ὥρῃσι, καὶ τὰ προσάρματα πλείω δοτέον· καὶ γὰρ τὸ ἔμφυτον
						θερμὸν πλεῖστον ἔχει· τροφῆς οὖν πλείονος δεῖται· σημεῖον, αἱ ἡλικίαι καὶ οἱ
						ἀθληταί.</p>
				</div>
				<div n="16" type="section">
					<head>16.</head>
					<p>αἱ ὑγραὶ δίαιται πᾶσι τοῖσι πυρεταίνουσι ξυμφέρουσι, μάλιστα δὲ παιδίοισι,
						καὶ τοῖσιν ἄλλοισι τοῖσιν οὕτως εἰθισμένοισι διαιτᾶσθαι.</p>
				</div>
				<div n="17" type="section">
					<head>17.</head>
					<p>καὶ οἷσιν ἅπαξ, ἢ δὶς, καὶ πλείω ἢ ἐλάσσω, καὶ <pb n="468"/> κατὰ μέρος·
						δοτέον δέ τι καὶ τῷ ἔθει, καὶ τῇ ὥρῃ, καὶ τῇ χώρῃ, καὶ τῇ ἡλικίη.</p>
				</div>
				<div n="18" type="section">
					<head>18.</head>
					<p>θέρεος καὶ φθινοπώρου σιτία δυσφορώτατα φέρουσι, χειμῶνος Ῥήϊστα, ἦρος
						δεύτερον.</p>
				</div>
				<div n="19" type="section">
					<head>19.</head>
					<p>τοῖσιν ἐν τῇσι περιόδοισι παροξυνομένοισι μηδὲν διδόναι, μηδʼ ἀναγκάζειν,
						ἀλλʼ ἀφαιρέειν τῶν προσθεσίων πρὸ τῶν κρισίων.</p>
				</div>
				<div n="20" type="section">
					<head>20.</head>
					<p>τὰ κρινόμενα καὶ τὰ κεκριμένα ἀρτίως, μὴ κινέειν, μηδὲ νεωτεροποιέειν, μήτε
						φαρμακείῃσι, μήτʼ ἄλλοισιν ἐρεθισμοῖσιν, ἀλλʼ ἐᾷν.</p>
				</div>
				<div n="21" type="section">
					<head>21.</head>
					<p>ἁ δεῖ ἄγειν, ὅκου ἂν μάλιστα Ῥέπῃ, ταύτῃ ἄγειν, διὰ τῶν ξυμφερόντων
						χωρίων</p>
				</div>
				<div n="22" type="section">
					<head>22.</head>
					<p>πέπονα φαρμακεύειν καὶ κινέειν, μὴ ὠμὰ, μηδὲ ἐν ἀρχῇσιν, ἢν μὴ ὀργᾷ· τὰ δὲ
						πλεῖστα οὐκ ὀργᾷ.</p>
				</div>
				<pb n="470"/>
				<div n="23" type="section">
					<head>23.</head>
					<p>τὰ χωρέοντα μὴ τῷ πλήθει τεκμαίρεσθαι, ἀλλʼ ὡς ἂν χωρέῃ οἷα δεῖ, καὶ φέρῃ
						εὐφόρως· καὶ ὁκου δεῖ μέχρι λειποθυμίης ἄγειν, καὶ τοῦτο ποιέειν, ἢν ἐξαρκέῃ
						ὁ νοσέων.</p>
				</div>
				<div n="24" type="section">
					<head>24.</head>
					<p>ἐν τοῖσιν ὀξέσι πάθεσιν ὀλιγάκις καὶ ἐν ἀρχῇσι τῇσι φαρμακείῃσι χρέεσθαι, καὶ
						τοῦτο προεξευκρινήσαντα ποιέειν.</p>
				</div>
				<div n="25" type="section">
					<head>25.</head>
					<p>ἢν, οἷα δεῖ καθαίρεσθαι, καθαίρωνται, ξυμφέρει τε, καὶ εὐφόρως φέρουσιν· τὰ
						δʼ ἐναντία, δυσχερῶς.</p>
				</div>
			</div>
			<div n="2" type="chapter">
				<head>ΤΜΗΜΑ ΔΕΥΤΕΡΟΝ.</head>
				<div n="1" type="section">
					<head>1.</head>
					<p>ἐν ᾧ νοσήματι ὕπνος πόνον ποιέει, θανάσιμον· ἢν δὲ ὕπνος ὠφελέῃ, οὐ
						θανάσιμον.</p>
				</div>
				<div n="2" type="section">
					<head>2.</head>
					<p>ὅκου παραφροσύνην ὕπνος παύει, ἀγαθόν.</p>
				</div>
				<div n="3" type="section">
					<head>3.</head>
					<p>ὕπνος, ἀγρυπνίη, ἀμφότερα τοῦ μετρίου μᾶλλον γενόμενα, κακόν.</p>
				</div>
				<div n="4" type="section">
					<head>4.</head>
					<p>οὐ πλησμονὴ, οὐ λιμὸς, οὐδʼ ἄλλο οὐδὲν ἀγαθὸν, ὅ τι ἂν μᾶλλον τῆς φύσιος
						ᾖ.</p>
				</div>
				<div n="5" type="section">
					<head>5.</head>
					<p>κόποι αὐτόματοι φράζουσι νούσους.</p>
				</div>
				<div n="6" type="section">
					<head>6.</head>
					<p>ὁκόσοι, πονέοντές τι τοῦ σώματος, τὰ πολλὰ τῶν πόνων οὐκ αἰσθάνονται,
						τουτέοισιν ἡ γνώμη νοσέεει.</p>
				</div>
				<div n="7" type="section">
					<head>7.</head>
					<p>τὰ ἐν πολλῷ χρόνῳ λεπτυνόμενα σώματα νωθρῶς ἐπανατρέφειν, τὰ δὲ ἐν ὀλίγῳ,
						ὀλίγως.</p>
				</div>
				<pb n="472"/>
				<div n="8" type="section">
					<head>8.</head>
					<p>ἢν ἐκ νούσου τροφὴν λαμβάνων τις μὴ ἰσχύῃ, σημαίνει ὅτι πλείονι τροφῇ τὸ σῶμα
						χρέεται· ἢν δὲ, τροφὴν μὴ λαμβάνοντος, τοῦτο γίγνηται, χρὴ εἰδέναι, ὅτι
						κενώσιος δεῖται.</p>
				</div>
				<div n="9" type="section">
					<head>9.</head>
					<p>τὰ σώματα χρὴ, ὅκου τις βούλεται καθαίρειν, εὔροα ποιέειν.</p>
				</div>
				<div n="10" type="section">
					<head>10.</head>
					<p>τὰ μὴ καθαρὰ τῶν σωμάτων, ὁκόσῳ ἂν θρέψῃς μᾶλλον, βλάψεις.</p>
				</div>
				<div n="11" type="section">
					<head>11.</head>
					<p>ῥᾷον πληροῦσθαι ποτοῦ, ἢ σιτίου.</p>
				</div>
				<div n="12" type="section">
					<head>12.</head>
					<p>τὰ ἐγκαταλιμπανόμενα ἐν τῇσι νούσοισι μετὰ κρίσιν, ὑποστροφὰς ποιέειν
						εἴωθεν.</p>
				</div>
				<div n="13" type="section">
					<head>13.</head>
					<p>Ὁκόσοισι <unclear/>κρίσις γίνεται, τουτέοισιν ἡ νὺξ δύσφορος, ἡ πρὸ τοῦ
						παροξυσμοῦ, ἡ δὲ ἐπιοῦσα εὐφορωτέρη ὡς ἐπὶ τὸ πουλύ.</p>
				</div>
				<pb n="474"/>
				<div n="14" type="section">
					<head>14.</head>
					<p>ἐν τῇσι τῆς κοιλίης Ῥύσεσιν αἱ μεταβολαὶ τῶν διαχωρημάτων ὠφελέουσιν, ἢν μὴ
						ἐς τὰ πονηρὰ μεταβάλλῃ.</p>
				</div>
				<div n="15" type="section">
					<head>15.</head>
					<p>ὅκου φάρυγξ νοσέει, ἢ φύματα ἐν τῷ σώματι ἐκφύεται, τὰς ἐκκρίσιας σκέπτεσθαι·
						ἢν γὰρ χολώδεες ἔωσι, τὸ σῶμα ξυννοσέει· ἢν δὲ ὅμοιαι τοῖσιν ὑγιαίνουσι
						γίγνωνται, ἀσφαλὲς τὸ σῶμα τρέφειν.</p>
				</div>
				<div n="16" type="section">
					<head>16.</head>
					<p>ὅκου λιμὸς, οὐ δεῖ πονέειν.</p>
				</div>
				<div n="17" type="section">
					<head>17.</head>
					<p>ὅκου ἂν τροφὴ πλείων παρὰ φύσιν ἐσέλθῃ, τοῦτο νοῦσον ποιέει, δηλοῖ δὲ ἡ
						ἴησις.</p>
				</div>
				<div n="18" type="section">
					<head>18.</head>
					<p>τῶν τρεφόντων ἀθρόως καὶ ταχέως, ταχεῖαι καὶ αἱ διαχωρήσιες γίνονται.</p>
				</div>
				<div n="19" type="section">
					<head>19.</head>
					<p>τῶν ὀξέων νοσημάτων οὐ πάμπαν ἀσφαλέες αἱ προδιαγορεύσιες, οὔτε τοῦ θανάτου,
						οὔτε τῆς ὑγιείης.</p>
				</div>
				<pb n="476"/>
				<div n="20" type="section">
					<head>20.</head>
					<p>Ὁκόσοισι νέοισιν ἐοῦσιν αἱ κοιλίαι ὑγραί εἰσι, τουτέοισιν ἀπογηράσκουσι
						ξηραίνονται· ὁκόσοισι δὲ νέοισιν ἐοῦσιν αἱ κοιλίαι ξηραί εἰσι, τουτέοισι
						πρεσβυτέροισι γινομένοισιν ὑγραίνονται.</p>
				</div>
				<div n="21" type="section">
					<head>21.</head>
					<p>λιμὸν θώρηξις λύει.</p>
				</div>
				<div n="22" type="section">
					<head>22.</head>
					<p>ἀπὸ πλησμονῆς ὁκόσα ἂν νοσήματα γένηται, κένωσις ἰῆται, καὶ ὁκόσα ἀπὸ
						κενώσιος, πλησμονὴ, καὶ τῶν ἄλλων ἡ ὑπεναντίωσις.</p>
				</div>
				<div n="23" type="section">
					<head>23.</head>
					<p>τὰ ὀξέα τῶν νουσημάτων κρίνεται ἐν τεσσαρεσκαίδεκα ἡμέρῃσιν.</p>
				</div>
				<div n="24" type="section">
					<head>24.</head>
					<p>τῶν ἑπτὰ ἡ τετάρτη ἐπίδηλος· ἑτέρης ἑβδομάδος ἡ ὀγδόη ἀρχὴ, θεωρητὴ δὲ ἡ
						ἑνδεκάτη, αὕτη γάρ ἐστι τετάρτη τῆς ἑτέρης ἑβδομάδος· θεωρητὴ δὲ πάλιν ἡ
						ἑπτακαιδεκάτη, αὕτη γάρ ἐστι τετάρτη μὲν ἀπὸ τῆς τεσσαρεσκαιδεκάτης, ἑβδόμη
						δὲ ἀπὸ τῆς ἑνδεκάτης.</p>
				</div>
				<pb n="478"/>
				<div n="25" type="section">
					<head>25.</head>
					<p>οἱ θερινοὶ τεταρταῖοι τὰ πολλὰ γίνονται βραχέες, οἱ δὲ φθινοπωρινοὶ, μακροὶ,
						καὶ μάλιστα οἱ πρὸς τὸν χειμῶνα ξυνάπτοντες.</p>
				</div>
				<div n="26" type="section">
					<head>26.</head>
					<p>πυρετὸν ἐπὶ σπασμῷ βέλτιον γενέσθαι, ἢ σπασμὸν ἐπὶ πυρετῷ.</p>
				</div>
				<div n="27" type="section">
					<head>27.</head>
					<p>τοῖσι μὴ κατὰ λόγον κουφίζουσιν οὐ δεῖ πιστεύειν, οὐδὲ φοβέεσθαι λίην τὰ
						μοχθηρὰ γινόμενα παραλόγως· τὰ γὰρ πολλὰ τῶν τοιουτέων ἐστὶν ἀβέβαια, καὶ οὐ
						πάνυ τι διαμένειν, οὐδὲ χρονίζειν εἴωθεν.</p>
				</div>
				<div n="28" type="section">
					<head>28.</head>
					<p>τῶν πυρεσσόντων μὴ παντάπασιν ἐπιπολαίως, τὸ διαμένειν, καὶ μηδὲν ἐνδιδόναι
						τὸ σῶμα, ἢ καὶ συντήκεσθαι μᾶλλον τοῦ κατὰ λόγον, μοχθηρόν· τὸ μὲν γὰρ μῆκος
						νούσου σημαίνει, τὸ δὲ, ἀσθένειαν.</p>
				</div>
				<div n="29" type="section">
					<head>29.</head>
					<p>ἀρχομένων τῶν νούσων, ἤν τι δοκέῃ κινέειν, κίνει· ἀκμαζουσῶν δὲ, ἡσυχίην
						ἔχειν βέλτιόν ἐστιν.</p>
				</div>
				<div n="30" type="section">
					<head>30.</head>
					<p>περὶ τὰς ἀρχὰς καὶ τὰ τέλη, πάντα ἀσθενέστατα, περὶ δὲ τὰς ἀκμὰς,
						ἰσχυρότατα.</p>
				</div>
				<div n="31" type="section">
					<head>31.</head>
					<p>τῷ ἐξ ἀῤῬωστίης εὐσιτεῦντι, μηδὲν ἐπιδιδόναι τὸ σῶμα, μοχθηρόν.</p>
				</div>
				<pb n="480"/>
				<div n="32" type="section">
					<head>32.</head>
					<p>ὡς τὰ πολλὰ πάντες οἱ φαύλως ἔχοντες, κατʼ ἀρχὰς μὲν εὐσιτεῦντες, καὶ μηδὲν
						ἐπιδιδόντες, πρὸς τῷ τέλει πάλιν ἀσιτέουσιν· οἱ δὲ κατʼ ἀρχὰς μὲν ἀσιτεῦντες
						ἰσχυρῶς, ὕστερον δὲ εὐσιτεῦντες, βέλτιον ἀπαλλάσσουσιν.</p>
				</div>
				<div n="33" type="section">
					<head>33.</head>
					<p>ἐν πάσῃ νούσῳ τὸ ἐῤῬῶσθαι τὴν διάνοιαν, καὶ εὖ ἔχειν πρὸς τὰς προσφορὰς,
						ἀγαθόν· τὸ δὲ ἐναντίον, κακόν.</p>
				</div>
				<div n="34" type="section">
					<head>34.</head>
					<p>ἐν τῇσι νούσοισιν ἧσσον κινδυνεύουσιν, οἷσιν ἂν οἰκείη τῆς φύσιος, καὶ τῆς
						ἕξιος, καὶ τῆς ἡλικίης, καὶ τῆς ὥρης ἡ νοῦσος ᾖ μᾶλλον, ἢ οἷσιν ἂν μὴ οἰκείη
						κατά τι τουτέων ᾖ.</p>
				</div>
				<div n="35" type="section">
					<head>35.</head>
					<p>ἐν πάσῃσι τῇσι νούσοισι, τὰ περὶ τὸν ὀμφαλὸν καὶ τὸ ἦτρον πάχος ἔχειν βέλτιόν
						ἐστι, τὸ δὲ σφόδρα λεπτὸν καὶ ἐκτετηκὸς, μοχθηρόν· ἐπισφαλὲς δὲ τὸ τοιοῦτον
						καὶ πρὸς τὰς κάτω καθάρσιας.</p>
				</div>
				<div n="36" type="section">
					<head>36.</head>
					<p>οἱ ὑγιεινῶς ἔχοντες τὰ σώματα, ἐν τῇσι φαρμακείῃσι καθαιρόμενοι ἐκλύονται
						ταχέως, καὶ οἱ πονηρῇ τροφῇ χρεόμενοι.</p>
				</div>
				<div n="37" type="section">
					<head>37.</head>
					<p>οἱ εὖ τὰ σώματα ἔχοντες, φαρμακεύεσθαι ἐργώδεες.</p>
				</div>
				<div n="38" type="section">
					<head>38.</head>
					<p>τὸ σμικρῷ χεῖρον καὶ πόμα καὶ σιτίον, ἥδιον δὲ, τῶν βελτιόνων μὲν, ἀηδεστέρων
						δὲ, μᾶλλον αἱρετέον.</p>
				</div>
				<div n="39" type="section">
					<head>39.</head>
					<p>οἱ πρεσβῦται τῶν νέων τὰ μὲν πολλὰ νοσέουσιν ἧσσον· <pb n="482"/> ὅσα δʼ ἂν
						αὐτέοισι χρόνια νοσήματα γένηται, τὰ πολλὰ ξυναποθνήσκει.</p>
				</div>
				<div n="40" type="section">
					<head>40.</head>
					<p>βράγχοι καὶ κόρυζαι τοῖσι σφόδρα πρεσβύτῃσιν οὐ πεπαίνονται.</p>
				</div>
				<div n="41" type="section">
					<head>41.</head>
					<p>οἱ ἐκλυόμενοι πολλάκις καὶ ἰσχυρῶς, ἄνευ φανερῆς προφάσιος, ἐξαπίνης
						τελευτῶσιν.</p>
				</div>
				<div n="42" type="section">
					<head>42.</head>
					<p>λύειν ἀποπληξίην ἰσχυρὴν μὲν ἀδύνατον, ἀσθενέα δὲ, οὐ Ῥηΐδιον.</p>
				</div>
				<div n="43" type="section">
					<head>43.</head>
					<p>τῶν ἀπαγχομένων καὶ καταλυομένων, μηδέπω δὲ τεθνηκότων, οὐκ ἀναφέρουσιν,
						οἷσιν ἂν ἀφρὸς ᾖ περὶ τὸ στόμα.</p>
				</div>
				<div n="44" type="section">
					<head>44.</head>
					<p>οἱ παχέες σφόδρα κατὰ φύσιν, ταχυθάνατοι γίνονται μᾶλλον τῶν ἰσχνῶν.</p>
				</div>
				<div n="45" type="section">
					<head>45.</head>
					<p>τῶν ἐπιληπτικῶν τοῖσι νέοισιν ἀπαλλαγὴν αἱ μεταβολαὶ μάλιστα τῆς ἡλικίης, καὶ
						τῶν χωρίων, καὶ τῶν βίων ποιέουσιν.</p>
				</div>
				<div n="46" type="section">
					<head>46.</head>
					<p>δύο πόνων ἅμα γινομένων μὴ κατὰ τὸν αὐτὸν τόπον, ὁ σφοδρότερος ἀμαυροι τὸν
						ἕτερον.</p>
				</div>
				<div n="47" type="section">
					<head>47.</head>
					<p>περὶ τὰς γενέσιας τοῦ πύου οἱ πόνοι καὶ οἱ πυρετοὶ ξυμβαίνουσι μᾶλλον, ἢ
						γενομένου.</p>
				</div>
				<pb n="484"/>
				<div n="48" type="section">
					<head>48.</head>
					<p>ἐν πάσῃ κινήσει τοῦ σώματος, ὁκόταν ἄρχηται πονέειν, τὸ διαναπαύειν εὐθὺς,
						ἄκοπον.</p>
				</div>
				<div n="49" type="section">
					<head>49.</head>
					<p>οἱ εἰθισμένοι τοὺς ξυνήθεας πόνους φέρειν, κἢν ὦσιν ἀσθενέες ἢ γέροντες, τῶν
						ἀξυνηθέων ἰσχυρῶν τε καὶ νέων <unclear/>ᾷον φέρουσιν.</p>
				</div>
				<div n="50" type="section">
					<head>50.</head>
					<p>τὰ ἐκ πολλοῦ χρόνου ξυνήθεα, κἂν ᾖ χείρω τῶν ἀξυνηθέων, ἧσσον ἐνοχλεῖν
						εἴωθεν· δεῖ δὲ καὶ ἐς τὰ ἀξυνήθεα μεταβάλλειν</p>
				</div>
				<div n="51" type="section">
					<head>51.</head>
					<p>τὸ κατὰ πολὺ καὶ ἐξαπίνης κενοῦν, ἢ πληροῦν, ἢ θερμαίνειν, ἢ ψύχειν, ἢ ἄλλως
						ὁκωσοῦν τὸ σῶμα κινέειν, σφαλερὸν, καὶ πᾶν τὸ πολὺ τῇ φύσει πολέμιον· τὸ δὲ
						κατʼ ὀλίγον, ἀσφαλὲς, καὶ ἄλλως, ἤν τις ἐξ ἑτέρου ἐφʼ ἕτερον μεταβαίνῃ.</p>
				</div>
				<div n="52" type="section">
					<head>52.</head>
					<p>πάντα κατὰ λόγον ποιέοντι, μὴ γινομένων τῶν κατὰ λόγον, μὴ μεταβαίνειν ἐφʼ
						ἕτερον, μένοντος τοῦ δόξαντος ἐξ ἀρχῆς.</p>
				</div>
				<div n="53" type="section">
					<head>53.</head>
					<p>ὁκόσοι τὰς κοιλίας ὑγρὰς ἔχουσιν, νέοι μὲν ἐόντες, βέλτιον ἀπαλλάσσουσι τῶν
						ξηρὰς ἐχόντων, ἐς δὲ τὸ γῆρας χεῖρον ἀπαλλάσσουσιν· ξηραίνονται γὰρ ὡς ἐπὶ
						τὸ πουλὺ ἀπογηράσκουσιν.</p>
				</div>
				<pb n="486"/>
				<div n="54" type="section">
					<head>54.</head>
					<p>μεγέθει δὲ σώματος, ἐννεάσαι μὲν, ἐλευθέριον καὶ οὐκ ἀηδές· ἐγγηρᾶσαι δὲ,
						δύσχρηστον καὶ χεῖρον τῶν ἐλασσόνων.</p>
				</div>
			</div>
			<div n="3" type="chapter">
				<head>ΤΜΗΜΑ ΤΡΙΤΟΝ.</head>
				<div n="1" type="section">
					<head>1.</head>
					<p>αἱ μεταβολαὶ τῶν ὡρέων μάλιστα τίκτουσι νουσήματα, καὶ ἐν τῇσιν ὥρῃσιν αἱ
						μεγάλαι μεταλλαγαὶ ἢ ψύξιος ἢ θάλψιος, καὶ τἄλλα κατὰ λόγον οὕτως.</p>
				</div>
				<div n="2" type="section">
					<head>2.</head>
					<p>τῶν φυσίων αἱ μὲν πρὸς θέρος, αἱ δὲ πρὸς χειμῶνα εὖ ἢ κακῶς πεφύκασιν.</p>
				</div>
				<div n="3" type="section">
					<head>3.</head>
					<p>τῶν νούσων ἄλλαι πρὸς ἄλλας εὖ ἢ κακῶς πεφύκασι, καὶ ἡλικίαι τινὲς πρὸς ὥρας,
						καὶ χώρας, καὶ διαίτας.</p>
				</div>
				<div n="4" type="section">
					<head>4.</head>
					<p>ἐν τῇσιν ὥρῃσιν, ὅταν τῆς αὐτῆς ἡμέρης ὁτὲ μὲν θάλπος, ὁτὲ δὲ ψῦχος γένηται,
						φθινοπωρινὰ τὰ νουσήματα προσδέχεσθαι χρή.</p>
				</div>
				<pb n="488"/>
				<div n="5" type="section">
					<head>5.</head>
					<p>Νότοι βαρυήκοοι, ἀχλυώδεες, καρηβαρικοὶ, νωθροι, διαλυτικοί· ὁκόταν οὗτος
						δυναστεύῃ, τοιαῦτα ἐν τῇσιν ἀῤῬωστίῃσι πάσχουσιν.</p>
					<p>ἢν δὲ βόρειον ᾖ, βῆχες, φάρυγγες, κοιλίαι σκληραὶ, δυσουρίαι φρικώδεες,
						ὀδύναι πλευρέων, στηθέων ὁκόταν οὗτος δυναστεύῃ, τοιαῦτα ἐν τῇσιν
						ἀῤῬωστίῃσι προσδέχεσθαι χρή.</p>
				</div>
				<div n="6" type="section">
					<head>6.</head>
					<p>ὁκόταν θέρος γένηται ἦρι ὅμοιον, ἱδρῶτας ἐν τοῖσι πυρετοῖσι πολλοὺς
						προσδέχεσθαι χρή.</p>
				</div>
				<div n="7" type="section">
					<head>7.</head>
					<p>ἐν τοῖσιν αὐχμοῖσι πυρετοὶ ὀξέες γίνονται· καὶ ἢν μὲν ἐπὶ πλέον ᾖ τὸ ἔτος
						τοιουτέον ἐὸν, οἵην τὴν κατάστασιν ἐποίησεν, ὡς ἐπιτοπουλὺ καὶ τὰ νουσήματα
						τοιαῦτα δεῖ προσδέχεσθαι.</p>
				</div>
				<div n="8" type="section">
					<head>8.</head>
					<p>ἐν τοῖσι καθεστεῶσι καιροῖσι, καὶ ὡραίως τὰ ὡραῖα ἀπο<unclear/>δοῦσιν,
						εὐσταθέες καὶ εὐκρινέες αἱ νοῦσοι γίνονται, ἐν δὲ τοῖσιν <unclear/>τάτοισιν
						ἀκατάστατοι καὶ δύσκριτοι.</p>
				</div>
				<div n="9" type="section">
					<head>9.</head>
					<p>ἐν φθινοπώρῳ ὀξύταται αἱ νοῦσοι, καὶ θανατωδέσταται τοὐπίπαν, ἦρ δὲ
						ὑγιεινότατον, καὶ ἥκιστα θανατῶδες.</p>
				</div>
				<pb n="490"/>
				<div n="10" type="section">
					<head>10.</head>
					<p>τὸ φθινόπωρον τοῖσι φθίνουσι κακόν.</p>
				</div>
				<div n="11" type="section">
					<head>11.</head>
					<p>περὶ δὲ τῶν ὡρέων, ἢν μὲν ὁ χειμὼν αὐχμηρὸς καὶ βόρειος γένηται, τὸ δὲ
						ἔπομβρον καὶ νότιον, ἀνάγκη, τοῦ θέρεος, πυρετοὺς ὀξέας, καὶ ὀφθαλμίας, καὶ
						δυσεντερίας γίνεσθαι, μάλιστα τῇσι γυναιξὶ, καὶ ἀνδρῶν τοῖσιν ὑγροῖσι τὰς
						φύσιας.</p>
				</div>
				<div n="12" type="section">
					<head>12.</head>
					<p>ἢν δὲ νότιος ὁ χειμὼν καὶ ἔπομβρος καὶ εὐδιεινὸς γένηται, τὸ δὲ ἔαρ αὐχμηρὸν
						καὶ βόρειον, αἱ μὲν γυναῖκες, ᾗσιν οἱ τόκοι πρὸς τὸ ἦρ, ἐκ πάσης προφάσιος
						ἐκτιτρώσκουσιν· αἳ δʼ ἂν τέκωσιν, ἀκρατέα καὶ νοσώδεα τὰ παιδία τίκτουσιν,
						ὥστε ἢ παραυτίκα ἀπόλλυσθαι, ἢ λεπτὰ καὶ νοσώδεα ζῇν ἐόντα· τοῖσι δὲ ἄλλοισι
						βροτοῖσι δυσεντερίαι καὶ ὀφθαλμίαι ξηραὶ γίνονται, τοῖσι δὲ πρεσβυτέροισι
						κατάῤῬοοι ξυντόμως ἀπολλύντες.</p>
				</div>
				<div n="13" type="section">
					<head>13.</head>
					<p>ἢν δὲ τὸ θέρος αὐχμηρὸν καὶ βόρειον γένηται, τὸ δὲ φθινόπωρον</p>
					<pb n="492"/>
					<p><unclear/>πομβρον καὶ νότιον, κεφαλαλγίαι ἐς τὸν χειμῶνα γίνονται, καὶ βῆχες,
						καὶ βράγχοι, καὶ κόρυζαι, ἐνίοισι δὲ καὶ φθίσιες.</p>
				</div>
				<div n="14" type="section">
					<head>14.</head>
					<p>ἢν δὲ βόρειον ᾖ καὶ ἄνυδρον, τοῖσι μὲν ὑγροῖσι τὰς φύσιας καὶ τῇσι γυναιξὶ
						ξύμφορον· τοῖσι δὲ λοιποῖσιν ὀφθαλμίαι ἔσονται ξηραὶ, καὶ πυρετοὶ ὀξέες, καὶ
						κόρυζαι, ἐνίοισι δὲ καὶ μελαγχολίαι.</p>
				</div>
				<div n="15" type="section">
					<head>15.</head>
					<p>τῶν δὲ καταστασίων τοῦ ἐνιαυτοῦ τὸ μὲν ὅλον οἱ αὐχμοὶ τῶν ἐπομβριῶν εἰσιν
						ὑγιεινότεροι, καὶ ἧσσον θανατώδεες.</p>
				</div>
				<div n="16" type="section">
					<head>16.</head>
					<p>νοσήματα δὲ ἐν μὲν τῇσιν ἐπομβρίῃσιν ὡς τὰ πολλὰ γίνεται, πυρετοί τε μακροὶ,
						καὶ κοιλίης· Ῥύσιες, καὶ σηπεδόνες, καὶ ἐπίληπτοι, καὶ ἀπόπληκτοι, καὶ
						κυνάγχαι· ἐν δὲ τοῖσιν αὐχμοῖσι, φθινάδες, ὀφθαλμίαι, ἀρθρίτιδες,
						στραγγουρίαι, καὶ δυσεντερίαι.</p>
				</div>
				<div n="17" type="section">
					<head>17.</head>
					<p>αἱ δὲ καθʼ ἡμέρην καταστάσιες, αἱ μὲν βόρειοι τά τε</p>
					<pb n="494"/>
					<p>σώματα ξυνιστᾶσι, καὶ εὔτονα καὶ εὐκίνητα καὶ εὔχροα καὶ εὐηκοώτερα ποιέουσι,
						καὶ τὰς κοιλίας ξηραίνουσι, καὶ τὰ ὄμματα δάκνουσι, καὶ περὶ τὸν θώρηκα
						ἄλγημα ἤν τι προϋπάρχῃ, μᾶλλον πονέουσιν· αἱ δὲ νότιοι διαλύουσι τὰ σώματα
						καὶ ὑγραίνουσι, καὶ βαρυηκοΐας καὶ καρηβαρίας καὶ ἰλίγγους ποιέουσιν, ἐν δὲ
						τοῖσιν ὀφθαλμοῖσι καὶ τοῖσι σώμασι δυσκινησίην, καὶ τὰς κοιλίας
						ὑγραίνουσιν.</p>
				</div>
				<div n="18" type="section">
					<head>18.</head>
					<p>κατὰ δὲ τὰς ὥρας, τοῦ μὲν ἦρος καὶ ἄκρου τοῦ θέρεος, οἱ παῖδες καὶ οἱ τουτέων
						ἐχόμενοι τῇσιν ἡλικίῃσιν, ἄριστά τε διἄγουσι, καὶ ὑγιαίνουσι μάλιστα· τοῦ δὲ
						θέρεος καὶ τοῦ φθινοπώρου, μέχρι μέν τινος οἱ γέροντες· τὸ δὲ λοιπὸν, καὶ
						τοῦ χειμῶνος, οἱ μέσοι τῇσιν ἡλικίῃσιν.</p>
				</div>
				<div n="19" type="section">
					<head>19.</head>
					<p>νοσήματα δὲ πάντα μὲν ἐν πάσῃσι τῇσιν ὥρῃσι γίνεται, μᾶλλον δʼ ἔνια κατʼ
						ἐνίας αὐτέων καὶ γίνεται καὶ παροξύνεται.</p>
				</div>
				<div n="20" type="section">
					<head>20.</head>
					<p>τοῦ μὲν γὰρ ἦρος, τὰ μανικὰ, καὶ τὰ μελαγχολικὰ, καὶ τὰ ἐπιληπτικὰ, καὶ
						αἵματος Ῥύσιες, καὶ κυνάγχαι, καὶ κόρυζαι, καὶ βράγχοι, καὶ βῆχες, καὶ
						λέπραι, καὶ λειχῆνες, καὶ ἀλφοὶ, καὶ ἐξανθήσιες ἑλκώδεες πλεῖσται, καὶ
						φύματα, καὶ ἀρθριτικά.</p>
				</div>
				<div n="21" type="section">
					<head>21.</head>
					<p>τοῦ δὲ θέρεος, ἔνιά τε τουτέων, καὶ πυρετοὶ ξυνεχέες, καὶ</p>
					<pb n="496"/>
					<p>καῦσοι, καὶ τριταῖοι πλεῖστοι, καὶ ἔμετοι, καὶ διάῤῬοιαι, καὶ ὀφθαλμίαι, καὶ
						ὤτων πόνοι, καὶ στομάτων ἑλκώσιες, καὶ σηπεδόνες αἰδοίων, καὶ ἵδρωα.</p>
				</div>
				<div n="22" type="section">
					<head>22.</head>
					<p>τοῦ δὲ φθινοπώρου, καὶ τῶν θερινῶν τὰ πολλὰ, καὶ πυρετοὶ τεταρταῖοι, καὶ
						πλανῆτες, καὶ σπλῆνες, καὶ ὕδρωπες, καὶ φθίσιες, καὶ στραγγουρίαι, καὶ
						λειεντερίαι, καὶ δυσεντερίαι, καὶ ἰσχιάδες, καὶ κυνάγχαι, καὶ ἄσθματα, καὶ
						εἰλεοὶ, καὶ ἐπιληψίαι, καὶ τὰ μανικὰ, καὶ τὰ μελαγχολικά.</p>
				</div>
				<div n="23" type="section">
					<head>23.</head>
					<p>τοῦ δὲ χειμῶνος, πλευρίτιδες, περιπλευμονίαι, κόρυζαι, βράγχοι, βῆχες, πόνοι
						στηθέων, πόνοι πλευρέων, ὀσφύος, κεφαλαλγίαι, ἴλιγγοι, ἀποπληξίαι.</p>
				</div>
				<div n="24" type="section">
					<head>24.</head>
					<p>ἐν δὲ τῇσιν ἡλικίῃσι τοιάδε ξυμβαίνει· τοῖσι μὲν σμικροῖσι καὶ νεογνοῖσι
						παιδίοισιν, ἄφθαι, ἔμετοι, βῆχες, ἀγρυπνίαι, φόβοι, ὀμφαλοῦ φλεγμοναὶ, ὤτων
						ὑγρότητες.</p>
				</div>
				<div n="25" type="section">
					<head>25.</head>
					<p>πρὸς δὲ τὸ ὀδοντοφυέειν προσάγουσιν, οὔλων ὀδαξησμοὶ, </p>
					<pb n="498"/>
					<p>πυρετοὶ, σπασμοὶ, διάῤῬοιαι, καὶ μάλιστα ὅταν ἀνάγωσι τοὺς κυνόδοντας, καὶ
						τοῖσι παχυτάτοισι τῶν παίδων, καὶ τοῖσι σκληρὰς τὰς κοιλίας ἔχουσιν.</p>
				</div>
				<div n="26" type="section">
					<head>26.</head>
					<p>πρεσβυτέροισι δὲ γενομένοισι, παρίσθμια, σπονδύλου τοῦ κατὰ τὸ ἰνίον εἴσω
						ὤσιες, ἄσθματα, λιθιάσιες, ἕλμινθες στρογγύλαι, ἀσκαρίδες, ἀκροχορδόνες,
						σατυριασμοὶ, χοιράδες, καὶ τἄλλα φύματα, μάλιστα δὲ τὰ προειρημένα.</p>
				</div>
				<pb n="500"/>
				<div n="27" type="section">
					<head>27.</head>
					<p>τοῖσι δὲ ἔτι πρεσβυτέροισι καὶ πρὸς τὴν ἥβην προσάγουσι, τουτέων τε τὰ πολλὰ,
						καὶ πυρετοὶ χρόνιοι μᾶλλον, καὶ ἐκ Ῥινῶν αἵματος Ῥύσιες</p>
				</div>
				<div n="28" type="section">
					<head>28.</head>
					<p>τὰ δὲ πλεῖστα τοῖσι παιδίοισι πάθεα κρίνεται, τὰ μὲν ἐν τεσσαράκοντα ἡμέρῃσι,
						τὰ δὲ ἐν ἑπτὰ μησὶ, τὰ δὲ ἐν ἑπτὰ ἔτεσι, τὰ δὲ πρὸς τὴν ἥβην προσάγουσιν·
						ὅσα δʼ ἂν διαμείνῃ τοῖσι παιδίοισι, καὶ μὴ ἀπολυθῇ περὶ τὸ ἡβάσκειν, ἢ τῇσι
						θηλείῃσι περὶ τὰς τῶν καταμηνίων Ῥήξιας, χρονίζειν εἴωθεν.</p>
				</div>
				<div n="29" type="section">
					<head>29.</head>
					<p>τοῖσι δὲ νεηνίσκοισιν, αἵματος πτύσιες, φθίσιες, πυρετοὶ ὀξέες, ἐπιληψίαι,
						καὶ τἄλλα νουσήματα, μάλιστα δὲ τὰ προειρημένα.</p>
				</div>
				<div n="30" type="section">
					<head>30.</head>
					<p>τοῖσι δὲ ὑπὲρ τὴν ἡλικίην ταύτην, ἄσθματα, πλευρίτιδες, περιπλευμονίαι,
						λήθαργοι, φρενίτιδες, καῦσοι, διάῤῬοια<unclear/> χρόνιαι, χολέραι,
						δυσεντερίαι, λειεντερίαι, αἱμοῤῬοΐδες.</p>
				</div>
				<div n="31" type="section">
					<head>31.</head>
					<p>τοῖσι δὲ πρεσβύτῃσι, δύσπνοιαι, κατάῤῬοοι βηχώδεες, στραγγουρίαι, δυσουρίαι,
						ἄρθρων πόνοι, νεφρίτιδες, ἴλιγγοι, ἀποπληξίαι, καχεξίαι, ξυσμοὶ τοῦ σώματος
						ὅλου, ἀγρυπνίαι,</p>
					<pb n="502"/>
					<p>κοιλίης καὶ ὀφθαλμῶν καὶ Ῥινῶν ὑγρότητες, ἀμβλυωπίαι, γλαυκώσιες,
						βαρυηκοΐαι.</p>
				</div>
			</div>
			<div n="4" type="chapter">
				<head>ΤΜΗΜΑ ΤΕΤΑΡΤΟΝ.</head>
				<div n="1" type="section">
					<head>1.</head>
					<p>τὰς κυούσας φαρμακεύειν, ἢν ὀργᾷ, τετράμηνα καὶ ἄχρι ἑπτὰ μηνῶν, ἧσσον δὲ
						ταύτας· τὰ δὲ νήπια καὶ τὰ πρεσβύτερα εὐλαβέεσθαι χρή.</p>
				</div>
				<div n="2" type="section">
					<head>2.</head>
					<p>ἐν τῇσι φαρμακείῃσι τοιαῦτα ἄγειν ἐκ τοῦ σώματος, ὁκοῖα καὶ αὐτόματα ἰόντα
						χρήσιμα, τὰ δὲ ἐναντίως ἰόντα παύειν,</p>
				</div>
				<div n="3" type="section">
					<head>3.</head>
					<p>ἢν μὲν οἷα δεῖ καθαίρεσθαι, καθαίρωνται, ξυμφέρει τε καὶ εὐφόρως φέρουσι, τὰ
						δὲ ἐναντία, δυσχερῶς.</p>
				</div>
				<div n="4" type="section">
					<head>4.</head>
					<p>φαρμακεύειν θέρεος μὲν μᾶλλον τὰς ἄνω, χειμῶνος δὲ τὰς κάτω.</p>
				</div>
				<div n="5" type="section">
					<head>5.</head>
					<p>ὑπὸ κύνα καὶ πρὸ κυνὸς ἐργώδεες αἱ φαρμακεῖαι.</p>
				</div>
				<pb n="504"/>
				<div n="6" type="section">
					<head>6.</head>
					<p>τοὺς ἰσχνοὺς τοὺς εὐημέας ἄνω φαρμακεύειν, ὑποστελλομένους χειμῶνα.</p>
				</div>
				<div n="7" type="section">
					<head>7.</head>
					<p>τοὺς δὲ δυσημέας καὶ μέσως εὐσάρκους, κάτω, ὑποστελλομένους θέρος.</p>
				</div>
				<div n="8" type="section">
					<head>8.</head>
					<p>τοὺς δὲ φθινώδεας, ὑποστελλομένους τὰς ἄνω.</p>
				</div>
				<div n="9" type="section">
					<head>9.</head>
					<p>τοὺς δὲ μελαγχολικοὺς, ἁδροτέρως τὰς κάτω, τῷ αὐτῷ λογισμῷ τἀναντία
						προστιθείς.</p>
				</div>
				<div n="10" type="section">
					<head>10.</head>
					<p>φαρμακεύειν ἐν τοῖσι λίην ὀξέσιν, ἢν ὀργᾷ, αὐθημερόν· χρονίζειν γὰρ ἐν τοῖσι
						τοιουτέοισι κακόν.</p>
				</div>
				<div n="11" type="section">
					<head>11.</head>
					<p>Ὁκόσοισι στρόφοι, καὶ περὶ ὀμφαλὸν πόνοι, καὶ ὀσφύος ἄλγημα μὴ λυόμενον μήτε
						ὑπὸ φαρμακείης, μήτʼ ἄλλως, εἰς ὕδρωπα ξηρὸν ἱδρύεται.</p>
				</div>
				<div n="12" type="section">
					<head>12.</head>
					<p>Ὁκόσοισι κοιλίαι λειεντεριώδεες, χειμῶνος φαρμακεύειν ἄνω, κακόν</p>
				</div>
				<div n="13" type="section">
					<head>13.</head>
					<p>πρὸς τοὺς ἐλλεβόρους τοῖσι μὴ Ῥηϊδίως ἄνω καθαιρομένοισι,</p>
					<pb n="506"/>
					<p>πρὸ τῆς πόσιος προϋγραίνειν τὰ σώματα πλείονι τροφῇ καὶ ἀναπαύσει.</p>
				</div>
				<div n="14" type="section">
					<head>14.</head>
					<p>ἐπὴν πίῃ τις ἐλλέβορον, πρὸς μὲν τὰς κινήσιας τῶν σωμάτων μᾶλλον ἄγειν, πρὸς
						δὲ τοὺς ὕπνους καὶ μὴ κινήσιας, ἧσσον· δηλοῖ δὲ καὶ <unclear/> ναυτιλίη, ὅτι
						κίν<unclear/>σις τὰ σώματα ταράσσει.</p>
				</div>
				<div n="15" type="section">
					<head>15.</head>
					<p>ἐπὴν βούλῃ μᾶλλον ἄγειν τὸν ἐλλέβορον, κίνει τὸ σῶμα· ἐπὴν δὲ παῦσαι, ὕπνον
						ποίει, καὶ μὴ κίνει.</p>
				</div>
				<div n="16" type="section">
					<head>16.</head>
					<p>ἐλλέβορος ἐπικίνδυνος τοῖσι τὰς σάρκας ὑγιέας ἔχουσι, σπασμὸν γὰρ
						ἐμποιέει.</p>
				</div>
				<div n="17" type="section">
					<head>17.</head>
					<p>Ἀπυρέτῳ ἐόντι, ἀποσιτίη, καὶ καρδιωγμὸς, καὶ σκοτόδινος, καὶ στόμα
						ἐκτικρούμενον, ἄνω φαρμακείης δέεσθαι σημαίνει.</p>
				</div>
				<div n="18" type="section">
					<head>18.</head>
					<p>τὰ ὑπὲρ τῶν φρενῶν ὀδυνήματα ἄνω φαρμακείην σημαίνει· ὁκόσα δὲ κάτω,
						κάτω.</p>
				</div>
				<pb n="508"/>
				<div n="19" type="section">
					<head>19.</head>
					<p>ὁκόσοι ἐν τῇσι φαρμακοποσίῃσι μὴ διψῶσι, καθαιρόμενοι οὐ παύονται πρὶν ἢ
						διψήσωσι<unclear/></p>
				</div>
				<div n="20" type="section">
					<head>20.</head>
					<p>Ἀπυρέτοισιν ἐοῦσιν, ἢν γίνηται στρόφος, καὶ γουνάτων βάρος, καὶ ὀσφύος
						ἄλγημα, κάτω φαρμακείης δεῖσθαι σημαίνει.</p>
				</div>
				<div n="21" type="section">
					<head>21.</head>
					<p>ὑποχωρήματα μέλανα, οἱονεὶ αἷμα, ἀπὸ ταυτομάτου ἰόντα, καὶ ξὺν πυρετῷ, καὶ
						ἄνευ πυρετοῦ, κάκιστα· καὶ ὁκόσῳ ἂν τὰ χρώματα πλείω καὶ πονηρότερα ᾖ,
						μᾶλλον.</p>
					<pb n="510"/>
					<p>κάκιον· ξὺν φαρμάκῳ δὲ ἄμεινον, καὶ ὁκόσῳ ἂν πλείω χρώματα ᾖ, οὐ πονηρόν.</p>
				</div>
				<div n="22" type="section">
					<head>22.</head>
					<p>νοσημάτων ὁκόσων ἀρχομένων, ἢν χολὴ μέλαινα ἢ ἄνω ἢ κάτω ὑπέλθῃ,
						θανάσιμον.</p>
				</div>
				<div n="23" type="section">
					<head>23.</head>
					<p>Ὁκόσοισιν ἐκ νουσημάτων ὀξέων ἢ πολυχρονίων, ἢ ἐκ τρωμάτων, ἢ ἄλλως πως
						λελεπτυσμένοισι χολὴ μέλαινα ἢ ὁκοῖον αἷμα μέλαν ὑπέλθῃ, τῇ ὑστεραίῃ
						ἀποθνήσκουσιν.</p>
				</div>
				<div n="24" type="section">
					<head>24.</head>
					<p>δυσεντερίη ἢν ἀπὸ χολῆς μελαίνης ἄρξηται, θανάσιμον.</p>
				</div>
				<div n="25" type="section">
					<head>25.</head>
					<p>αἷμα ἄνω μὲν ὁκοῖον ἂν ᾖ, κακὸν, κάτω δὲ, ἀγαθὸν, καὶ τὰ μέλανα
						ὑποχωρέοντα.</p>
				</div>
				<div n="26" type="section">
					<head>26.</head>
					<p>ἢν ὑπὸ δυσεντερίης ἐχομένῳ ὁκοῖαι σάρκες ὑποχωρήσωσι, θανάσιμον.</p>
				</div>
				<pb n="512"/>
				<div n="27" type="section">
					<head>27.</head>
					<p>Ὁκόσοισιν ἐν τοῖσι πυρε<unclear/>οῖσιν αἱμοῤῬαγέει πλῆθος ὁκοθενοῦν, ἐν
						τῇσιν ἀναλήψεσι τουτέοισιν αἱ κοιλίαι καθυγραίνονται.</p>
				</div>
				<div n="28" type="section">
					<head>28.</head>
					<p>Ὁκόσοισι χολώδεα τὰ διαχωρήματα, κωφώσιος γενομένης παύεται, καὶ ὁκόσοισι
						κώφωσις, χολωδέων γενομένων παύεται.</p>
				</div>
				<div n="29" type="section">
					<head>29.</head>
					<p>Ὁκόσοισιν ἐν τοῖσι πυρετοῖσιν ἑκταίοισιν ἐοῦσι Ῥίγεα γίνεται, δύσκριτα.</p>
				</div>
				<div n="30" type="section">
					<head>30.</head>
					<p>Ὁκόσοισι παροξυσμοὶ γίνονται, <unclear/>ν ἂν ὥρην ἀφῇ, ἐς τὴν αὔριον τὴν
						αὐτὴν ὥρην ἢν λάβῃ, δύσκριτα.</p>
				</div>
				<div n="31" type="section">
					<head>31.</head>
					<p>τοῖσι κοπιώδεσιν ἐν τοῖσι πυρετοῖσιν, ἐς ἄρθρα καὶ παρὰ τὰς γνάθους μάλιστα
						ἀποστάσιες γίνονται.</p>
				</div>
				<div n="32" type="section">
					<head>32.</head>
					<p>Ὁκόσοισι δὲ ἀνισταμένοισιν ἐκ τῶν νούσων τι πονέσει, ἐνταῦθα ἀποστάσιες
						γίνονται.</p>
				</div>
				<pb n="514"/>
				<div n="33" type="section">
					<head>33.</head>
					<p>ἀτὰρ ἢν καὶ προπεπονηκός τι ᾖ πρὸ τοῦ νοσέειν, ἐνταῦθα στηρίζει ἡ νοῦσος.</p>
				</div>
				<div n="34" type="section">
					<head>34.</head>
					<p>ἢν ὑπὸ πυρετοῦ ἐχομένῳ, οἰδήματος μὴ ἐόντος ἐν τῇ φάρυγγι, πνὶξ ἐξαίφνης
						ἐπιστῇ, θανάσιμον.</p>
				</div>
				<div n="35" type="section">
					<head>35.</head>
					<p>ἢν ὑπὸ πυρετοῦ ἐχομένῳ ὁ τράχηλος ἐξαίφνης ἐπιστραφῇ, καὶ μόλις καταπίνειν
						δύνηται, οἰδήματος μὴ ἐόντος, θανάσιμον.</p>
				</div>
				<div n="36" type="section">
					<head>36.</head>
					<p>ἱδρῶτες πυρεταίνουσιν ἢν ἄρξωνται, ἀγαθοὶ τριταῖοι, καὶ πεμπταῖοι, καὶ
						ἑβδομαῖοι, καὶ ἐναταῖοι, καὶ ἑνδεκαταῖοι, καὶ τεσσαρεσκαιδεκαταῖοι, καὶ
						ἑπτακαιδεκαταῖοι, καὶ μιῇ καὶ εἰκοστῇ, καὶ ἑβδόμῃ καὶ εἰκοστῇ, καὶ τριηκοστῇ
						πρώτῃ, καὶ τριηκοστῇ</p>
					<pb n="516"/>
					<p>τετάρτῃ· οὗτοι γὰρ οἱ ἱδρῶτες νούσους κρίνουσιν· οἱ δὲ μὴ οὕτω γινόμενοι
						πόνον σημαίνουσι καὶ μῆκος νούσου καὶ ὑποτροπιασμούς.</p>
				</div>
				<div n="37" type="section">
					<head>37.</head>
					<p>οἱ ψυχροὶ ἱδρῶτες, ξὺν μὲν ὀξεῖ πυρετῷ γινόμενοι, θάνἀτον, ξὺν πρηϋτέρῳ δὲ,
						μῆκος νούσου σημαίνουσιν.</p>
				</div>
				<div n="38" type="section">
					<head>38.</head>
					<p>καὶ ὅκου ἔνι τοῦ σώματος ἱδρὼς, ἐνταῦθα φράζει τὴν νοῦσον.</p>
				</div>
				<div n="39" type="section">
					<head>39.</head>
					<p>καὶ ὅκου ἔνι τοῦ σώματος θερμὸν ἢ ψυχρὸν, ἐνταῦθα ἡ νοῦσος.</p>
				</div>
				<div n="40" type="section">
					<head>40.</head>
					<p>καὶ ὅκου ἐν ὅλῳ τῷ σώματι μεταβολαὶ, καὶ ἢν τὸ σῶμα καταψύχηται, ἢ αὖθις
						θερμαίνηται, ἢ χρῶμα ἕτερον ἐξ ἑτέρου γίνηται, μῆκος νούσου σημαίνει.</p>
				</div>
				<div n="41" type="section">
					<head>41.</head>
					<p>ἱδρὼς πουλὺς ἐξ ὕπνου ἄνευ τινὸς αἰτίης φανερῆς γινόμενος, τὸ σῶμα σημαίνει
						ὅτι πλείονι τροφῇ χρέεται· ἢν δὲ τροφὴν μὴ λαμβάνοντι τοῦτο γίγνηται,
						σημαίνει ὅτι κενώσιος δέεται.</p>
				</div>
				<pb n="518"/>
				<div n="42" type="section">
					<head>42.</head>
					<p>ἱδρὼς πουλὺς ψυχρὸς ἢ θερμὸς αἰεὶ Ῥέων, ὁ μὲν ψυχρὸς, μέζω, ὁ δὲ θερμὸς,
						ἐλάσσω, νοῦσον σημαίνει.</p>
				</div>
				<div n="43" type="section">
					<head>43.</head>
					<p>οἱ πυρετοὶ ὁκόσοι, μὴ διαλείποντες, διὰ τρίτης ἰσχυρότεροι γίνονται,
						ἐπικίνδυνοι· ὅτῳ δʼ ἂν τρόπῳ διαλείπωσι, σημαίνει ὅτι ἀκίνδυνοι.</p>
				</div>
				<div n="44" type="section">
					<head>44.</head>
					<p>Ὁκόσοισι πυρετοὶ μακροὶ, τουτέοισι φύματα ἢ ἐς τὰ ἄρθρα πόνοι ἐγγίνονται.</p>
				</div>
				<div n="45" type="section">
					<head>45.</head>
					<p>Ὁκόσοισι φύματα, ἢ ἐς τὰ ἄρθρα πόνοι ἐκ πυρετῶν γίγνονται, οὗτοι σιτίοισι
						πλείοσι χρέονται.</p>
				</div>
				<div n="46" type="section">
					<head>46.</head>
					<p>ἢν Ῥῖγος ἐπιπίπτῃ πυρετῷ μὴ διαλείποντι, ἤδη ἀσθενεῖ ἐόντι, θανάσιμον.</p>
				</div>
				<div n="47" type="section">
					<head>47.</head>
					<p>αἱ ἀποχρέμψιες αἱ ἐν τοῖσι πυρετοῖσι τοῖσι μὴ διαλείπουσιν, αἱ πελιδναὶ, καὶ
						αἱματώδεες, καὶ δυσώδεες, καὶ χολώδεες, πᾶσαι κακαί· ἀποχωρέουσαι δὲ καλῶς,
						ἀγαθαὶ, καὶ κατὰ</p>
					<pb n="520"/>
					<p>τὰς διαχωρήσιας, καὶ κατὰ τὰ ο<unclear/>_ρα· ἢν δε μή τι τῶν ξυμφερόντων
						ἐκκρίνηται διὰ τῶν τόπων τούτων, κακόν.</p>
				</div>
				<div n="48" type="section">
					<head>48.</head>
					<p>ἐν τοῖσι μὴ διαλείπουσι πυρετοῖσιν, ἢν τὰ μὲν ἔξω ψυχρὰ ᾖ, τὰ δὲ ἔνδον
						καίηται, καὶ δίψαν ἔχῃ, θανάσιμον.</p>
				</div>
				<div n="49" type="section">
					<head>49.</head>
					<p>ἐν μὴ διαλείποντι πυρετῷ, ἢν χεῖλος, ἢ ὀφρὺς, ἢ ὀφθαλμὸς, ἢ Ῥὶς διαστραφῇ,
						ἢν μὴ βλέπῃ, ἢν μὴ ἀκούῃ, ἀσθενέος ἐόντος τοῦ κάμνοντος, ὅ τι ἂν τουτέων
						γένηται, ἐγγὺς ὁ θάνατος.</p>
				</div>
				<div n="50" type="section">
					<head>50.</head>
					<p>ὅκου ἐν πυρετῷ μὴ διαλείποντι δύσπνοια γίνεται καὶ παραφροσύνη,
						θανάσιμον.</p>
				</div>
				<div n="51" type="section">
					<head>51.</head>
					<p>ἐν τοῖσι πυρετοῖσιν ἀποστήματα μὴ λυόμενα πρὸς τὰς πρώτας κρίσιας, μῆκος
						νούσου σημαίνει.</p>
				</div>
				<pb n="522"/>
				<div n="52" type="section">
					<head>52.</head>
					<p>ὁκόσοι ἐν τοῖσι πυρετοῖσιν, ἢ ἐν τῇσιν ἄλλῃσιν ἀῤῬωστίῃσι κατὰ προαίρεσιν
						δακρύουσιν, οὐδὲν ἄτοπον· ὁκόσοι δὲ μὴ κατὰ προαίρεσιν, ἀτοπώτερον.</p>
				</div>
				<div n="53" type="section">
					<head>53.</head>
					<p>Ὁκόσοισι δὲ ἐπὶ τῶν ὀδόντων ἐν τοῖσι πυρετοῖσι περίγλισχρα γίνεται,
						ἰσχυρότεροι γίνονται οἱ πυρετοί.</p>
				</div>
				<div n="54" type="section">
					<head>54.</head>
					<p>Ὁκόσοισιν ἐπὶ πουλὺ βῆχες ξηραὶ, βραχέα ἐρεθίζουσαι, ἐν πυρετοῖσι καυσώδεσιν,
						οὐ πάνυ τι διψώδεές εἰσιν.</p>
				</div>
				<div n="55" type="section">
					<head>55.</head>
					<p>οἱ ἐπὶ βουβῶσι πυρετοὶ, πάντες κακοὶ, πλὴν τῶν ἐφημέρων.</p>
				</div>
				<div n="56" type="section">
					<head>56.</head>
					<p>πυρέσσοντι ἱδρὼς ἐπιγενόμενος, μὴ ἐκλείποντος τοῦ πυρετοῦ, κακόν· μηκύνει γὰρ
						ἡ νοῦσος, καὶ ὑγρασίην πλείω σημαίνει.</p>
				</div>
				<div n="57" type="section">
					<head>57.</head>
					<p>ὑπὸ σπασμοῦ ἢ τετάνου ἐχομένῳ πυρετὸς ἐπιγενόμενος λύει τὸ νόσημα.</p>
				</div>
				<div n="58" type="section">
					<head>58.</head>
					<p>ὑπὸ καύσου ἐχομένῳ, ἐπιγενομένου Ῥίγεος, λύσις.</p>
				</div>
				<div n="59" type="section">
					<head>59.</head>
					<p>τριταῖος ἀκριβὴς κρίνεται ἐν ἑπτὰ περιόδοισι τὸ μακρότατον.</p>
				</div>
				<pb n="524"/>
				<div n="60" type="section">
					<head>60.</head>
					<p>Ὁκόσοισιν ἂν ἐν τοῖσι πυρετοῖσι τὰ ὦτα κωφωθῇ, αἷμα ἐκ Ῥινῶν Ῥυὲν, ἢ κοιλίη
						ἐκταραχθεῖσα, λύει τὸ νούσημα.</p>
				</div>
				<div n="61" type="section">
					<head>61.</head>
					<p>πυρέσσοντι ἢν μὴ ἐν περισσῇσιν ἡμέρῃσιν ἀφῇ ὁ πυρετὸς, ὑποτροπιάζειν
						εἴωθεν.</p>
				</div>
				<div n="62" type="section">
					<head>62.</head>
					<p>Ὁκόσοισιν ἐν τοῖσι πυρετοῖσιν ἴκτεροι ἐπιγίνονται πρὸ τῶν ἑπτὰ ἡμερῶν, κακὸν,
						ἢν μὴ ξυνδόσιες ὑγρῶν κατὰ τὴν κοιλίην γένωνται.</p>
				</div>
				<div n="63" type="section">
					<head>63.</head>
					<p>Ὁκόσοισιν ἂν ἐν τοῖσι πυρετοῖσι καθʼ ἡμέρην Ῥίγεα γίνηται, καθʼ ἡμέρην οἱ
						πυρετοὶ λύονται.</p>
				</div>
				<div n="64" type="section">
					<head>64.</head>
					<p>Ὁκόσοισιν ἐν τοῖσι πυρετοῖσι τῇ ἑβδόμῃ ἢ τῇ ἐνάτῃ ἢ τῇ ἑνδεκάτῃ ἢ τῇ
						τεσσαρεσκαιδεκάτῃ ἴκτεροι ἐπιγίνονται, ἀγαθὸν, ἢν μὴ τὸ δεξιὸν ὑποχόνδριον
						σκληρὸν ᾖ· ἢν δὲ μὴ, οὐκ ἀγαθόν.</p>
				</div>
				<div n="65" type="section">
					<head>65.</head>
					<p>ἐν τοῖσι πυρετοῖσι περὶ τὴν κοιλίην καῦμα ἰσχυρὸν καὶ καρδιωγμὸς, κακόν.</p>
				</div>
				<pb n="526"/>
				<div n="66" type="section">
					<head>66.</head>
					<p>ἐν τοῖσι πυρετοῖσι τοῖσιν ὀξέσιν οἱ σπασμοὶ καὶ οἱ περὶ τὰ σπλάγχνα πόνοι
						ἰσχυροὶ, κακόν.</p>
				</div>
				<div n="67" type="section">
					<head>67.</head>
					<p>ἐν τοῖσι πυρετοῖσιν οἱ ἐκ τῶν ὕπνων φόβοι, ἢ σπασμοὶ, κακόν.</p>
				</div>
				<div n="68" type="section">
					<head>68.</head>
					<p>ἐν τοῖσι πυρετοῖσι τὸ πνεῦμα προσκόπτον, κακόν· σπασμὸν γὰρ σημαίνει.</p>
				</div>
				<div n="69" type="section">
					<head>69.</head>
					<p>Ὁκόσοισιν οὖρα παχέα, θρομβώδεα, ὀλίγα, οὐκ ἀπυρέτοισι, πλῆθος ἐπελθὸν ἐκ
						τουτέων λεπτὸν ὠφελέει· μάλιστα δὲ τὰ τοιαῦτα ἔρχεται, οἷσιν ἐξ ἀρχῆς, ἢ διὰ
						ταχέων ὑπόστασιν ἴσχει.</p>
				</div>
				<div n="70" type="section">
					<head>70.</head>
					<p>Ὁκόσοισι δὲ ἐν πυρετοῖσι τὰ οὖρα ἀνατεταραγμένα οἷον ὑποζυγίου, τουτέοισι
						κεφαλαλγίαι ἢ πάρεισιν, ἢ παρέσονται.</p>
				</div>
				<div n="71" type="section">
					<head>71.</head>
					<p>Ὁκόσοισιν ἑβδομαῖα κρίνεται, τουτέοισιν ἐπινέφελον ἴσχει τὸ οὖρον τῇ τετάρτῃ
						ἐρυθρὸν, καὶ τἄλλα κατὰ λόγον.</p>
				</div>
				<pb n="528"/>
				<div n="72" type="section">
					<head>72.</head>
					<p>Ὁκόσοισιν οὖρα διαφανέα λευκὰ, πονηρά· μάλιστα δὲ ἐν τοῖσι φρενιτικοῖσιν
						ἐπιφαίνεται.</p>
				</div>
				<div n="73" type="section">
					<head>73.</head>
					<p>Ὁκόσοισιν ὑποχόνδρια μετέωρα, διαβορβορύζοντα, ὀσφύος ἀλγήματος ἐπιγενομένου,
						αἱ κοιλίαι τουτέοισι καθυγραίνονται, ἢν μὴ φῦσαι καταῤῬαγέωσιν, ἢ οὔρου
						πλῆθος ἐπέλθῃ· ἐν πυρετοῖσι δὲ ταῦτα.</p>
				</div>
				<div n="74" type="section">
					<head>74.</head>
					<p>Ὁκόσοισιν ἐλπὶς ἐς ἄρθρα ἀφίστασθαι, Ῥύεται τῆς ἀποστάσιος οὖρον πουλὺ,
						κάρτα παχὺ, καὶ λευκὸν γινόμενον, οἷον</p>
					<pb n="530"/>
					<p>ἐν τοῖσι κοπιώδεσι πυρετοῖσι τεταρταίοισιν ἄρχεται ἐνίοισι γίνεσθαι· ἢν δὲ
						καὶ ἐκ τῶν Ῥινῶν αἱμοῤῬαγήσῃ, καὶ πάνυ ταχὺ λύεται.</p>
				</div>
				<div n="75" type="section">
					<head>75.</head>
					<p>ἢν αἷμα ἢ πῦον οὐρέῃ, τῶν νεφρῶν ἢ τῆς κύστιος ἕλκωσιν σημαίνει.</p>
				</div>
				<div n="76" type="section">
					<head>76.</head>
					<p>Ὁκόσοισιν ἐν τῷ οὔρῳ παχεῖ ἐόντι σαρκία σμικρὰ ὥσπερ τρίχες συνεξέρχονται,
						τουτέοισιν ἀπὸ τῶν νεφρῶν ἐκκρίνεται.</p>
				</div>
				<div n="77" type="section">
					<head>77.</head>
					<p>Ὁκόσοισιν ἐν τῷ οὔρῳ παχεῖ ἐόντι πιτυρώδεα συνεξουρέεται, τουτέοισιν ἡ κύστις
						ψωριᾷ.</p>
				</div>
				<div n="78" type="section">
					<head>78.</head>
					<p>ὁκόσοι ἀπὸ ταὐτομάτου αἷμα οὐρέουσι, τουτέοισιν ἀπὸ τῶν νεφρῶν φλεβίου Ῥῆξιν
						σημαίνει.</p>
				</div>
				<div n="79" type="section">
					<head>79.</head>
					<p>Ὁκόσοισιν ἐν τῷ οὔρῳ ψαμμώδεα ὑφίσταται, τουτέοισιν ἡ κύστις λιθιᾷ.</p>
				</div>
				<div n="80" type="section">
					<head>80.</head>
					<p>ἢν αἷμα· οὐρέῃ καὶ θρόμβους, καὶ στραγγουρίην ἔχῃ,</p>
					<pb n="532"/>
					<p>καὶ ὀδύνη ἐμπίπτῃ ἐς τὸ ὑπογάστριον καὶ ἐς τὸν περίνεον, τὰ περὶ τὴν κύστιν
						πονέει.</p>
				</div>
				<div n="81" type="section">
					<head>81.</head>
					<p>ἢν αἷμα καὶ πῦον οὐρέῃ καὶ λεπίδας, καὶ ὀσμὴ βαρέη ᾖ, τῆς κύστιος ἕλκωσιν
						σημαίνει.</p>
				</div>
				<div n="82" type="section">
					<head>82.</head>
					<p>Ὁκόσοισιν ἐν τῇ οὐρήθρῃ φύματα φύεται, τουτέοισι, διαπυήσαντος καὶ
						ἐκραγέντος, λύσις.</p>
				</div>
				<div n="83" type="section">
					<head>83.</head>
					<p>οὔρησις νύκτωρ πολλὴ γινομένη, σμικρὴν τὴν ὑποχώρησιν σημαίνει.</p>
				</div>
			</div>
			<div n="5" type="chapter">
				<head>ΤΜΗΜΑ ΠΕΜΠΤΟΝ</head>
				<div n="1" type="section">
					<head>1.</head>
					<p>σπασμὸς ἐξ ἐλλεβόρου, θανάσιμον.</p>
				</div>
				<div n="2" type="section">
					<head>2.</head>
					<p>ἐπὶ τρώματι σπασμὸς ἐπιγενόμενος, θανάσιμον.</p>
				</div>
				<div n="3" type="section">
					<head>3.</head>
					<p>αἵματος πολλοῦ Ῥυέντος, σπασμὸς ἢ λυγμὸς ἐπιγενόμενος, κακόν.</p>
				</div>
				<div n="4" type="section">
					<head>4.</head>
					<p>ἐπὶ ὑπερκαθάρσει σπασμὸς ἢ λυγμὸς ἐπιγενόμενος, κακόν.</p>
				</div>
				<pb n="534"/>
				<div n="5" type="section">
					<head>5.</head>
					<p>ἢν μεθύων ἐξαίφνης ἄφωνός τις γένηται, σπασθεὶς ἀποθνήσκει, ἢν μὴ πυρετὸς
						ἐπιλάβῃ, ἢ ἐς τὴν ὥρην ἐλθὼν, καθʼ ἣν αἱ κραιπάλαι λύονται, φθέγξηται.</p>
				</div>
				<div n="6" type="section">
					<head>6.</head>
					<p>ὁκόσοι ὑπὸ τετάνου ἁλίσκονται, ἐν τέσσαρσιν ἡμέρῃσιν ἀπόλλυνται· ἢν δὲ ταύτας
						διαφύγωσιν, ὑγιέες γίνονται.</p>
				</div>
				<div n="7" type="section">
					<head>7.</head>
					<p>τὰ ἐπιληπτικὰ ὁκόσοισι πρὸ τῆς ἥβης γίνεται, μετάστασιν ἴσχει· ὁκόσοισι δὲ
						πέντε καὶ εἴκοσιν ἐτέων γίνεται, τουτέοισι τὰ πολλὰ ξυναποθνήσκει.</p>
				</div>
				<div n="8" type="section">
					<head>8.</head>
					<p>ὁκόσοι πλευριτικοὶ γενόμενοι οὐκ ἀνακαθαίρονται ἐν τεσσαρεσκαίδεκα ἡμέρῃσι,
						τουτέοισιν ἐς ἐμπύημα καθίσταται.</p>
				</div>
				<div n="9" type="section">
					<head>9.</head>
					<p>φθίσις γίνεται μάλιστα ἡλικίῃσι τῇσιν ἀπὸ ὀκτωκαίδεκα ἐτέων μέχρι πέντε καὶ
						τριήκοντα ἐτέων.</p>
				</div>
				<div n="10" type="section">
					<head>10.</head>
					<p>ὁκόσοι κυνάγχην διαφεύγουσι, καὶ ἐς τὸν πλεύμονα αὐτέοισι</p>
					<pb n="536"/>
					<p>τρέπεται, ἐν ἑπτὰ ἡμέρῃσιν ἀποθνήσκουσιν· ἢν δὲ ταύτας διαφύγωσιν, ἒμπυοι
						γίνονται.</p>
				</div>
				<div n="11" type="section">
					<head>11.</head>
					<p>τοῖσιν ὑπὸ τῶν φθισίων ἐνοχλουμένοισιν, ἢν τὸ πτύσμα, ὅπερ ἂν ἀποβήσσωσι,
						βαρὺ ὄζῃ ἐπὶ τοὺς ἄνθρακας ἐπιχεόμενον, καὶ αἱ τρίχες ἀπὸ τῆς κεφαλῆς
						Ῥέωσι, θανατῶδες.</p>
				</div>
				<div n="12" type="section">
					<head>12.</head>
					<p>Ὁκόσοισι φθισιῶσιν αἱ τρίχες ἀπὸ τῆς κεφαλῆς Ῥέουσιν, οὗτοι, διαῤῬοίης
						ἐπιγενομένης, ἀποθνήσκουσιν.</p>
				</div>
				<div n="13" type="section">
					<head>13.</head>
					<p>ὁκόσοι αἷμα ἀφρῶδες ἀναπτύουσι, τουτέοισιν ἐκ τοῦ πλεύμονος ἡ τοιαύτη ἀναγωγὴ
						γίνεται.</p>
				</div>
				<div n="14" type="section">
					<head>14.</head>
					<p>ὑπὸ φθίσιος ἐχομένῳ διάῤῬοια ἐπιγενομένη, θανατῶδες.</p>
				</div>
				<div n="15" type="section">
					<head>15.</head>
					<p>ὁκόσοι ἐκ πλευρίτιδος ἔμπυοι γίνονται, ἢν ἀνακαθαρθῶσιν ἐν τεσσαράκοντα
						ἡμέρῃσιν, ἀφʼ ἧς ἂν ἡ Ῥῆξις γένηται, παύονται· ἢν δὲ μὴ, ἐς φθίσιν
						μεθίσταντα.</p>
				</div>
				<div n="16" type="section">
					<head>16.</head>
					<p>τὸ θερμὸν βλάπτει ταῦτα πλεονάκις χρεομένοισι, σαρκῶν ἐκθήλυνσιν, νεύρων
						ἀκράτειαν, γνώμης νάρκωσιν, αἱμμῤῬαγίας, λειποθυμίας, ταῦτα οἷσι
						θάνατος.</p>
				</div>
				<pb n="538"/>
				<div n="17" type="section">
					<head>17.</head>
					<p>τὸ δὲ ψυχρὸν, σπασμοὺς, τετάνους, μελασμοὺς καὶ Ῥίγεα πυρετώδεα.</p>
				</div>
				<div n="18" type="section">
					<head>18.</head>
					<p>τὸ ψυχρὸν, πολέμιον ὀστέοισιν, ὀδοῦσι, νεύροισὶν, ἐγκεφάλῳ, νωτιαίῳ μυελῷ· τὸ
						δὲ θερμὸν ὠφέλιμον.</p>
				</div>
				<div n="19" type="section">
					<head>19.</head>
					<p>ὁκόσα κατέψυκται, ἐκθερμαίνειν, πλὴν ὁκόσα αἱμοῤῬαγέει, ἢ μέλλει.</p>
				</div>
				<div n="20" type="section">
					<head>20.</head>
					<p>ἕλκεσι τὸ μὲν ψυχρὸν δακνῶδες, δέρμα περισκληρύνει, ὀδύνην ἀνεκπύητον ποιέει,
						μελαίνει, Ῥίγεα πυρετώδεα ποιέει, σπασμοὺς καὶ τετάνους.</p>
				</div>
				<div n="21" type="section">
					<head>21.</head>
					<p>ἔστι δὲ ὅκου ἐπὶ τετάνου ἄνευ ἕλκεος νέῳ εὐσάρκῳ, θέρεος μέσου, ψυχροῦ πολλοῦ
						κατάχυσις ἐπανάκλησιν θέρμης ποιέεται· θέρμη δὲ ταῦτα Ῥύεται.</p>
				</div>
				<div n="22" type="section">
					<head>22.</head>
					<p>τὸ θερμὸν ἐκπυητικὸν, οὐκ ἐπὶ παντὶ ἕλκεϊ, μέγιστον σημεῖον ἐς ἀσφαλείην,
						δέρμα μαλάσσει, ἰσχναίνει, ἀνώδυνον, Ῥιγέων, σπασμῶν, τετάνων παρηγορικόν·
						τὰ δὲ ἐν τῇ κεφαλῇ, καὶ καρηβαρίην λύει· πλεῖστον δὲ διαφέρει ὀστέων
						κατήγμασι, μάλιστα</p>
					<pb n="540"/>
					<p>δὲ τοῖσιν ἐψιλωμένοισι, τουτέων δὲ μάλιστα, τοῖσιν ἐν κεφαλῇ ἕλκεα ἔχουσι·
						καὶ ὁκόσα ὑπὸ ψύξιος θνήσκει, ἢ ἑλκοῦται, καὶ ἕρπησιν ἐσθιομένοισιν, ἕδρῃ,
						αἰδοίῳ, ὑστέρῃ, κύστει, τουτέοισι τὸ μὲν θερμὸν φίλιον καὶ κρῖνον, τὸ δὲ
						ψυχρὸν πολέμιον καὶ κτεῖνον.</p>
				</div>
				<div n="23" type="section">
					<head>23.</head>
					<p>ἐν τουτέοισι δεῖ τῷ ψυχρῷ χρέεσθαι, ὁκόθεν αἱμοῤῬαγέει, ἢ μέλλει, μὴ ἐπʼ
						αὐτὰ, ἀλλὰ περὶ αὐτὰ, ὁκόθεν ἐπιῤῬεῖ· καὶ ὁκόσαι φλεγμοναὶ, ἢ ἐπιφλογίσματα
						ἐς τὸ ἐρυθρόν καὶ ὕφαιμον Ῥέποντα αἵματι νεαρῷ, ἐπὶ ταῦτα, ἐπεὶ τά γε
						παλαιὰ μελαίνει· καὶ ἐρυσίπελας τὸ μὴ ἑλκούμενον, ἐπεὶ τό γε ἑλκούμενον
						βλάπτει.</p>
				</div>
				<div n="24" type="section">
					<head>24.</head>
					<p>τὰ ψυχρὰ, οἷον χιὼν, κρύσταλλος, τῷ στήθεϊ πολέμια, βηχέων κινητικὰ,
						αἱμοῤῬοϊκαὶ, καταῤῬοϊκά.</p>
				</div>
				<div n="25" type="section">
					<head>25.</head>
					<p>τὰ ἐν ἄρθροισιν οἰδήματα καὶ ἀλγήματα, ἄτερ ἕλκεος, καὶ ποδαγρικὰ, καὶ
						σπάσματα, τουτέων τὰ πλεῖστα ψυχρὸν πολλὸν καταχεόμενον Ῥηΐζει τε καὶ
						ἰσχναίνει, καὶ ὀδύνην λύει· νάρκη δὲ μετρίη ὀδύνης λυτική.</p>
				</div>
				<pb n="542"/>
				<div n="26" type="section">
					<head>26.</head>
					<p>ὕδωρ τὸ ταχέως θερμαινόμενον καὶ ταχέως ψυχόμενον, κουφότατον.</p>
				</div>
				<div n="27" type="section">
					<head>27.</head>
					<p>Ὁκόσοισι πιεῖν ὀρέξιες νύκτωρ τοῖσι πάνυ διψῶσιν, ἢν ἐπικοιμηθῶσιν,
						ἀγαθὸν.</p>
				</div>
				<div n="28" type="section">
					<head>28.</head>
					<p>γυναικείων ἀγωγὸν, ἡ ἐν ἀρώμασι πυρίη, πολλαχῆ δὲ καὶ ἐς ἄλλα χρησίμη ἂν ἦν,
						εἰ μὴ καρηβαρίας ἐνεποίεεν.</p>
				</div>
				<div n="29" type="section">
					<head>29.</head>
					<p>τὰς κυούσας φαρμακεύειν, ἢν ὀργᾷ, τετράμηνα, καὶ ἄχρι ἑπτὰ μηνῶν ἧσσον· τὰ δὲ
						νήπια καὶ πρεσβύτερα εὐλαβέεσθαι.</p>
				</div>
				<div n="30" type="section">
					<head>30.</head>
					<p>γυναικὶ ἐν γαστρὶ ἐχούσῃ ὑπό τινος τῶν ὀξέων νουσημάτων ληφθῆναι,
						θανατῶδες.</p>
				</div>
				<div n="31" type="section">
					<head>31.</head>
					<p>γυνὴ ἐν γαστρὶ ἔχουσα, φλεβοτομηθεῖσα, ἐκτιτρώσκει· καὶ μᾶλλον ᾖσι μεῖζον τὸ
						ἔμβρυον.</p>
				</div>
				<div n="32" type="section">
					<head>32.</head>
					<p>γυναικὶ αἷμα ἐμεούσῃ, τῶν καταμηνίων Ῥαγέντων, λύσις.</p>
				</div>
				<pb n="544"/>
				<div n="33" type="section">
					<head>33.</head>
					<p>γυναικὶ, τῶν καταμηνίων ἐκλειπόντων, αἷμα ἐκ τῶν Ῥινῶν Ῥυῆναι, ἀγαθόν.</p>
				</div>
				<div n="34" type="section">
					<head>34.</head>
					<p>γυναικὶ ἐν γαστρὶ ἐχούσῃ, ἢν ἡ κοιλίη πουλλὰ Ῥυῇ, κίνδυνος ἐκτρῶσαι.</p>
				</div>
				<div n="35" type="section">
					<head>35.</head>
					<p>γυναικὶ ὑπὸ ὑστερικῶν ἐνοχλουμένῃ, ἢ δυστοκούσῃ, πταρμὸς ἐπιγινόμενος,
						ἀγαθόν.</p>
				</div>
				<div n="36" type="section">
					<head>36.</head>
					<p>γυναικὶ τὰ καταμήνια ἄχροα, καὶ μὴ κατὰ τὰ αὐτὰ αἰεὶ γινόμενα, καθάρσιος
						δεῖσθαι σημαίνει.</p>
				</div>
				<div n="37" type="section">
					<head>37.</head>
					<p>γυναικὶ ἐν γαστρὶ ἐχούσῃ, ἢν οἱ μασθοὶ ἐξαίφνης ἰσχνοὶ γένωνται,
						ἐκτιτρώσκει.</p>
				</div>
				<div n="38" type="section">
					<head>38.</head>
					<p>γυναικὶ ἐν γαστρὶ ἐχούσῃ ἢν ὁ ἕτερος μασθὸς ἰσχνὸς γένηται, δίδυμα ἐχούσῃ,
						θάτερον ἐκτιτρώσκει· καὶ ἢν μὲν ὁ δεξιὸς ἰσχνὸς γένηται, τὸ ἄρσεν· ἢν δὲ ὁ
						ἀριστερὸς, τὸ θῆλυ.</p>
				</div>
				<div n="39" type="section">
					<head>39.</head>
					<p>ἢν γυνὴ μὴ κύουσα, μηδὲ τετοκυῖα, γάλα ἔχῃ, ταύτῃ τὰ καταμήνια
						ἐκλέλοιπεν.</p>
				</div>
				<div n="40" type="section">
					<head>40.</head>
					<p>γυναιξὶν ὁκόσῃσιν ἐς τοὺς τιτθοὺς αἷμα συστρέφεται, μανίην σημαίνει.</p>
				</div>
				<pb n="546"/>
				<div n="41" type="section">
					<head>41.</head>
					<p>γυναῖκα ἢν θέλῃς εἰδέναι εἰ κύει, ἐπὴν καθεύδειν μέλλῃ, ἀδείπνῳ ἐούσῃ,
						μελίκρητον διδόναι πιεῖν· κἢν μὲν στρόφος αὐτὴν ἔχῃ περὶ τὴν γαστέρα, κύει·
						ἢν δὲ μὴ, οὐ κύει.</p>
				</div>
				<div n="42" type="section">
					<head>42.</head>
					<p>γυνὴ ἔγκυος, ἢν μὲν <unclear/>ρσεν κύῃ, εὔχροός ἐστιν· ἢν δὲ θῆλυ,
						δύσχροος.</p>
				</div>
				<div n="43" type="section">
					<head>43.</head>
					<p>ἢν γυναικὶ κυούσῃ ἐρυσίπελας ἐν τῇ ὑστέρῃ γένηται, θανατῶδες.</p>
				</div>
				<div n="44" type="section">
					<head>44.</head>
					<p>ὁκόσαι παρὰ φύσιν λεπταὶ ἐοῦσαι ἐν γαστρὶ ἔχουσιν, ἐκτιτρώσκουσι, πρὶν ἢ
						παχυνθῆναι.</p>
				</div>
				<pb n="548"/>
				<div n="45" type="section">
					<head>45.</head>
					<p>ὁκόσαι δὲ μετρίως τὸ σῶμα ἔχουσαι ἐκτιτρώσκουσι δίμηνα καὶ τρίμηνα ἄτερ
						προφάσιος φανερῆς, ταύτῃσιν αἱ κοτυληδόνες μύξης μεσταί εἰσι, καὶ οὐ
						δύνανται κρατέειν ὑπὸ τοῦ βάρεος τὸ ἔμβρυον, ἀλλʼ ἀποῤῬήγνυνται.</p>
				</div>
				<div n="46" type="section">
					<head>46.</head>
					<p>ὁκόσαι παρὰ φύσιν παχεῖαι ἐοῦσαι μὴ ξυλλαμβάνουσιν ἐν γαστρὶ, ταύτῃσι τὸ
						ἐπίπλοον τὸ στόμα τῶν ὑστερέων ἀποπιέζει, καὶ, πρὶν ἢ λεπτυνθῆναι, οὐ
						κύουσιν.</p>
				</div>
				<div n="47" type="section">
					<head>47.</head>
					<p>ἢν ὑστέρη ἐν τῷ ἰσχίῳ ἐγκειμένη διαπυήσῃ, ἀνάγκη ἔμμοτον γενέσθαι.</p>
				</div>
				<pb n="550"/>
				<div n="48" type="section">
					<head>48.</head>
					<p>ἔμβρυα τὰ μὲν ἄρσενα ἐν τοῖσι δεξιοῖσι, τὰ δὲ θήλεα ἐν τοῖσιν ἀριστεροῖσι
						μᾶλλον.</p>
				</div>
				<div n="49" type="section">
					<head>49.</head>
					<p>ὑστέρων ἐκπτώσιες, πταρμικὸν προσθεὶς, ἐπιλάμβανε τοὺς μυκτῆρας καὶ τὸ
						στόμα.</p>
				</div>
				<div n="50" type="section">
					<head>50.</head>
					<p>γυναικὶ τὰ καταμήνια ἢν βούλῃ ἐπισχεῖν, σικύην ὡς μεγίστην πρὸς τοὺς τιτθοὺς
						πρόσβαλλε.</p>
				</div>
				<div n="51" type="section">
					<head>51.</head>
					<p>ὁκόσαι ἐν γαστρὶ ἔχουσι, τουτέων τὸ στόμα τῶν ὑστερέων ξυμμέμυκεν.</p>
				</div>
				<div n="52" type="section">
					<head>52.</head>
					<p>ἢν γυναικὶ ἐν γαστρὶ ἐχούσῃ γάλα πουλὺ ἐκ τῶν μαζῶν Ῥυῇ, ἀσθενὲς τὸ ἔμβρυον
						σημαίνει· ἢν δὲ στερεοὶ οἱ μαστοὶ ἔωσιν, ὑγιεινότερον τὸ ἔμβρυον
						σημαίνει.</p>
				</div>
				<div n="53" type="section">
					<head>53.</head>
					<p>ὁκόσαι διαφθείρειν μέλλουσι τὰ ἔμβρυα, ταύτῃσιν οἱ</p>
					<pb n="552"/>
					<p>τιτθοὶ ἰσχνοὶ γίνονται· ἢν δὲ πάλιν σκληροὶ γένωνται, ὀδύνη ἔσται ἢ ἐν τοῖσι
						τιτθοῖσιν, ἢ ἐν τοῖσιν ἰσχίοισιν, ἢ ἐν τοῖσιν ὀφθαλμοῖσιν, ἢ ἐν τοῖσι
						γούνασι, καὶ οὐ διαφθείρουσιν.</p>
				</div>
				<div n="54" type="section">
					<head>54.</head>
					<p>Ὀκόσῃσι τὸ στόμα τῶν ὑστερέων σκληρόν ἐστι, ταύτῃσιν ἀνάγκη τὸ στόμα τῶν
						ὑστερέων ξυμμύειν.</p>
				</div>
				<div n="55" type="section">
					<head>55.</head>
					<p>ὁκόσαι ἐν γαστρὶ ἔχουσαι ὑπὸ πυρετῶν λαμβάνονται, καὶ ἰσχυρῶς ἰσχναίνονται,
						ἄνευ προφάσιος φανερῆς τίκτουσι χαλεπῶς καὶ ἐπικινδύνως, ἢ ἐκτιτρώκουσαι
						κινδυνεύουσιν.</p>
				</div>
				<div n="56" type="section">
					<head>56.</head>
					<p>ἐπὶ Ῥόῳ γυναικείῳ σπασμὸς καὶ λειποθυμίη ἢν ἐπιγένηται, κακόν.</p>
				</div>
				<div n="57" type="section">
					<head>57.</head>
					<p>καταμηνίων γενομένων πλειόνων, νοῦσοι ξυμβαίνουσι, καὶ, μὴ γινομένων, ἀπὸ τῆς
						ὑστέρης γίνονται νοῦσοι.</p>
				</div>
				<div n="58" type="section">
					<head>58.</head>
					<p>ἐπὶ ἀρχῷ φλεγμαίνοντι, καὶ ὑστέρῃ φλεγμαινούσῃ,</p>
					<pb n="554"/>
					<p>στραγγουρίη ἐπιγίνεται, καὶ ἐπὶ νεφροῖσιν ἐμπύοισι στραγγουρίη ἐπιγίνεται,
						ἐπὶ δὲ ἥπατι φλεγμαίνοντι λὺγξ ἐπιγίνεται.</p>
				</div>
				<div n="59" type="section">
					<head>59.</head>
					<p>γυνὴ ἢν μὴ λαμβάνῃ ἐν γαστρὶ, βούλῃ δὲ εἰδέναι εἰ λήψεται, περικαλύψας
						ἱματίοισι, θυμία κάτω· κἢν μὲν πορεύεσθαι δοκέῃ ἡ ὀδμὴ διὰ τοῦ σώματος ἐς
						τὰς Ῥῖνας καὶ ἐς τὸ στόμα, γίνωσκε ὅτι αὐτὴ οὐ διʼ ἑωυτὴν ἄγονός ἐστίν.</p>
				</div>
				<div n="60" type="section">
					<head>60.</head>
					<p>ἢν γυναικὶ ἐν γαστρὶ ἐχούσῃ αἱ καθάρσιες πορεύωνται, ἀδύνατον τὸ ἔμβρυον
						ὑγιαίνειν.</p>
				</div>
				<div n="61" type="section">
					<head>61.</head>
					<p>ἢν γυναικὶ αἱ καθάρσιες μὴ πορεύωνται, μήτε φρίκης, μήτε πυρετοῦ
						ἐπιγινομένου, ἆσαι δὲ αὐτῇ προσπίπτωσι, λογίζου ταύτην ἐν γαστρὶ ἔχειν.</p>
				</div>
				<div n="62" type="section">
					<head>62.</head>
					<p>ὁκόσαι ψυχρὰς καὶ πυκνὰς τὰς μήτρας ἔχουσιν, οὐ κυΐσκουσιν· καὶ ὁκόσαι
						καθύγρους ἔχουσι τὰς μήτρας, οὐ κυΐσκουσιν, ἀποσβέννυται γὰρ ὁ γόνος· καὶ
						ὁκόσαι ξηρὰς μᾶλλον καὶ περικαέας, ἐνδείῃ γὰρ τῆς τροφῆς φθείρεται τὸ
						σπέρμα· ὁκόσαι</p>
					<pb n="556"/>
					<p>δὲ ἐξ ἀμφοτέρων τὴν κρᾶσιν ἔχουσι ξύμμετρον, αἱ τοιαῦται ἐπίτεκνοι
						γίνονται.</p>
				</div>
				<div n="63" type="section">
					<head>63.</head>
					<p>παραπλησίως δὲ καὶ ἐπὶ τῶν ἀῤῬένων· ἢ γὰρ διὰ τὴν ἀραιότητα τοῦ σώματος τὸ
						πνεῦμα ἔξω φέρεται πρὸς τὸ μὴ παραπέμπειν τὸ σπέρμα· ἢ διὰ τὴν πυκνότητα τὸ
						ὑγρὸν οὐ διαχωρέει ἔξω· ἢ διὰ τὴν ψυχρότητα οὐκ ἐκπυροῦται, ὥστε ἀθροίζεσθαι
						πρὸς τὸν τόπον τοῦτον· ἢ διὰ τὴν θερμασίην τὸ αὐτὸ τοῦτο γίνεται.</p>
				</div>
				<div n="64" type="section">
					<head>64.</head>
					<p>γάλα διδόναι κεφαλαλγέουσι κακόν· κακὸν δὲ καὶ πυρεταίνουσι, καὶ οἷσιν
						ὑποχόνδρια μετέωρα καὶ διαβορβορύζοντα, καὶ τοῖσι</p>
					<pb n="558"/>
					<p>διψώδεσι· κακὸν δὲ, καὶ οἷσι χολώδεες αἱ ὑπ χωρήσιες ἐν ὀξέσι πυρετοῖσιν
						ἐοῦσι, καὶ οἷσιν αἵματος πολλοῦ διαχώρησις γέγονεν· ἁρμόζει δὲ φθινώδεσι μὴ
						λίην πολλῷ πυρέσσουσιν· διδόναι δὲ καὶ ἐν πυρετοῖσι μακροῖσι βληχροῖσι,
						μηδενὸς τῶν προειρημένων σημείων παρεόντος, παρὰ λόγον δὲ ἐκτετηκότων.</p>
				</div>
				<div n="65" type="section">
					<head>65.</head>
					<p>Ὁκόσοισιν οἰδήματα ἐφʼ ἕλκεσι φαίνεται, οὐ μάλα σπῶνται, οὐδὲ μαίνονται·
						τουτέων δὲ ἀφανισθέντων ἐξαίφνης, τοῖσι μὲν ὄπισθεν σπασμοὶ, τέτανοι, τοῖσι
						δὲ ἔμπροσθεν μανίαι, ὀδύναι πλευροῦ ὀξεῖαι, ἢ ἐμπύησις, ἢ δυσεντερίη, ἢν
						ἐρυθρὰ μᾶλλον ᾖ τὰ οἰδήματα.</p>
				</div>
				<pb n="560"/>
				<div n="66" type="section">
					<head>66.</head>
					<p>ἢν, τραυμάτων ἰσχυρῶν ἐόντων καὶ πονηρῶν, οἴδημα μὴ φαίνηται, μέγα κακόν.</p>
				</div>
				<div n="67" type="section">
					<head>67.</head>
					<p>τὰ χαῦνα, χρηστὰ, τὰ ἔνωμα, κακά.</p>
				</div>
				<div n="68" type="section">
					<head>68.</head>
					<p>τῷ τὰ ὄπισθεν τῆς κεφαλῆς ὀδυνωμένῳ ἡ ἐν μετώπῳ ὀρθίη φλὲψ τμηθεῖσα,
						ὠφελέει.</p>
				</div>
				<div n="69" type="section">
					<head>69.</head>
					<p>Ῥίγεα ἄρχεται, γυναιξὶ μὲν ἐξ ὀσφύος μᾶλλον καὶ διὰ νώτου ἐς κεφαλήν· ἀτὰρ
						καὶ ἀνδράσι μᾶλλον ὄπισθεν, ἢ ἔμπροσθεν τοῦ σώματος, οἷον ἀπὸ πήχεων καὶ
						μηρῶν· ἀτὰρ καὶ τὸ δέρμα ἀραιὸν ἔχουσι, δηλοῖ δὲ τοῦτο ἡ θρίξ.</p>
				</div>
				<pb n="562"/>
				<div n="70" type="section">
					<head>70.</head>
					<p>οἱ ὑπὸ τεταρταίων ἁλισκόμενοι ὑπὸ σπασμοῦ οὐ πάνυ τι ἁλίσκονται· ἢν δὲ
						ἁλίσκωνται πρότερον, εἶτα ἐπιγένηται τεταρταῖος, παύονται.</p>
				</div>
				<div n="71" type="section">
					<head>71.</head>
					<p>Ὁκόσοισι δέρματα περιτείνεται καρφαλέα καὶ σκληρὰ, ἄνευ ἱδρῶτος τελευτῶσιν·
						ὁκόσοισι δὲ χαλαρὰ καὶ ἀραιὰ, σὺν ἱδρῶτι τελευτῶσιν.</p>
				</div>
				<div n="72" type="section">
					<head>72.</head>
					<p>οἱ ἰκτεριώδεες οὐ πάνυ τι πνευματώδεές εἰσιν.</p>
				</div>
			</div>
			<div n="6" type="chapter">
				<head>ΤΜΗΜΑ ΕΚΤΟΝ.</head>
				<div n="1" type="section">
					<head>1.</head>
					<p>ἐν τῇσι χρονίῃσι λειεντερίῃσιν ὀξυρεγμίη ἐπιγινομένη, μὴ γενομένη πρότερον,
						σημεῖον ἀγαθόν.</p>
				</div>
				<div n="2" type="section">
					<head>2.</head>
					<p>οἷσι Ῥῖνες ὑγρότεραι φύσει, καὶ ἡ γονὴ ὑγροτέρη, ὑγιαίνουσι νοσηρότερον·
						οἷσι δὲ τἀναντία, ὑγιεινότερον.</p>
				</div>
				<pb n="564"/>
				<div n="3" type="section">
					<head>3.</head>
					<p>ἐν τῇσι μακρῇσι δυσεντερίῃσιν αἱ ἀποσιτίαι, κακόν· καὶ ξὺν πυρετῷ,
						κάκιον.</p>
				</div>
				<div n="4" type="section">
					<head>4.</head>
					<p>τὰ περιμάδαρα ἕλκεα, κακοήθεα.</p>
				</div>
				<div n="5" type="section">
					<head>5.</head>
					<p>τῶν ὀδυνέων ἐν πλευρῇσι, καὶ ἐν στήθεσι, καὶ ἐν τοῖσιν ἄλλοισι μέρεσιν, ἢν
						μέγα διαφέρωσι, καταμαθητέον.</p>
				</div>
				<div n="6" type="section">
					<head>6.</head>
					<p>τὰ νεφριτικὰ, καὶ ὁκόσα κατὰ τὴν κύστιν, ἐργωδῶς ὑγιάζεται τοῖσι
						πρεσβύτῃσιν.</p>
				</div>
				<div n="7" type="section">
					<head>7.</head>
					<p>τὰ ἀλγήματα τὰ κατὰ τὴν κοιλίην γινόμενα, τὰ μὲν μετέωρα κουφότερα, τὰ δὲ μὴ
						μετέωρα, ἰσχυρότερα.</p>
				</div>
				<div n="8" type="section">
					<head>8.</head>
					<p>τοῖσιν ὑδρωπικοῖσι τὰ γινόμενα ἕλκεα ἐν τῷ σώματι, οὐ Ῥηϊδίως ὑγιάζεται.</p>
				</div>
				<pb n="566"/>
				<div n="9" type="section">
					<head>9.</head>
					<p>τὰ πλατέα ἐξανθήματα, οὐ πάνυ τι κνησμώδεα.</p>
				</div>
				<div n="10" type="section">
					<head>10.</head>
					<p>κεφαλὴν πονέοντι καὶ περιωδυνέοντι, πῦον, ἢ ὕδωρ, ἢ αἷμα Ῥυὲν κατὰ τὰς
						Ῥῖνας, ἢ κατὰ τὸ στόμα, ἢ κατὰ τὰ ὦτα, λύει τὸ νούσημα.</p>
				</div>
				<div n="11" type="section">
					<head>11.</head>
					<p>τοῖσι μελαγχολικοῖσι, καὶ τοῖσι νεφριτικοῖσιν αἱμοῤῬοΐδες ἐπιγινόμεναι,
						ἀγαθόν.</p>
				</div>
				<div n="12" type="section">
					<head>12.</head>
					<p>τῷ ἰηθέντι χρονίας αἱμοῤῬοΐδας, ἢν μὴ μία φυλαχθῇ, κίνδυνος ὕδρωπα
						ἐπιγενέσθαι ἢ φθίσιν.</p>
				</div>
				<div n="13" type="section">
					<head>13.</head>
					<p>ὑπὸ λυγμοῦ ἐχομένῳ πταρμοὶ ἐπιγενόμενοι λύουσι τὸν λυγμόν.</p>
				</div>
				<div n="14" type="section">
					<head>14.</head>
					<p>ὑπὸ ὕδρωπος ἐχομένῳ, κατὰ τὰς φλέβας ἐς τὴν κοιλίην ὕδατος Ῥυέντος,
						λύσις.</p>
				</div>
				<div n="15" type="section">
					<head>15.</head>
					<p>ὑπὸ διαῤῬοίης ἐχομένῳ μακρῆς ἀπὸ ταυτομάτου ἔμετος ἐπιγινόμενος λύει τὴν
						διάῤῬοιαν.</p>
				</div>
				<div n="16" type="section">
					<head>16.</head>
					<p>ὑπὸ πλευρίτιδος, ἢ ὑπὸ περιπλευμονίης ἐχομένῳ διάῤῬοια ἐπιγενομένη,
						κακόν.</p>
				</div>
				<div n="17" type="section">
					<head>17.</head>
					<p>ὀφθαλμιῶντι, ὑπὸ διαῤῬοίης ληφθῆναι, ἀγαθόν.</p>
				</div>
				<div n="18" type="section">
					<head>18.</head>
					<p>κύστιν διακοπέντι, ἢ ἐγκέφαλον, ἢ καρδίην, ἢ φρένας, <pb n="568"/> ἢ τῶν
						ἐντέρων τι τῶν λεπτῶν, ἢ κοιλίην, ἢ ἧπαρ, θανατῶδες.</p>
				</div>
				<div n="19" type="section">
					<head>19.</head>
					<p>ἐπὴν διακοπῇ ὀστέον, ἢ χονδρὸς, ἢ νεῦρον, ἢ γνάθου τὸ λεπτὸν, ἢ ἀκροποσθίη,
						οὔτε αὔξεται, οὔτε ξυμφύεται.</p>
				</div>
				<div n="20" type="section">
					<head>20.</head>
					<p>ἢν ἐς τὴν κοιλίην αἷμα ἐκχυθῇ παρὰ φύσιν, ἀνάγκη ἐκπυηθῆναι.</p>
				</div>
				<div n="21" type="section">
					<head>21.</head>
					<p>τοῖσι μαινομένοισι, κιρσῶν ἢ αἱμοῤῬοΐδων ἐπιγινομένων, μανίης λύσις.</p>
				</div>
				<div n="22" type="section">
					<head>22.</head>
					<p>ὁκόσα Ῥήγματα ἐκ τοῦ νώτου ἐς τοὺς ἀγκῶνας καταβαίνει, φλεβοτομίη λύει.</p>
				</div>
				<div n="23" type="section">
					<head>23.</head>
					<p>ἢν φόβος ἢ δυσθυμίη πουλὺν χρόνον διατελέῃ, μελαγχολικὸν τὸ τοιοῦτον.</p>
				</div>
				<div n="24" type="section">
					<head>24.</head>
					<p>ἐντέρων ἢν διακοπῇ τῶν λεπτῶν τι, οὐ ξυμφύεται.</p>
				</div>
				<div n="25" type="section">
					<head>25.</head>
					<p>ἐρυσίπελας, ἔξωθεν καταχεόμενον, ἔσω τρέπεσθαι οὐκ ἀγαθόν· ἔσωθεν δὲ ἔξω,
						ἀγαθόν.</p>
				</div>
				<pb n="570"/>
				<div n="26" type="section">
					<head>26.</head>
					<p>Ὁκόσοισιν ἂν ἐν τοῖσι καύσοισι τρόμοι γενωνται, παρακοπὴ λύει.</p>
				</div>
				<div n="27" type="section">
					<head>27.</head>
					<p>ὁκόσοι ἔμπυοι ἢ ὑδρωπικοὶ τέμνονται ἢ καίονται, ἐκρυέντος τοῦ πύου ἢ τοῦ
						ὕδατος ἀθρόου, πάντως ἀπόλλυνται.</p>
				</div>
				<div n="28" type="section">
					<head>28.</head>
					<p>εὐνοῦχοι οὐ ποδαγριῶσιν, οὐδὲ φαλακροὶ γίνονται.</p>
				</div>
				<div n="29" type="section">
					<head>29.</head>
					<p>γυνὴ οὐ ποδαγριᾷ, ἢν μὴ τὰ καταμήνια αὐτέῃ ἐκλίπῃ.</p>
				</div>
				<div n="30" type="section">
					<head>30.</head>
					<p>παῖς οὐ ποδαγριᾷ πρὸ τοῦ ἀφροδισιασμοῦ.</p>
				</div>
				<div n="31" type="section">
					<head>31.</head>
					<p>ὀδύνας ὀφθαλμῶν ἀκρητοποσίη, ἢ λουτρὸν, ἢ πυρίη, ἢ φλεβοτομίη, ἢ φαρμακοποσίη
						λύει.</p>
				</div>
				<div n="32" type="section">
					<head>32.</head>
					<p>Τραυλοὶ ὑπὸ διαῤῬοίης μάλιστα ἁλίσκονται μακρῆς.</p>
				</div>
				<div n="33" type="section">
					<head>33.</head>
					<p>οἱ ὀξυρεγμιώδεες οὐ πάνυ τι πλευριτικοὶ γίνονται.</p>
				</div>
				<div n="34" type="section">
					<head>34.</head>
					<p>ὁκόσοι φαλακροὶ, τουτέοισι κιρσοὶ μεγάλοι οὐ γίνονται· ὁκόσοισι δὲ
						φαλακροῖσιν ἐοῦσιν κιρσοὶ γίνονται, πάλιν οὗτοι γίνονται δασέες.</p>
				</div>
				<pb n="572"/>
				<div n="35" type="section">
					<head>35.</head>
					<p>τοῖσιν ὑδρωπικοῖσι βὴξ ἐπιγενομένη, κακόν.</p>
				</div>
				<div n="36" type="section">
					<head>36.</head>
					<p>Δυσουρίην φλεβοτομίη λύει, τάμνειν δὲ τὰς ἔσω.</p>
				</div>
				<div n="37" type="section">
					<head>37.</head>
					<p>ὑπὸ κυνάγχης ἐχομένῳ οἰδήματα γενέσθαι ἐν τῷ βρόγχῳ ἔξω, ἀγαθόν.</p>
				</div>
				<div n="38" type="section">
					<head>38.</head>
					<p>Ὁκόσοισι κρυπτοὶ καρκίνοι γίνονται, μὴ θεραπεύειν βέλτιον· θεραπευόμενοι γὰρ
						ἀπόλλυνται ταχέως, μὴ θεραπευόμενοι δὲ, πουλὺν χρόνον διατελέουσιν.</p>
				</div>
				<div n="39" type="section">
					<head>39.</head>
					<p>Σσπασμοὶ γίνονται, ἢ ὑπὸ πληρώσιος, ἢ κενώσιος· οὕτω δὲ καὶ λυγμός.</p>
				</div>
				<div n="40" type="section">
					<head>40.</head>
					<p>Ὁκόσοισι περὶ τὸ ὑποχόνδριον πόνοι γίνονται ἄτερ φλεγμοῆς, τουτέοισι πυρετὸς
						ἐπιγενόμενος λύει τὸν πόνον.</p>
				</div>
				<div n="41" type="section">
					<head>41.</head>
					<p>Ὁκόσοισι διάπυόν τι ἐὸν ἐν τῷ σώματι μὴ διασημαίνει, τουτέοισι διὰ παχύτητα
						τοῦ τόπου οὐ διασημαίνει.</p>
				</div>
				<pb n="574"/>
				<div n="42" type="section">
					<head>42.</head>
					<p>ἐν τοῖσιν ἰκτερικοῖσι τὸ ἧπαρ σκληρὸν γενέσθαι, πονηρόν.</p>
				</div>
				<div n="43" type="section">
					<head>43.</head>
					<p>ὁκόσοι σπληνώδεες ὑπὸ δυσεντερίης ἁλίσκονται, τουτέοισιν, ἐπιγενομένης μακρῆς
						τῆς δυσεντερίης, ὕδρωψ ἐπιγίνεται, ἢ λειεντερίη, καὶ ἀπόλλυνται.</p>
				</div>
				<div n="44" type="section">
					<head>44.</head>
					<p>Ὁκόσοισιν ἐκ στραγγουρίης εἰλεοὶ γίνονται, ἐν ἑπτὰ ἡμέρῃσιν ἀπόλλυνται,
						ἢν<unclear/>μὴ, πυρετοῦ ἐπιγενομένου, ἅλις τὸ οὖρον Ῥυῇ.</p>
				</div>
				<div n="45" type="section">
					<head>45.</head>
					<p>ἕλκεα ὁκόσα ἐνιαύσια γίνεται, ἢ μακρότερον χρόνον ἴσχει, ἀνάγκη ὀστέον
						ἀφίστασθαι, καὶ τὰς οὐλὰς κοίλας γίνεσθαι.</p>
				</div>
				<div n="46" type="section">
					<head>46.</head>
					<p>ὁκόσοι ὑβοὶ ἐξ ἄσθματος ἢ βηχὸς γίνονται πρὸ τῆς ἥβης, ἀπόλλυνται.</p>
				</div>
				<div n="47" type="section">
					<head>47.</head>
					<p>Ὁκόσοισι φλεβοτομίη ἢ φαρμακείη ξυμφέρει, τουτέους προσῆκον τοῦ ἦρος
						φλεβοτομεῖν, ἢ φαρμακεύειν.</p>
				</div>
				<pb n="576"/>
				<div n="48" type="section">
					<head>48.</head>
					<p>τοῖσι σπληνώδεσι δυσεντερίη ἐπιγενομένη, ἀγαθόν.</p>
				</div>
				<div n="49" type="section">
					<head>49.</head>
					<p>ὁκόσα ποδαγρικὰ νουσήματα γίνεται, ταῦτα ἀποφλεγμήναντα ἐν τεσσαράκοντα
						ἡμέρῃσιν ἀποκαθίσταται.</p>
				</div>
				<div n="50" type="section">
					<head>50.</head>
					<p>Ὁκόσοισιν ἂν ὁ ἐγκέφαλος διακοπῇ, τουτέοισιν ἀνάγκη πυρετὸν καὶ χολῆς ἔμετον
						ἐπιγίνεσθαι.</p>
				</div>
				<div n="51" type="section">
					<head>51.</head>
					<p>Ὁκόσοισιν ὑγιαίνουσιν ὀδύναι γίνονται ἐξαίφνης ἐν τῇ κεφαλῇ, καὶ παραχρῆμα
						ἄφωνοι κεῖνται, καὶ Ῥέγκουσιν, ἀπόλλυνται ἐν ἑπτὰ ἡμέρῃσιν, ἢν μὴ πυρετὸς
						ἐπιλάβῃ.</p>
				</div>
				<div n="52" type="section">
					<head>52.</head>
					<p>σκοπεῖν δὲ χρὴ καὶ τὰς ὑποφάσιας τῶν ὀφθαλμῶν ἐν τοῖσιν ὕπνοισιν· ἢν γάρ τι
						ὑποφαίνηται, ξυμβαλλομένων τῶν βλεφάρων, τοῦ λευκοῦ μὴ ἐκ διαῤῬοίης ἐόντι ἢ
						φαρμακοποσίης, φλαῦρον τὸ σημεῖον καὶ θανατῶδες σφόδρα.</p>
				</div>
				<div n="53" type="section">
					<head>53.</head>
					<p>αἱ παραφροσύναι αἱ μὲν μετὰ γέλωτος γινόμεναι, ἀσφαλέστεραι· αἱ δὲ μετὰ
						σπουδῆς, ἐπισφαλέστεραι.</p>
				</div>
				<div n="54" type="section">
					<head>54.</head>
					<p>ἐν τοῖσιν ὀξέσι πάθεσι τοῖσι μετὰ πυρετοῦ αἱ κλαυθμώδεες ἀναπνοαὶ, κακαί.</p>
				</div>
				<div n="55" type="section">
					<head>55.</head>
					<p>τὰ ποδαγρικὰ τοῦ ἦρος καὶ τοῦ φθινοπώρου κινέεται ὡς ἐπὶ τὸ πουλύ.</p>
				</div>
				<div n="56" type="section">
					<head>56.</head>
					<p>τοῖσι μελαγχολικοῖσι νουσήμασιν ἐς τάδε ἐπικίνδυνοι αἱ ἀποσκήψιες· ἢ
						ἀπόπληξιν τοῦ σώματος, ἢ σπασμὸν, ἢ μανίην, ἢ τύφλωσιν σημαίνουσιν.</p>
				</div>
				<pb n="578"/>
				<div n="57" type="section">
					<head>57.</head>
					<p>ἀπόπληκτοι δὲ μάλιστα γίνονται ἡλικίῃ τῇ ἀπὸ τεσσαράκοντα ἐτέων ἄχρις
						ἑξήκοντα.</p>
				</div>
				<div n="58" type="section">
					<head>58.</head>
					<p>ἢν ἐπίπλοον ἐκπέσῃ, ἀνάγκη ἀποσαπῆναι.</p>
				</div>
				<div n="59" type="section">
					<head>59.</head>
					<p>Ὁκόσοισιν ὑπὸ ἰσχιάδος ἐνοχλουμένοισιν ἐξίσταται τὸ ἰσχίον, καὶ πάλιν
						ἐμπίπτει, τουτέοισι μύξαι ἐπιγίνονται.</p>
				</div>
				<div n="60" type="section">
					<head>60.</head>
					<p>Ὁκόσοισιν ὑπὸ ἰσχιάδος ἐνοχλουμένοισι χρονίης τὸ ἰσχίον ἐξίσταται, τουτέοισι
						τήκεται τὸ σκέλος, καὶ χωλοῦνται, ἢν μὴ καυθέωσιν.</p>
				</div>
			</div>
			<div n="7" type="chapter">
				<head>ΤΜΗΜΛ ΕΒΔΟΜΟΝ.</head>
				<div n="1" type="section">
					<head>1.</head>
					<p>ἐν τοῖσιν ὀξέσι νουσήμασι ψύξις ἀκρωτηρίων, κακόν.</p>
				</div>
				<div n="2" type="section">
					<head>2.</head>
					<p>ἐπὶ ὀστέῳ νοσέοντι σὰρξ πελιδνὴ, κακόν.</p>
				</div>
				<div n="3" type="section">
					<head>3.</head>
					<p>ἐπὶ ἐμέτῳ λὺγξ καὶ ὀφθαλμοὶ ἐρυθροὶ, κακόν.</p>
				</div>
				<div n="4" type="section">
					<head>4.</head>
					<p>ἐπὶ ἱδρῶτι φρίκη, οὐ χρηστόν.</p>
				</div>
				<div n="5" type="section">
					<head>5.</head>
					<p>ἐπὶ μανίῃ δυσεντερίη, ἢ ὕδρωψ, ἢ ἔκστασις, ἀγαθόν.</p>
				</div>
				<div n="6" type="section">
					<head>6.</head>
					<p>ἐν νούσῳ πολυχρονίῃ ἀσιτίη καὶ ἄκρητοι ὑποχωρήσιες, κακόν.</p>
				</div>
				<pb n="580"/>
				<div n="7" type="section">
					<head>7.</head>
					<p>ἐκ πολυποσίης Ῥῖγος καὶ παραφροσύνη, κακόν.</p>
				</div>
				<div n="8" type="section">
					<head>8.</head>
					<p>ἐπὶ φύματος ἔσω Ῥήξει ἔκλυσις, ἔμετος, καὶ λειποψυχίη γίνεται.</p>
				</div>
				<div n="9" type="section">
					<head>9.</head>
					<p>ἐπὶ αἵματος Ῥύσει παραφροσύνη ἢ σπασμὸς, κακόν.</p>
				</div>
				<div n="10" type="section">
					<head>10.</head>
					<p>ἐπὶ εἰλεῷ ἔμετος, ἢ λὺγξ, ἢ σπασμὸς, ἢ παραφροσύνη, κακόν</p>
				</div>
				<div n="11" type="section">
					<head>11.</head>
					<p>ἐπὶ πλευρίτιδι περιπλευμονίη, κακόν.</p>
				</div>
				<div n="12" type="section">
					<head>12.</head>
					<p>ἐπὶ περιπλευμονίῃ φρενῖτις, κακόν.</p>
				</div>
				<div n="13" type="section">
					<head>13.</head>
					<p>ἐπὶ καύμασιν ἰσχυροῖσι σπασμὸς ἢ τέτανος, κακόν.</p>
				</div>
				<div n="14" type="section">
					<head>14.</head>
					<p>ἐπὶ πληγῇ ἐς τὴν κεφαλὴν ἔκπληξις ἢ παραφροσύνη, κακόν.</p>
				</div>
				<div n="15" type="section">
					<head>15.</head>
					<p>ἐπὶ αἵματος πτύσει, πύου <unclear/>τύσις.</p>
				</div>
				<div n="16" type="section">
					<head>16.</head>
					<p>ἐπὶ πύου πτύσει, φθίσις καὶ Ῥύσις· ἐπὴν δὲ τὸ σίελον ἴσχηται,
						ἀποθνήσκουσιν.</p>
				</div>
				<pb n="582"/>
				<div n="17" type="section">
					<head>17.</head>
					<p>ἐπὶ φλεγμονῇ τοῦ ἥπατος λὺγξ, κακόν.</p>
				</div>
				<div n="18" type="section">
					<head>18.</head>
					<p>ἐπὶ ἀγρυπνίῃ σπασμὸς ἢ παραφροσύνη, κακόν. 18 <hi rend="ital">βις.</hi> Ἐπὶ
						ληθάργῳ τρόμος, κακόν.</p>
				</div>
				<div n="19" type="section">
					<head>19.</head>
					<p>ἐπὶ ὀστέου ψιλώσει, ἐρυσίπελας.</p>
				</div>
				<div n="20" type="section">
					<head>20.</head>
					<p>ἐπὶ ἐρυσιπέλατι σηπεδὼν ἢ ἐκπύησις.</p>
				</div>
				<div n="21" type="section">
					<head>21.</head>
					<p>ἐπὶ ἰσχυρῷ σφυγμῷ ἐν τοῖσιν ἕλκεσιν, αἱμοῤῬαγίη.</p>
				</div>
				<div n="22" type="section">
					<head>22.</head>
					<p>ἐπὶ ὀδύνῃ πολυχρονίῳ τῶν περὶ τὴν κοιλίην, ἐκπύησις.</p>
				</div>
				<div n="23" type="section">
					<head>23.</head>
					<p>ἐπὶ ἀκρήτῳ ὑποχωρήσει, δυσεντερίη.</p>
				</div>
				<div n="24" type="section">
					<head>24.</head>
					<p>ἐπὶ ὀστέου διακοπῇ, παραφροσύνη, ἢν κενεὸν λάβῃ</p>
				</div>
				<div n="25" type="section">
					<head>25.</head>
					<p>ἐκ φαρμακοποσίης σπασμὸς, θανατῶδες.</p>
				</div>
				<div n="26" type="section">
					<head>26.</head>
					<p>ἐπὶ ὀδύνῃ ἰσχυρῇ τῶν περὶ τὴν κοιλίην, ἀκρωτηρίων ψύξις, κακόν.</p>
				</div>
				<pb n="584"/>
				<div n="27" type="section">
					<head>27.</head>
					<p>ἐν γαστρὶ ἐχούσῃ τεινεσμὸς ἐπιγενόμενος ἐκτρῶσαι ποιέει.</p>
				</div>
				<div n="28" type="section">
					<head>28.</head>
					<p>ὅ τι ἂν ὀστέον, ἢ χόνδρος, ἢ νεῦρον ἀποκοπῇ ἐν τῷ σώματι, οὔτε αὔξεται, οὔτε
						συμφύεται.</p>
				</div>
				<div n="29" type="section">
					<head>29.</head>
					<p>ἢν ὑπὸ λευκοῦ φλέγματος ἐχομένῳ διάῤῬοια ἐπιγένηται ἰσχυρὴ, λύει τὴν
						νοῦσον.</p>
				</div>
				<div n="30" type="section">
					<head>30.</head>
					<p>Ὁκόσοισιν ἀφρώδεα τὰ διαχωρήματα ἐν τῇσι διαῤῬοίῃσι, τουτέοισιν ἀπὸ τῆς
						κεφαλῆς ταῦτα ἀποκαταῤῬέει.</p>
				</div>
				<div n="31" type="section">
					<head>31.</head>
					<p>Ὁκόσοισι πυρέσσουσιν ἐν τοῖσιν οὔροισι κριμνώδεες αἱ ὑποστάσιες γίνονται,
						μακρὴν τὴν ἀῤῬωστίην σημαίνουσιν.</p>
				</div>
				<div n="32" type="section">
					<head>32.</head>
					<p>Ὁκόσοισι δὲ χολώδεες αἱ ὑποστάσιες, ἄνωθεν δὲ λεπταὶ, ὀξείην τὴν ἀῤῬωστίην
						σημαίνουσιν.</p>
				</div>
				<div n="33" type="section">
					<head>33.</head>
					<p>Ὁκόσοισι δὲ διεστηκότα τὰ οὖρα γίνεται, τουτέοισι ταραχὴ ἰσχυρὴ ἐν τῷ σώματί
						ἐστιν.</p>
				</div>
				<pb n="586"/>
				<div n="34" type="section">
					<head>34.</head>
					<p>Ὁκόσοισι δὲ ἐπὶ τοῖσιν οὔροισιν ἐφίστανται πομφόλυγες, νεφριτικὰ σημαίνουσι,
						καὶ μακρὴν τὴν ἀῤῬωστίην ἔσεσθαι.</p>
				</div>
				<div n="35" type="section">
					<head>35.</head>
					<p>Ὁκόσοισι δὲ λιπαρὴ ἡ ἐπίστασις καὶ ἀθρόη, τουτέοισι νεφριτικὰ καὶ ὀξέα
						σημαίνει.</p>
				</div>
				<div n="36" type="section">
					<head>36.</head>
					<p>Ὁκόσοισι δὲ νεφριτικοῖσιν ἐοῦσι τὰ προειρημένα συμβαίνει σημήϊα, πόνοι τε
						ὀξέες περὶ τοὺς μύας τοὺς Ῥαχιαίους γίνονται, ἢν μὲν περὶ τοὺς ἔξω τόπους
						γίνωνται, ἀπόστημα προσδέχου ἐσόμενον ἔξω· ἢν δὲ μᾶλλον οἱ πόνοι πρὸς τοὺς
						ἔσω τόπους γίνωνται, καὶ τὸ ἀπόστημα προσδέχου ἐσόμενον μᾶλλον ἔσω.</p>
				</div>
				<div n="37" type="section">
					<head>37.</head>
					<p>ὁκόσοι αἷμα ἐμέουσιν, ἢν μὲν ἄνευ πυρετοῦ, σωτήριον·</p>
					<pb n="588"/>
					<p>ἢν δὲ ξὺν πυρετῷ, κακόν· θεραπεύειν δὲ τοῖσι ψυκτικοῖσι καὶ τοῖσι
						στυπτικοῖσιν.</p>
				</div>
				<div n="38" type="section">
					<head>38.</head>
					<p>κατάῤῬοοι οἱ ἐς τὴν ἄνω κοιλίην ἐκπυέονται ἐν ἡμέρησιν εἴκοσιν.</p>
				</div>
				<div n="39" type="section">
					<head>39.</head>
					<p>ἢν οὐρέῃ αἷμα καὶ θρόμβους, καὶ στραγγουρίη ἔχῃ, καὶ ὀδύνη ἐμπίπτῃ ἐς τὸν
						περίνεον καὶ τὸν κτένα, τὰ περὶ τὴν κύστιν νοσέειν σημαίνει.</p>
				</div>
				<div n="40" type="section">
					<head>40.</head>
					<p>ἢν ἡ γλῶσσα ἐξαίφνης ἀκρατὴς γένηται, ἢ ἀπόπληκτόν τι τοῦ σώματος,
						μελαγχολικὸν τὸ τοιοῦτο γίνεται.</p>
				</div>
				<div n="41" type="section">
					<head>41.</head>
					<p>ἢν, ὑπερκαθαιρομένων τῶν πρεσβυτέρων, λὺγξ ἐπιγένηται, οὐκ ἀγαθόν</p>
				</div>
				<div n="42" type="section">
					<head>42.</head>
					<p>ἢν πυρετὸς μὴ ἀπὸ χολῆς ἔχῃ, ὕδατος πολλοῦ καὶ θερμοῦ καταχεομένου κατὰ τῆς
						κεφαλῆς, λύσις τοῦ πυρετοῦ γίνεται.</p>
				</div>
				<div n="43" type="section">
					<head>43.</head>
					<p>γυνὴ ἀμφιδέξιος οὐ γίνεται.</p>
				</div>
				<pb n="590"/>
				<div n="44" type="section">
					<head>44.</head>
					<p>ὁκόσοι ἔμπυοι καίονται ἢ τέμνονται, ἢν μὲν τὸ πῦον καθαρὸν Ῥυῇ καὶ λευκὸν,
						περιγίνονται· ἢν δὲ ὕφαιμον καὶ βορβορῶδες καὶ δυσῶδες, ἀπόλλυνται</p>
				</div>
				<div n="45" type="section">
					<head>45.</head>
					<p>ὁκόσοι τὸ ἧπαρ διάπυον καίονται ἢ τέμνονται, ἢν μὲν τὸ πῦον καθαρὸν Ῥυῇ καὶ
						λευκὸν, περιγίγνονται?̔ἐν χιτῶνι γὰρ τὸ πῦον τουτέοισίν ἐστιν̓· ἢν δὲ οἷον
						ἀμόργη Ῥυῇ, ἀπόλλυνται.</p>
				</div>
				<div n="46" type="section">
					<head>46.</head>
					<p>ὀδύνας ὀφθαλμῶν, ἄκρητον ποτίσας καὶ λούσας πολλῷ θερμῷ, φλεβοτόμει.</p>
				</div>
				<div n="47" type="section">
					<head>47.</head>
					<p>Ὑδρωπιῶντα ἢν βὴξ ἔχῃ, ἀνέλπιστός ἐστιν.</p>
				</div>
				<div n="48" type="section">
					<head>48.</head>
					<p>στραγγουρίην καὶ δυσουρίην θώρηξις καὶ φλεβοτομίη λύει· τάμνειν δὲ τὰς
						ἔσω.</p>
				</div>
				<div n="49" type="section">
					<head>49.</head>
					<p>ὑπὸ κυνάγχης ἐχομένῳ οἴδημα καὶ ἐρύθημα ἐν τῷ στήθει ἐπιγενόμενον, ἀγαθόν·
						ἔξω γὰρ τρέπεται τὸ νούσημα.</p>
				</div>
				<pb n="592"/>
				<div n="50" type="section">
					<head>50.</head>
					<p>Ὁκόσοισιν ἂν σφακελισθῇ ὁ ἐγκέφαλος, ἐν τρισὶν ἡμέρῃσιν ἀπόλλυνται· ἢν δὲ
						ταύτας διαφύγωσιν, ὑγιέες γίνονται.</p>
				</div>
				<div n="51" type="section">
					<head>51.</head>
					<p>πταρμὸς γίνεται ἐκ τῆς κεφαλῆς, διαθερμαινομένου τοῦ ἐγκεφάλου, ἢ
						διυγραινομένου τοῦ ἐν τῇ κεφαλῇ κενεοῦ· ὑπερχέεται οὖν ὁ ἀὴρ ὁ ἐνεὼν, ψοφέει
						δὲ, ὅτι διὰ στενοῦ ἡ διέξοδος αὐτοῦ ἐστιν</p>
				</div>
				<div n="52" type="section">
					<head>52.</head>
					<p>ὁκόσοι ἧπαρ περιωδυνέουσι, τουτέοισι πυρετὸς ἐπιγενόμενος λύει τὴν
						ὀδύνην.</p>
				</div>
				<div n="53" type="section">
					<head>53.</head>
					<p>Ὁκόσοισι ξυμφέρει αἷμα ἀφαιρέεσθαι ἀπὸ τῶν φλεβῶν, τουτέοισι ξυμφέρει ἦρος
						φλεβοτομέεσθαι.</p>
				</div>
				<pb n="594"/>
				<div n="54" type="section">
					<head>54.</head>
					<p>Ὁκόσοισι μεταξὺ τῶν φρενῶν καὶ τῆς γαστρὸς φλέγμα ἀποκλείεται, καὶ ὀδύνην
						παρέχει, οὐκ ἔχον διέξοδον ἐς οὐδετέρην τῶν κοιλιῶν, τουτέοισι, κατὰ τὰς
						φλέβας ἐς τὴν κύστιν τραπέντος τοῦ φλέγματος, λύσις γίνεται τῆς νούσου.</p>
				</div>
				<div n="55" type="section">
					<head>55.</head>
					<p>Ὁκόσοισι δʼ ἂν τὸ ἧπαρ ὕδατος πλησθὲν ἐς τὸ ἐπίπλοον Ῥαγῇ, τουτέοισιν ἡ
						κοιλίη ὕδατος ἐμπίπλαται, καὶ ἀποθνήσκουσιν.</p>
				</div>
				<div n="56" type="section">
					<head>56.</head>
					<p>Ἀλύκη, χάσμη, φρίκη, οἶνος ἴσος ἴσῳ πινόμενος λύει.</p>
				</div>
				<div n="57" type="section">
					<head>57.</head>
					<p>Ὁκόσοισιν ἐν τῇ οὐρήθρῃ φύματα γίνεται, τουτέοισι, διαπυήσαντος καὶ
						ἐκραγέντος, λύεται ὁ πόνος</p>
				</div>
				<div n="58" type="section">
					<head>58.</head>
					<p>Ὁκόσοισιν ἂν ὁ ἐγκέφαλος σεισθῇ ὑπό τινος προφάσιος, ἀνάγκη ἀφώνους γίνεσθαι
						παραχρῆμα.</p>
				</div>
				<pb n="596"/>
				<div n="60" type="section">
					<head>60.</head>
					<p>Τοὶσι σώμασι τοῖσιν ὑγρὰς τὰς σάρκας ἔχουσι δεῖ λιμὸν ἐμποιέειν· λιμὸς γὰρ
						ξηραίνει τὰ σώματα.</p>
				</div>
				<div n="59" type="section">
					<head>59.</head>
					<p>ἢν ὑπὸ πυρετοῦ ἐχομένῳ, οἰδήματος μὴ ἐόντος ἐν τῇ φάρυγγι, πνὶξ ἐξαίφνης
						ἐπιγένηται, καὶ καταπίνειν μὴ δύνηται, ἀλλʼ ἢ μόλις, θανάσιμον. 59 βις.</p>
					<p>Ἢνὑπὸ πυρετοῦ ἐχομένῳ ὁ τράχηλος ἐπιστραφῇ, καὶ καταπίνειν μὴ δύνηται,
						οἰδήματος μὴ ἐόντος ἐν τῷ τραχήλῳ, θανάσιμον.</p>
				</div>
				<div n="61" type="section">
					<head>61.</head>
					<p>ὅκου ἂν ἐν ὅλῳ τῷ σώματι μεταβολαὶ, καὶ τὸ σῶμα καταψύχηται, καὶ πάλιν
						θερμαίνηται, ἢ χρῶμα ἕτερον ἐξ ἑτέρου μεταβάλλῃ, μῆκος νούσου σημαίνει.</p>
				</div>
				<div n="62" type="section">
					<head>62.</head>
					<p>ἱδρὼς πουλὺς, θερμὸς ἢ ψυχρὸς, Ῥέων αἰεὶ, σημαίνει ἔχειν πλησμονὴν ὑγροῦ·
						ἀπάγειν οὖν χρὴ τῷ μὲν ἰσχυρῷ ἄνωθεν, τῷ δὲ ἀσθενεῖ κάτωθεν.</p>
				</div>
				<pb n="598"/>
				<div n="63" type="section">
					<head>63.</head>
					<p>οἱ πυρετοὶ οἱ μὴ διαλείποντες, ἢν ἰσχυρότεροι διὰ τρίτης γίνωνται,
						ἐπικίνδυνοι· ὅτῳ δʼ ἂν τρόπῳ διαλείπωσι, σημαίνει ὅτι ἀκίνδυνοι.</p>
				</div>
				<div n="64" type="section">
					<head>64.</head>
					<p>Ὁκόσοισι πυρετοὶ μακροὶ, τουτέοισιν ἢ φύματα, ἢ ἐς τὰ ἄρθρα πόνοι
						ἐγγίνονται.</p>
				</div>
				<div n="65" type="section">
					<head>65.</head>
					<p>Ὁκόσοισι φύματα ἢ ἐς τὰ ἄρθρα πόνοι ἐκ πυρετῶν γίνονται, οὗτοι σιτίοισι
						πλείοσι χρέονται.</p>
				</div>
				<div n="66" type="section">
					<head>66.</head>
					<p>ἤν τις πυρέσσοντι τροφὴν διδῷ, ἣν ὑγιεῖ, τῷ μὲν ὑγιαίνοντι ἰσχὺς, τῷ δὲ
						κάμνοντι νοῦσος.</p>
				</div>
				<div n="67" type="section">
					<head>67.</head>
					<p>τὰ διὰ τῆς κύστιος διαχωρέοντα ὁρῇν δεῖ, εἰ οἷα τοῖς</p>
					<pb n="600"/>
					<p>ὑγιαίνουσιν ὑποχωρέεται· τὰ ἥκιστα οὖν ὅμοια τουτέοισι, ταῦτα νοσωδέστερα, τὰ
						δʼ ὅμοια τοῖσιν ὑγιαίνουσιν, ἥκιστα νοσερά.</p>
				</div>
				<div n="68" type="section">
					<head>68.</head>
					<p>καὶ οἷσι τὰ ὑποχωρήματα, ἢν ἐάσῃς στῆναι καὶ μὴ κινήσῃς, ὑφίσταται οἱονεὶ
						ξύσματα, τουτέοισι ξυμφέρει ὑποκαθῆραι τὴν κοιλίην· ἢν δὲ μὴ καθαρὴν ποιήσας
						διδῷς τὰ Ῥοφήματα, ὁκόσῳ ἂν κλείω διδῷς, μᾶλλον βλάψεις.</p>
				</div>
				<pb n="602"/>
				<div n="69" type="section">
					<head>69.</head>
					<p>Ὁκόσοισιν ἂν κάτω ὠμὰ διαχωρέῃ, ἀπὸ χολῆς μελαίνης ἐστὶν, ἢν πλείονα,
						πλείονος, ἢν ἐλάσσονα, ἐλάσσονος.</p>
				</div>
				<div n="70" type="section">
					<head>70.</head>
					<p>αἱ ἀποχρέμψιες αἱ ἐν τοῖσι πυρετοῖσι τοῖσι μὴ διαλείπουσι, πελιδναὶ καὶ
						αἱματώδεες καὶ δυσώδεες, πᾶσαι κακαί· ἀποχωρέουσαι δὲ καλῶς, ἀγαθαὶ, καὶ
						κατὰ κοιλίην καὶ κύστιν· καὶ ὅκου ἄν τι ἀποχωρέον στῇ μὴ κεκαθαρμένῳ,
						κακόν.</p>
				</div>
				<div n="71" type="section">
					<head>71.</head>
					<p>τὰ σώματα χρὴ, ὅκου τις βούλεται καθαίρεσθαι, εὔροα ποιέειν· κἢν μὲν ἄνω
						βούλῃ εὔροα ποιέειν, στῆσαι τὴν κοιλίην· ἢν δὲ κάτω εὔροα ποιέειν, ὑγρῆναι
						τὴν κοιλίην.</p>
				</div>
				<div n="72" type="section">
					<head>72.</head>
					<p>ὕπνος, ἀγρυπνίη, ἀμφότερα μᾶλλον τοῦ μετρίου γινόμενα, νοῦσος.</p>
				</div>
				<div n="73" type="section">
					<head>73.</head>
					<p>ἐν τοῖσι μὴ διαλείπουσι πυρετοῖσιν, ἢν τὰ μὲν ἔξω ψυχρὰ ᾖ, τὰ δὲ ἔσω καίηται,
						καὶ πυρετὸς ἔχῃ, θανάσιμον.</p>
				</div>
				<pb n="604"/>
				<div n="74" type="section">
					<head>74.</head>
					<p>ἐν μὴ διαλείποντι πυρετῷ, ἢν χεῖλος, ἢ Ῥὶς, ἢ ὀφθαλμὸς διαστραφῇ, ἢν μὴ
						βλέπῃ, ἢν μὴ ἀκούῃ, ἤδη ἀσθενὴς ἐὼν, ὅ τι ἂν ᾖ τουτέων τῶν σημείων,
						θανάσιμον.</p>
				</div>
				<div n="75" type="section">
					<head>75.</head>
					<p>ἐπὶ λευκῷ φλέγματι ὕδρωψ ἐπιγίνεται.</p>
				</div>
				<div n="76" type="section">
					<head>76.</head>
					<p>ἐπὶ διαῤῬοίῃ δυσεντερίη.</p>
				</div>
				<div n="77" type="section">
					<head>77.</head>
					<p>ἐπὶ δυσεντερίῃ λειεντερίη.</p>
				</div>
				<div n="78" type="section">
					<head>78.</head>
					<p>ἐπὶ σφακέλῳ ἀπόστασις ὀστέου.</p>
				</div>
				<div n="79" type="section">
					<head>79 ετ 80.</head>
					<p>ἐπὶ αἵματος ἐμέτῳ φθορὴ, καὶ πύου κάθαρσις ἄνω· ἐπὶ φθορῇ Ῥεῦμα ἐκ τῆς
						κεφαλῆς· ἐπὶ Ῥεύματι διάῤῬοια· ἐπὶ διαῤῬοίῃ σχέσις τῆς ἄνω καθάρσιος· ἐπὶ
						τῇ σχέσει θάνατος.</p>
				</div>
				<div n="81" type="section">
					<head>81.</head>
					<p>ὁκοῖα καὶ ἐν τοῖσι κατὰ τὴν κύστιν, καὶ τοῖσι κατὰ τὴν κοιλίην ὑποχωρήμασι,
						καὶ ἐν τοῖσι κατὰ τὰς σάρκας, καὶ ἤν που</p>
					<pb n="606"/>
					<p>ἄλλῃ τῆς φύσιος ἐκβαίνῃ τὸ σῶμα, ἢν ὀλίγον, ὀλίγη ἡ νοῦσοξ γίνεται, ἢν πουλὺ,
						πολλὴ, ἢν πάνυ πουλὺ, θανάσιμον τὸ τοιοῦτον.</p>
				</div>
				<div n="82" type="section">
					<head>82.</head>
					<p>ὁκόσοι ὑπὲρ τὰ τεσσαράκοντα ἔτεα φρενιτικοὶ γίνονται, οὐ πάνυ τι ὑγιάζονται·
						ἧσσον γὰρ κινδυνεύουσιν, οἷσιν ἂν οἰκείη τῆς φύσιος καὶ τῆς ἡλικίης ἡ νοῦσος
						ᾖ.</p>
				</div>
				<div n="83" type="section">
					<head>83.</head>
					<p>Ὁκόσοισιν ἐν τῇσιν ἀῤῬωστίῃσιν οἱ ὀφθαλμοὶ κατὰ προαίρεσιν δακρύουσιν,
						ἀγαθόν· ὁκόσοισι δὲ ἄνευ προαιρέσιος, κακόν.</p>
				</div>
				<div n="84" type="section">
					<head>84.</head>
					<p>Ὁκόσοισιν ἐν τοῖσι πυρετοῖσι τεταρταίοισιν ἐοῦσιν αἷμα ἐκ τῶν Ῥινῶν Ῥυῇ,
						πονηρόν.</p>
				</div>
				<div n="85" type="section">
					<head>85.</head>
					<p>ἱδρῶτες ἐπικίνδυνοι ἐν τῇσι κρισίμοισιν ἡμέρῃσι μὴ γινόμενοι, σφοδροί τε καὶ
						ταχέως ὠθούμενοι ἐκ τοῦ μετώπου, ὥσπερ σταλαγμοὶ καὶ κρουνοὶ, καὶ ψυχροὶ
						σφόδρα καὶ πολλοί· ἀνάγκη γὰρ τὸν τοιοῦτον ἱδρῶτα πορεύεσθαι μετὰ βίης, καὶ
						πόνου ὑπερβολῆς, καὶ ἐκθλίψιος πολυχρονίου.</p>
				</div>
				<div n="86" type="section">
					<head>86.</head>
					<p>ἐπὶ χρονίῳ νουσήματι κοιλίης καταφορὴ, κακόν.</p>
				</div>
				<pb n="608"/>
				<div n="87" type="section">
					<head>87.</head>
					<p>ὁκόσα φάρμακα οὐκ ἰῆται, σίδηρος ἰῆται· ὅσα σίδηρος οὐκ ἰῆται, πῦρ ἰῆται· ὅσα
						δὲ πῦρ οὐκ ἰῆται, ταῦτα χρὴ νομίζειν ἀνίατα.</p>
				</div>
			</div>


			<pb n="110"/>
		</body>
	</text>
</TEI>

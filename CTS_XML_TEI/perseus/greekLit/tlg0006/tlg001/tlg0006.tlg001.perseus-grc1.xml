<?xml version="1.0" encoding="utf-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title n="Cycl." type="work">Cyclops</title>
                <title type="sub">Machine readable text</title>
                <author n="Eur.">Euripides</author>
                <editor n="Kovacs" role="editor">David Kovacs</editor>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:AnnCPB">The Annenberg CPB/Project</funder>
            </titleStmt>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc>
                <biblStruct>
                    <monogr>
                        <author>Euripides</author>
                        <title>Euripides, with an English translation by David Kovacs</title>
                        <imprint>
                            <pubPlace>Cambridge</pubPlace>
                            <publisher>Harvard University Press</publisher>
                            <date>forthcoming</date>
                            <!--  as of 1995  -->
                        </imprint>
                    </monogr>
                </biblStruct>
            </sourceDesc>
        </fileDesc>

        <encodingDesc>
            <refsDecl>
                <refState unit="line"/>
            </refsDecl>
        </encodingDesc>

        <profileDesc>
            <langUsage>
                <language ident="greek">Greek</language>
            </langUsage>
        </profileDesc>
        <revisionDesc>
            <!-- <change>
                <date>1988</date>
                <respStmt>
                    <name>Judith Nelson</name>
                    <resp>tagging</resp>
                </respStmt>
                <item>Basic SGML tagging</item>
            </change>
            <change>
                <date>6/95</date>
                <respStmt>
                    <name>Lisa Cerrato</name>
                    <resp>ed.</resp>
                </respStmt>
                <item>Added speaker tags where needed.</item>
            </change>
            <change>
                <date>23-Dec-99</date>
                <respStmt>
                    <name>Anne Mahoney</name>
                    <resp>Markup</resp>
                </respStmt>
                <item> $Log: eur.cycl_gk.xml,v $ Revision 1.1 2009-11-23 18:46:15 rsingh04 moved
                    more xml files around based on copyright status Revision 1.2 2005/08/01 21:15:27
                    packel removed stray item tags Revision 1.1 2005/07/25 14:33:36 packel Converted
                    to XML Revision 1.9 2005/04/01 19:43:15 lcerrato changed line 8: added mdash per
                    source Revision 1.8 2004/04/21 20:27:26 mimno added card 1s Revision 1.7
                    2003/09/09 18:02:08 amahoney put spaces around em-dash entity so as not to
                    confuse morphology stuff Revision 1.6 2003/07/01 22:16:09 yorkc Updated texts to
                    TEI P4 and Perseus P4 extensions; minor cleanup (esp. character encodings and
                    typos.) Revision 1.5 2000/03/04 20:34:32 dasmith Added separate funder entity to
                    TEI header. Revision 1.4 2000/02/17 15:51:39 amahoney use n attribute on sp to
                    carry over speaker names when long speeches are interrupted by card breaks
                    and move card break past close tag of sp Revision 1.3 1999/12/23 20:06:51
                    amahoney convert to P3 </item>
            </change>-->
            <change when="2014-04-05" who="Stella Dee">converted to EpiDoc and Unicode</change>
        </revisionDesc>
    </teiHeader>

    <text xml:lang="greek">
        <body>
            <div type="edition">
                <div type="textpart" subtype="episode">
                    <milestone unit="card" n="1" ed="p"/>
                    <sp>
                        <speaker>Σιληνός</speaker>
                        <l>Ὦ Βρόμιε, διὰ σὲ μυρίους ἔχω πόνους</l>
                        <l>νῦν χὤτʼ ἐν ἥβῃ τοὐμὸν εὐσθένει δέμας·</l>
                        <l>πρῶτον μὲν ἡνίκʼ ἐμμανὴς Ἥρας ὕπο</l>
                        <l>Νύμφας ὀρείας ἐκλιπὼν ᾤχου τροφούς·</l>
                        <l n="5">ἔπειθʼ ὅτʼ ἀμφὶ γηγενῆ μάχην δορὸς</l>
                        <l>ἐνδέξιος σῷ ποδὶ παρασπιστὴς βεβὼς</l>
                        <l>Ἐγκέλαδον ἰτέαν ἐς μέσην θενὼν δορὶ</l>
                        <l>ἔκτεινα —ιφέρʼ ἴδω, τοῦτʼ ἰδὼν ὄναρ λέγω;</l>
                        <l>οὐ μὰ Δίʼ, ἐπεὶ καὶ σκῦλʼ ἔδειξα Βακχίῳ.</l>
                        <l n="10"><milestone unit="para" ed="P"/>καὶ νῦν ἐκείνων μείζονʼ ἐξαντλῶ
                            πόνον.</l>
                        <l>ἐπεὶ γὰρ Ἥρα σοι γένος Τυρσηνικὸν</l>
                        <l>λῃστῶν ἐπῶρσεν, ὡς ὁδηθείης μακράν,</l>
                        <l>ltἐγὼgt πυθόμενος σὺν τέκνοισι ναυστολῶ</l>
                        <l>σέθεν κατὰ ζήτησιν. ἐν πρύμνῃ δʼ ἄκρᾳ</l>
                        <l n="15">αὐτὸς βεβὼς ηὔθυνον ἀμφῆρες δόρυ,</l>
                        <l>παῖδες δʼ ltἐπʼgt ἐρετμοῖς ἥμενοι γλαυκὴν ἅλα</l>
                        <l>ῥοθίοισι λευκαίνοντες ἐζήτουν σʼ, ἄναξ.</l>
                        <l>ἤδη δὲ Μαλέας πλησίον πεπλευκότας</l>
                        <l>ἀπηλιώτης ἄνεμος ἐμπνεύσας δορὶ</l>
                        <l n="20">ἐξέβαλεν ἡμᾶς τήνδʼ ἐς Αἰτναίαν πέτραν,</l>
                        <l>ἵνʼ οἱ μονῶπες ποντίου παῖδες θεοῦ </l>
                        <l>Κύκλωπες οἰκοῦσʼ ἄντρʼ ἔρημʼ ἀνδροκτόνοι.</l>
                        <l>τούτων ἑνὸς ληφθέντες ἐσμὲν ἐν δόμοις</l>
                        <l>δοῦλοι· καλοῦσι δʼ αὐτὸν ᾧ λατρεύομεν</l>
                        <l n="25">Πολύφημον· ἀντὶ δʼ εὐίων βακχευμάτων</l>
                        <l>ποίμνας Κύκλωπος ἀνοσίου ποιμαίνομεν.</l>
                        <l><milestone unit="para" ed="P"/>παῖδες μὲν οὖν μοι κλειτύων ἐν
                            ἐσχάτοις</l>
                        <l>νέμουσι μῆλα νέα νέοι πεφυκότες,</l>
                        <l>ἐγὼ δὲ πληροῦν πίστρα καὶ σαίρειν στέγας</l>
                        <l n="30">μένων τέταγμαι τάσδε, τῷδε δυσσεβεῖ</l>
                        <l>Κύκλωπι δείπνων ἀνοσίων διάκονος.</l>
                        <l>καὶ νῦν, τὰ προσταχθέντʼ, ἀναγκαίως ἔχει</l>
                        <l>σαίρειν σιδηρᾷ τῇδέ μʼ ἁρπάγῃ δόμους,</l>
                        <l>ὡς τόν τʼ ἀπόντα δεσπότην Κύκλωπʼ ἐμὸν</l>
                        <l n="35">καθαροῖσιν ἄντροις μῆλά τʼ ἐσδεχώμεθα.</l>
                        <l><milestone unit="para" ed="P"/>ἤδη δὲ παῖδας προσνέμοντας εἰσορῶ</l>
                        <l>ποίμνας. τί ταῦτα; μῶν κρότος σικινίδων</l>
                        <l>ὁμοῖος ὑμῖν νῦν τε χὤτε Βακχίῳ</l>
                        <l>κῶμος συνασπίζοντες Ἀλθαίας δόμους</l>
                        <l n="40">προσῇτʼ ἀοιδαῖς βαρβίτων σαυλούμενοι;</l>
                        <milestone unit="card" n="41" ed="p"/>
                    </sp>
                </div>
                <div type="textpart" subtype="choral">
                    <div type="textpart" subtype="strophe">
                        <sp>
                            <speaker>Χορός</speaker>
                            <l>παῖ γενναίων μὲν πατέρων</l>
                            <l>γενναίων δʼ ἐκ τοκάδων,</l>
                            <l>πᾷ δή μοι νίσῃ σκοπέλους;</l>
                            <l>οὐ τᾷδʼ ὑπήνεμος αὔ-</l>
                            <l n="45">ρα καὶ ποιηρὰ βοτάνα;</l>
                            <l>δινᾶέν δʼ ὕδωρ ποταμῶν</l>
                            <l>ἐν πίστραις κεῖται πέλας ἄν-</l>
                            <l>τρων, οὗ σοι βλαχαὶ τεκέων. </l>
                            <milestone unit="card" n="49" ed="p"/>
                        </sp>
                    </div>
                    <div type="textpart" subtype="mesode">
                        <sp>
                            <speaker>Χορός</speaker>
                            <l>ψύττʼ· οὐ τᾷδʼ, οὔ;</l>
                            <l n="50">οὐ τᾷδε νεμῇ κλειτὺν δροσεράν;</l>
                            <l>ὠή, ῥίψω πέτρον τάχα σου·</l>
                            <l>ὕπαγʼ ὦ ὕπαγʼ ὦ κεράστα</l>
                            <l>μηλοβότα στασιωρὲ</l>
                            <l>Κύκλωπος ἀγροβάτα.</l>
                            <milestone unit="card" n="55" ed="p"/>
                        </sp>
                    </div>
                    <div type="textpart" subtype="antistrophe">
                        <sp>
                            <speaker>Χορός</speaker>
                            <l n="55">σπαργῶντας μαστοὺς χάλασον·</l>
                            <l>δέξαι θηλαῖσι τροφὰς</l>
                            <l>ἃς λείπεις ἀρνῶν θαλάμοις.</l>
                            <l>ποθοῦσί σʼ ἁμερόκοι-</l>
                            <l>τοι βλαχαὶ σμικρῶν τεκέων.</l>
                            <l n="60">εἰς αὐλὰν πότʼ ἀμφιλαφῆ</l>
                            <l>ποιηροὺς λιποῦσα νομοὺς</l>
                            <l>Αἰτναίων εἴσει σκοπέλων;</l>
                            <milestone unit="card" n="63" ed="p"/>
                        </sp>
                    </div>
                    <div type="textpart" subtype="epode">
                        <sp>
                            <speaker>Χορός</speaker>
                            <l>οὐ τάδε Βρόμιος, οὐ τάδε χοροὶ</l>
                            <l>βακχεῖαί τε θυρσοφόροι,</l>
                            <l n="65">οὐ τυμπάνων ἀλαλαγ-</l>
                            <l>μοὶ κρήναις παρʼ ὑδροχύτοις,</l>
                            <l>οὐκ οἴνου χλωραὶ σταγόνες·</l>
                            <l>οὐδʼ ἐν Νύσᾳ μετὰ Νυμ-</l>
                            <l>φᾶν ἴακχον ἴακχον ᾠ-</l>
                            <l n="70">δὰν μέλπω πρὸς τὰν Ἀφροδί-</l>
                            <l>ταν, ἃν θηρεύων πετόμαν</l>
                            <l>βάκχαις σὺν λευκόποσιν. </l>
                            <l>ὦ φίλος ὦναξ Βακχεῖε, ποῖ οἰ-</l>
                            <l n="75">οπολῶν ξανθὰν χαίταν σείεις;</l>
                            <l>ἐγὼ δʼ ὁ σὸς πρόπολος</l>
                            <l>Κύκλωπι θητεύω</l>
                            <l>τῷ μονοδέρκτᾳ δοῦλος ἀλαίνων</l>
                            <l n="80">σὺν τᾷδε τράγου χλαίνᾳ μελέᾳ</l>
                            <l>σᾶς χωρὶς φιλίας.</l>
                            <milestone unit="card" n="82" ed="p"/>
                        </sp>
                    </div>
                </div>
                <div type="textpart" subtype="episode">
                    <sp>
                        <speaker>Σιληνός</speaker>
                        <l>σιγήσατʼ, ὦ τέκνʼ, ἄντρα δʼ ἐς πετρηρεφῆ</l>
                        <l>ποίμνας ἀθροῖσαι προσπόλους κελεύσατε.</l>
                    </sp>
                    <sp>
                        <speaker>Χορός</speaker>
                        <l>χωρεῖτʼ· ἀτὰρ δὴ τίνα, πάτερ, σπουδὴν ἔχεις;</l>
                    </sp>
                    <sp>
                        <speaker>Σιληνός</speaker>
                        <l n="85">ὁρῶ πρὸς ἀκταῖς ναὸς Ἑλλάδος σκάφος</l>
                        <l>κώπης τʼ ἄνακτας σὺν στρατηλάτῃ τινὶ</l>
                        <l>στείχοντας ἐς τόδʼ ἄντρον· ἀμφὶ δʼ αὐχέσιν</l>
                        <l>τεύχη φέρονται κενά, βορᾶς κεχρημένοι,</l>
                        <l>κρωσσούς θʼ ὑδρηλούς. ὦ ταλαίπωροι ξένοι·</l>
                        <l n="90">τίνες ποτʼ εἰσίν; οὐκ ἴσασι δεσπότην</l>
                        <l>Πολύφημον οἷός ἐστιν ἄξενόν τε γῆν</l>
                        <l>τήνδʼ ἐμβεβῶτες καὶ Κυκλωπίαν γνάθον</l>
                        <l>τὴν ἀνδροβρῶτα δυστυχῶς ἀφιγμένοι.</l>
                        <l>ἀλλʼ ἥσυχοι γίγνεσθʼ, ἵνʼ ἐκπυθώμεθα</l>
                        <l n="95">πόθεν πάρεισι Σικελὸν Αἰτναῖον πάγον.</l>
                    </sp>
                    <sp>
                        <speaker>Ὀδυσσεύς</speaker>
                        <l>ξένοι, φράσαιτʼ ἂν νᾶμα ποτάμιον πόθεν</l>
                        <l>δίψης ἄκος λάβοιμεν εἴ τέ τις θέλει</l>
                        <l>βορὰν ὁδῆσαι ναυτίλοις κεχρημένοις;</l>
                        <l><milestone unit="para" ed="P"/>ltἔα·gt τί χρῆμα; Βρομίου πόλιν ἔοιγμεν
                            ἐσβαλεῖν·</l>
                        <l n="100">Σατύρων πρὸς ἄντροις τόνδʼ ὅμιλον εἰσορῶ.</l>
                        <l>χαίρειν προσεῖπον πρῶτα τὸν γεραίτατον.</l>
                    </sp>
                    <sp>
                        <speaker>Σιληνός</speaker>
                        <l>χαῖρʼ, ὦ ξένʼ· ὅστις δʼ εἶ φράσον πάτραν τε σήν.</l>
                    </sp>
                    <sp>
                        <speaker>Ὀδυσσεύς</speaker>
                        <l>Ἴθακος Ὀδυσσεύς, γῆς Κεφαλλήνων ἄναξ.</l>
                    </sp>
                    <sp>
                        <speaker>Σιληνός</speaker>
                        <l>οἶδʼ ἄνδρα, κρόταλον δριμύ, Σισύφου γένος.</l>
                    </sp>
                    <sp>
                        <speaker>Ὀδυσσεύς</speaker>
                        <l n="105">ἐκεῖνος αὐτός εἰμι· λοιδόρει δὲ μή.</l>
                    </sp>
                    <sp>
                        <speaker>Σιληνός</speaker>
                        <l>πόθεν Σικελίαν τήνδε ναυστολῶν πάρει;</l>
                    </sp>
                    <sp>
                        <speaker>Ὀδυσσεύς</speaker>
                        <l>ἐξ Ἰλίου γε κἀπὸ Τρωϊκῶν πόνων.</l>
                    </sp>
                    <sp>
                        <speaker>Σιληνός</speaker>
                        <l>πῶς; πορθμὸν οὐκ ᾔδησθα πατρῴας χθονός;</l>
                    </sp>
                    <sp>
                        <speaker>Ὀδυσσεύς</speaker>
                        <l>ἀνέμων θύελλαι δεῦρό μʼ ἥρπασαν βίᾳ.</l>
                    </sp>
                    <sp>
                        <speaker>Σιληνός</speaker>
                        <l n="110">παπαῖ· τὸν αὐτὸν δαίμονʼ ἐξαντλεῖς ἐμοί.</l>
                    </sp>
                    <sp>
                        <speaker>Ὀδυσσεύς</speaker>
                        <l>ἦ καὶ σὺ δεῦρο πρὸς βίαν ἀπεστάλης;</l>
                    </sp>
                    <sp>
                        <speaker>Σιληνός</speaker>
                        <l>λῃστὰς διώκων οἳ Βρόμιον ἀνήρπασαν.</l>
                    </sp>
                    <sp>
                        <speaker>Ὀδυσσεύς</speaker>
                        <l>τίς δʼ ἥδε χώρα καὶ τίνες ναίουσί νιν;</l>
                    </sp>
                    <sp>
                        <speaker>Σιληνός</speaker>
                        <l>Αἰτναῖος ὄχθος Σικελίας ὑπέρτατος.</l>
                    </sp>
                    <sp>
                        <speaker>Ὀδυσσεύς</speaker>
                        <l n="115">τείχη δὲ ποῦ ʼστι καὶ πόλεως πυργώματα;</l>
                    </sp>
                    <sp>
                        <speaker>Σιληνός</speaker>
                        <l>οὐκ ἔστʼ· ἔρημοι πρῶνες ἀνθρώπων, ξένε.</l>
                    </sp>
                    <sp>
                        <speaker>Ὀδυσσεύς</speaker>
                        <l>τίνες δʼ ἔχουσι γαῖαν; ἦ θηρῶν γένος;</l>
                    </sp>
                    <sp>
                        <speaker>Σιληνός</speaker>
                        <l>Κύκλωπες, ἄντρʼ οἰκοῦντες, οὐ στέγας δόμων.</l>
                    </sp>
                    <sp>
                        <speaker>Ὀδυσσεύς</speaker>
                        <l>τίνος κλύοντες; ἢ δεδήμευται κράτος;</l>
                    </sp>
                    <sp>
                        <speaker>Σιληνός</speaker>
                        <l n="120">μονάδες· ἀκούει δʼ οὐδὲν οὐδεὶς οὐδενός.</l>
                    </sp>
                    <sp>
                        <speaker>Ὀδυσσεύς</speaker>
                        <l>σπείρουσι δʼ — ἢ τῷ ζῶσι; — Δήμητρος στάχυν;</l>
                    </sp>
                    <sp>
                        <speaker>Σιληνός</speaker>
                        <l>γάλακτι καὶ τυροῖσι καὶ μήλων βορᾷ.</l>
                    </sp>
                    <sp>
                        <speaker>Ὀδυσσεύς</speaker>
                        <l>Βρομίου δὲ πῶμʼ ἔχουσιν, ἀμπέλου ῥοάς;</l>
                    </sp>
                    <sp>
                        <speaker>Σιληνός</speaker>
                        <l>ἥκιστα· τοιγὰρ ἄχορον οἰκοῦσι χθόνα.</l>
                    </sp>
                    <sp>
                        <speaker>Ὀδυσσεύς</speaker>
                        <l n="125">φιλόξενοι δὲ χὤσιοι περὶ ξένους;</l>
                    </sp>
                    <sp>
                        <speaker>Σιληνός</speaker>
                        <l>γλυκύτατά φασι τὰ κρέα τοὺς ξένους φορεῖν.</l>
                    </sp>
                    <sp>
                        <speaker>Ὀδυσσεύς</speaker>
                        <l>τί φῄς; βορᾷ χαίρουσιν ἀνθρωποκτόνῳ;</l>
                    </sp>
                    <sp>
                        <speaker>Σιληνός</speaker>
                        <l>οὐδεὶς μολὼν δεῦρʼ ὅστις οὐ κατεσφάγη.</l>
                    </sp>
                    <sp>
                        <speaker>Ὀδυσσεύς</speaker>
                        <l>αὐτὸς δὲ Κύκλωψ ποῦ ʼστιν; ἦ δόμων ἔσω;</l>
                    </sp>
                    <sp>
                        <speaker>Σιληνός</speaker>
                        <l n="130">φροῦδος, πρὸς Αἴτνῃ θῆρας ἰχνεύων κυσίν.</l>
                        <milestone unit="card" n="131" ed="p"/>
                    </sp>
                    <sp>
                        <speaker>Ὀδυσσεύς</speaker>
                        <l>οἶσθʼ οὖν ὃ δρᾶσον, ὡς ἀπαίρωμεν χθονός;</l>
                    </sp>
                    <sp>
                        <speaker>Σιληνός</speaker>
                        <l>οὐκ οἶδʼ, Ὀδυσσεῦ· πᾶν δέ σοι δρῴημεν ἄν.</l>
                    </sp>
                    <sp>
                        <speaker>Ὀδυσσεύς</speaker>
                        <l>ὅδησον ἡμῖν σῖτον, οὗ σπανίζομεν.</l>
                    </sp>
                    <sp>
                        <speaker>Σιληνός</speaker>
                        <l>οὐκ ἔστιν, ὥσπερ εἶπον, ἄλλο πλὴν κρέας.</l>
                    </sp>
                    <sp>
                        <speaker>Ὀδυσσεύς</speaker>
                        <l n="135">ἀλλʼ ἡδὺ λιμοῦ καὶ τόδε σχετήριον.</l>
                    </sp>
                    <sp>
                        <speaker>Σιληνός</speaker>
                        <l>καὶ τυρὸς ὀπίας ἔστι καὶ βοὸς γάλα.</l>
                    </sp>
                    <sp>
                        <speaker>Ὀδυσσεύς</speaker>
                        <l>ἐκφέρετε· φῶς γὰρ ἐμπολήμασιν πρέπει.</l>
                    </sp>
                    <sp>
                        <speaker>Σιληνός</speaker>
                        <l>σὺ δʼ ἀντιδώσεις, εἰπέ μοι, χρυσὸν πόσον;</l>
                    </sp>
                    <sp>
                        <speaker>Ὀδυσσεύς</speaker>
                        <l>οὐ χρυσὸν ἀλλὰ πῶμα Διονύσου φέρω.</l>
                    </sp>
                    <sp>
                        <speaker>Σιληνός</speaker>
                        <l n="140">ὦ φίλτατʼ εἰπών, οὗ σπανίζομεν πάλαι.</l>
                    </sp>
                    <sp>
                        <speaker>Ὀδυσσεύς</speaker>
                        <l>καὶ μὴν Μάρων μοι πῶμʼ ἔδωκε, παῖς θεοῦ.</l>
                    </sp>
                    <sp>
                        <speaker>Σιληνός</speaker>
                        <l>ὃν ἐξέθρεψα ταῖσδʼ ἐγώ ποτʼ ἀγκάλαις;</l>
                    </sp>
                    <sp>
                        <speaker>Ὀδυσσεύς</speaker>
                        <l>ὁ Βακχίου παῖς, ὡς σαφέστερον μάθῃς.</l>
                    </sp>
                    <sp>
                        <speaker>Σιληνός</speaker>
                        <l>ἐν σέλμασιν νεώς ἐστιν, ἢ φέρεις σύ νιν;</l>
                    </sp>
                    <sp>
                        <speaker>Ὀδυσσεύς</speaker>
                        <l n="145">ὅδʼ ἁσκὸς ὃς κεύθει νιν, ὡς ὁρᾷς, γέρον.</l>
                    </sp>
                    <sp>
                        <speaker>Σιληνός</speaker>
                        <l>οὗτος μὲν οὐδʼ ἂν τὴν γνάθον πλήσειέ μου.</l>
                    </sp>
                    <sp>
                        <speaker>Ὀδυσσεύς</speaker>
                        <l>ltτοῦτον μὲν οὖν τὸν ἀσκὸν οὐκ ἂν ἐκπίοις.gt<note resp="Kovacs"
                                anchored="true">Versum composuit Kovacs.</note></l>
                    </sp>
                    <sp>
                        <speaker>Σιληνός</speaker>
                        <l>ltφύει γὰρ ἁσκὸς οἶνον ἐξ αὑτοῦ πάλιν;gt<note resp="Kovacs"
                                anchored="true">Versum composuit Kovacs.</note></l>
                    </sp>
                    <sp>
                        <speaker>Ὀδυσσεύς</speaker>
                        <l>ναί, δὶς τόσον πῶμʼ ὅσον ἂν ἐξ ἀσκοῦ ῥυῇ.</l>
                    </sp>
                    <sp>
                        <speaker>Σιληνός</speaker>
                        <l>καλήν γε κρήνην εἶπας ἡδεῖάν τʼ ἐμοί.</l>
                    </sp>
                    <sp>
                        <speaker>Ὀδυσσεύς</speaker>
                        <l>βούλῃ σε γεύσω πρῶτον ἄκρατον μέθυ;</l>
                    </sp>
                    <sp>
                        <speaker>Σιληνός</speaker>
                        <l n="150">δίκαιον· ἦ γὰρ γεῦμα τὴν ὠνὴν καλεῖ.</l>
                    </sp>
                    <sp>
                        <speaker>Ὀδυσσεύς</speaker>
                        <l>καὶ μὴν ἐφέλκω καὶ ποτῆρʼ ἀσκοῦ μέτα.</l>
                    </sp>
                    <sp>
                        <speaker>Σιληνός</speaker>
                        <l>φέρʼ ἐγκάναξον, ὡς ἀναμνησθῶ πιών.</l>
                    </sp>
                    <sp>
                        <speaker>Ὀδυσσεύς</speaker>
                        <l>ἰδού.</l>
                    </sp>
                    <sp>
                        <speaker>Σιληνός</speaker>
                        <l part="Y">παπαιάξ, ὡς καλὴν ὀσμὴν ἔχει.</l>
                    </sp>
                    <sp>
                        <speaker>Ὀδυσσεύς</speaker>
                        <l>εἶδες γὰρ αὐτήν;</l>
                    </sp>
                    <sp>
                        <speaker>Σιληνός</speaker>
                        <l part="Y">οὐ μὰ Δίʼ, ἀλλʼ ὀσφραίνομαι.</l>
                    </sp>
                    <sp>
                        <speaker>Ὀδυσσεύς</speaker>
                        <l n="155">γεῦσαί νυν, ὡς ἂν μὴ λόγῳ ʼπαινῇς μόνον.</l>
                    </sp>
                    <sp>
                        <speaker>Σιληνός</speaker>
                        <l>βαβαί· χορεῦσαι παρακαλεῖ μʼ ὁ Βάκχιος.</l>
                        <l>ἆ ἆ ἆ.</l>
                    </sp>
                    <sp>
                        <speaker>Ὀδυσσεύς</speaker>
                        <l>μῶν τὸν λάρυγγα διεκάναξέ σου καλῶς;</l>
                    </sp>
                    <sp>
                        <speaker>Σιληνός</speaker>
                        <l>ὥστʼ εἰς ἄκρους γε τοὺς ὄνυχας ἀφίκετο.</l>
                    </sp>
                    <sp>
                        <speaker>Ὀδυσσεύς</speaker>
                        <l n="160">πρὸς τῷδε μέντοι καὶ νόμισμα δώσομεν.</l>
                    </sp>
                    <sp>
                        <speaker>Σιληνός</speaker>
                        <l>χάλα τὸν ἀσκὸν μόνον· ἔα τὸ χρυσίον.</l>
                    </sp>
                    <sp>
                        <speaker>Ὀδυσσεύς</speaker>
                        <l>ἐκφέρετέ νυν τυρεύματʼ ἢ μήλων τόκον.</l>
                    </sp>
                    <sp>
                        <speaker>Σιληνός</speaker>
                        <l>δράσω τάδʼ, ὀλίγον φροντίσας γε δεσποτῶν.</l>
                        <l>ὡς ἐκπιεῖν κἂν κύλικα βουλοίμην μίαν,</l>
                        <l n="165">πάντων Κυκλώπων ἀντιδοὺς βοσκήματα,</l>
                        <l>ῥῖψαι τʼ ἐς ἅλμην Λευκάδος πέτρας ἄπο</l>
                        <l>ἅπαξ μεθυσθεὶς καταβαλών τε τὰς ὀφρῦς.</l>
                        <l>ὡς ὅς γε πίνων μὴ γέγηθε μαίνεται·</l>
                        <l>ἵνʼ ἔστι τουτί τʼ ὀρθὸν ἐξανιστάναι</l>
                        <l n="170">μαστοῦ τε δραγμὸς καὶ παρεσκευασμένον</l>
                        <l>ψαῦσαι χεροῖν λειμῶνος ὀρχηστύς θʼ ἅμα</l>
                        <l>κακῶν τε λῆστις. εἶτʼ ἐγὼ ltοὐgt κυνήσομαι</l>
                        <l>τοιόνδε πῶμα, τὴν Κύκλωπος ἀμαθίαν</l>
                        <l>κλαίειν κελεύων καὶ τὸν ὀφθαλμὸν μέσον;</l>
                        <milestone unit="card" n="175" ed="p"/>
                    </sp>
                    <sp>
                        <speaker>Χορός</speaker>
                        <l n="175">ἄκουʼ, Ὀδυσσεῦ· διαλαλήσωμέν τί σοι.</l>
                    </sp>
                    <sp>
                        <speaker>Ὀδυσσεύς</speaker>
                        <l>καὶ μὴν φίλοι γε προσφέρεσθε πρὸς φίλον.</l>
                    </sp>
                    <sp>
                        <speaker>Χορός</speaker>
                        <l>ἐλάβετε Τροίαν τὴν Ἑλένην τε χειρίαν;</l>
                    </sp>
                    <sp>
                        <speaker>Ὀδυσσεύς</speaker>
                        <l>καὶ πάντα γʼ οἶκον Πριαμιδῶν ἐπέρσαμεν.</l>
                    </sp>
                    <sp>
                        <speaker>Χορός</speaker>
                        <l>οὔκουν, ἐπειδὴ τὴν νεᾶνιν εἵλετε,</l>
                        <l n="180">ἅπαντες αὐτὴν διεκροτήσατʼ ἐν μέρει,</l>
                        <l>ἐπεί γε πολλοῖς ἥδεται γαμουμένη,</l>
                        <l>τὴν προδότιν; ἣ τοὺς θυλάκους τοὺς ποικίλους</l>
                        <l>περὶ τοῖν σκελοῖν ἰδοῦσα καὶ τὸν χρύσεον </l>
                        <l>κλῳὸν φοροῦντα περὶ μέσον τὸν αὐχένα</l>
                        <l n="185">ἐξεπτοήθη, Μενέλεων, ἀνθρώπιον</l>
                        <l>λῷστον λιποῦσα. μηδαμοῦ γένος ποτὲ</l>
                        <l>φῦναι γυναικῶν ὤφελʼ, εἰ μὴ ʼμοὶ μόνῳ.</l>
                    </sp>
                    <sp>
                        <speaker>Σιληνός</speaker>
                        <l>ἰδού· τάδʼ ὑμῖν ποιμνίων βοσκήματα,</l>
                        <l>ἄναξ Ὀδυσσεῦ, μηκάδων ἀρνῶν τροφαί,</l>
                        <l n="190">πηκτοῦ γάλακτός τʼ οὐ σπάνια τυρεύματα.</l>
                        <l>φέρεσθε· χωρεῖθʼ ὡς τάχιστʼ ἄντρων ἄπο,</l>
                        <l>βότρυος ἐμοὶ πῶμʼ ἀντιδόντες εὐίου.</l>
                        <l><milestone unit="para" ed="P"/>οἴμοι· Κύκλωψ ὅδʼ ἔρχεται· τί
                            δράσομεν;</l>
                    </sp>
                    <sp>
                        <speaker>Ὀδυσσεύς</speaker>
                        <l>ἀπολώλαμέν τἄρʼ, ὦ γέρον· ποῖ χρὴ φυγεῖν;</l>
                    </sp>
                    <sp>
                        <speaker>Σιληνός</speaker>
                        <l n="195">ἔσω πέτρας τῆσδʼ, οὗπερ ἂν λάθοιτέ γε.</l>
                    </sp>
                    <sp>
                        <speaker>Ὀδυσσεύς</speaker>
                        <l>δεινὸν τόδʼ εἶπας, ἀρκύων μολεῖν ἔσω.</l>
                    </sp>
                    <sp>
                        <speaker>Σιληνός</speaker>
                        <l>οὐ δεινόν· εἰσὶ καταφυγαὶ πολλαὶ πέτρας.</l>
                    </sp>
                    <sp>
                        <speaker>Ὀδυσσεύς</speaker>
                        <l>οὐ δῆτʼ· ἐπεί τἂν μεγάλα γʼ ἡ Τροία στένοι,</l>
                        <l>εἰ φευξόμεσθʼ ἕνʼ ἄνδρα, μυρίον δʼ ὄχλον</l>
                        <l n="200">Φρυγῶν ὑπέστην πολλάκις σὺν ἀσπίδι.</l>
                        <l>ἀλλʼ, εἰ θανεῖν δεῖ, κατθανούμεθʼ εὐγενῶς</l>
                        <l>ἢ ζῶντες αἶνον τὸν πάρος συσσώσομεν.</l>
                        <milestone unit="card" n="203" ed="p"/>
                    </sp>
                    <sp>
                        <speaker>Κύκλωψ</speaker>
                        <l>ἄνεχε πάρεχε· τί τάδε; τίς ἡ ῥᾳθυμία;</l>
                        <l>τί βακχιάζετʼ; οὐχὶ Διόνυσος τάδε,</l>
                        <l n="205">οὐ κρόταλα χαλκοῦ τυμπάνων τʼ ἀράγματα.</l>
                        <l>πῶς μοι κατʼ ἄντρα νεόγονα βλαστήματα;</l>
                        <l>ἦ πρός τε μαστοῖς εἰσι χὐπὸ μητέρων</l>
                        <l>πλευρὰς τρέχουσι, σχοινίνοις τʼ ἐν τεύχεσιν</l>
                        <l>πλήρωμα τυρῶν ἐστιν ἐξημελγμένον;</l>
                        <l n="210">τί φατε; τί λέγετε; τάχα τις ὑμῶν τῷ ξύλῳ</l>
                        <l>δάκρυα μεθήσει. βλέπετʼ ἄνω καὶ μὴ κάτω.</l>
                    </sp>
                    <sp>
                        <speaker>Χορός</speaker>
                        <l>ἰδού· πρὸς αὐτὸν τὸν Δίʼ ἀνακεκύφαμεν</l>
                        <l>τά τʼ ἄστρα, καὶ τὸν Ὠρίωνα δέρκομαι.</l>
                    </sp>
                    <sp>
                        <speaker>Κύκλωψ</speaker>
                        <l>ἄριστόν ἐστιν εὖ παρεσκευασμένον;</l>
                    </sp>
                    <sp>
                        <speaker>Χορός</speaker>
                        <l n="215">πάρεστιν. ὁ φάρυγξ εὐτρεπὴς ἔστω μόνον.</l>
                    </sp>
                    <sp>
                        <speaker>Κύκλωψ</speaker>
                        <l>ἦ καὶ γάλακτός εἰσι κρατῆρες πλέῳ;</l>
                    </sp>
                    <sp>
                        <speaker>Χορός</speaker>
                        <l>ὥστʼ ἐκπιεῖν γέ σʼ, ἢν θέλῃς, ὅλον πίθον.</l>
                    </sp>
                    <sp>
                        <speaker>Κύκλωψ</speaker>
                        <l>μήλειον ἢ βόειον ἢ μεμιγμένον;</l>
                    </sp>
                    <sp>
                        <speaker>Χορός</speaker>
                        <l>ὃν ἂν θέλῃς σύ· μὴ ʼμὲ καταπίῃς μόνον.</l>
                    </sp>
                    <sp>
                        <speaker>Κύκλωψ</speaker>
                        <l n="220">ἥκιστʼ· ἐπεί μʼ ἂν ἐν μέσῃ τῇ γαστέρι</l>
                        <l>πηδῶντες ἀπολέσαιτʼ ἂν ὑπὸ τῶν σχημάτων.</l>
                        <l><milestone unit="para" ed="P"/>ἔα· τίνʼ ὄχλον τόνδʼ ὁρῶ πρὸς αὐλίοις;</l>
                        <l>λῃσταί τινες κατέσχον ἢ κλῶπες χθόνα;</l>
                        <l>ὁρῶ γέ τοι τούσδʼ ἄρνας ἐξ ἄντρων ἐμῶν</l>
                        <l n="225">στρεπταῖς λύγοισι σῶμα συμπεπλεγμένους,</l>
                        <l>τεύχη τε τυρῶν συμμιγῆ γέροντά τε</l>
                        <l>πληγαῖς μέτωπον φαλακρὸν ἐξῳδηκότα.</l>
                    </sp>
                    <sp>
                        <speaker>Σιληνός</speaker>
                        <l>ὤμοι, πυρέσσω συγκεκομμένος τάλας.</l>
                    </sp>
                    <sp>
                        <speaker>Κύκλωψ</speaker>
                        <l>ὑπὸ τοῦ; τίς ἐς σὸν κρᾶτʼ ἐπύκτευσεν, γέρον;</l>
                    </sp>
                    <sp>
                        <speaker>Σιληνός</speaker>
                        <l n="230">ὑπὸ τῶνδε, Κύκλωψ, ὅτι τὰ σʼ οὐκ εἴων φέρειν.</l>
                    </sp>
                    <sp>
                        <speaker>Κύκλωψ</speaker>
                        <l>οὐκ ᾖσαν ὄντα θεόν με καὶ θεῶν ἄπο;</l>
                    </sp>
                    <sp>
                        <speaker>Σιληνός</speaker>
                        <l>ἔλεγον ἐγὼ τάδʼ· οἱ δʼ ἐφόρουν τὰ χρήματα,</l>
                        <l>καὶ τόν τε τυρὸν οὐκ ἐῶντος ἤσθιον</l>
                        <l>τούς τʼ ἄρνας ἐξεφοροῦντο· δήσαντες δὲ σὲ</l>
                        <l n="235">κλῳῷ τριπήχει κατὰ τὸν ὀφθαλμὸν μέσον</l>
                        <l>τὰ σπλάγχνʼ ἔφασκον ἐξαμήσεσθαι βίᾳ,</l>
                        <l>μάστιγί τʼ εὖ τὸ νῶτον ἀπολέψειν σέθεν, </l>
                        <l>κἄπειτα συνδήσαντες ἐς θἀδώλια</l>
                        <l>τῆς ναὸς ἐμβαλόντες ἀποδώσειν τινὶ</l>
                        <l n="240">πέτρους μοχλεύειν, ἢ ʼς μυλῶνα καταβαλεῖν.</l>
                        <milestone unit="card" n="241" ed="p"/>
                    </sp>
                    <sp>
                        <speaker>Κύκλωψ</speaker>
                        <l>ἄληθες; οὔκουν κοπίδας ὡς τάχιστʼ ἰὼν</l>
                        <l>θήξεις μαχαίρας καὶ μέγαν φάκελον ξύλων</l>
                        <l>ἐπιθεὶς ἀνάψεις; ὡς σφαγέντες αὐτίκα</l>
                        <l>πλήσουσι νηδὺν τὴν ἐμὴν ἀπʼ ἄνθρακος</l>
                        <l n="245">θερμὴν διδόντες δαῖτα τῷ κρεανόμῳ,</l>
                        <l>τὰ δʼ ἐκ λέβητος ἑφθὰ καὶ τετηκότα.</l>
                        <l>ὡς ἔκπλεώς γε δαιτός εἰμʼ ὀρεσκόου·</l>
                        <l>ἅλις λεόντων ἐστί μοι θοινωμένῳ</l>
                        <l>ἐλάφων τε, χρόνιος δʼ εἴμʼ ἀπʼ ἀνθρώπων βορᾶς.</l>
                    </sp>
                    <sp>
                        <speaker>Σιληνός</speaker>
                        <l n="250">τὰ καινά γʼ ἐκ τῶν ἠθάδων, ὦ δέσποτα,</l>
                        <l>ἡδίονʼ ἐστίν. οὐ γὰρ οὖν νεωστί γε</l>
                        <l>ἄλλοι πρὸς οἴκους σοὺς ἀφίκοντο ξένοι.</l>
                    </sp>
                    <sp>
                        <speaker>Ὀδυσσεύς</speaker>
                        <l>Κύκλωψ, ἄκουσον ἐν μέρει καὶ τῶν ξένων.</l>
                        <l>ἡμεῖς βορᾶς χρῄζοντες ἐμπολὴν λαβεῖν</l>
                        <l n="255">σῶν ἆσσον ἄντρων ἤλθομεν νεὼς ἄπο.</l>
                        <l>τοὺς δʼ ἄρνας ἡμῖν οὗτος ἀντʼ οἴνου σκύφου</l>
                        <l>ἀπημπόλα τε κἀδίδου πιεῖν λαβὼν</l>
                        <l>ἑκὼν ἑκοῦσι, κοὐδὲν ἦν τούτων βίᾳ.</l>
                        <l>ἀλλʼ οὗτος ὑγιὲς οὐδὲν ὧν φησιν λέγει,</l>
                        <l n="260">ἐπεί γʼ ἐλήφθη σοῦ λάθρᾳ πωλῶν τὰ σά.</l>
                    </sp>
                    <sp>
                        <speaker>Σιληνός</speaker>
                        <l>ἐγώ; κακῶς γʼ ἄρʼ ἐξόλοιʼ.</l>
                    </sp>
                    <sp>
                        <speaker>Ὀδυσσεύς</speaker>
                        <l part="Y">εἰ ψεύδομαι.</l>
                    </sp>
                    <sp>
                        <speaker>Σιληνός</speaker>
                        <l>μὰ τὸν Ποσειδῶ τὸν τεκόντα σʼ, ὦ Κύκλωψ,</l>
                        <l>μὰ τὸν μέγαν Τρίτωνα καὶ τὸν Νηρέα,</l>
                        <l>μὰ τὴν Καλυψὼ τάς τε Νηρέως κόρας,</l>
                        <l n="265">μὰ θαἰερὰ κύματʼ ἰχθύων τε πᾶν γένος,</l>
                        <l>ἀπώμοσʼ, ὦ κάλλιστον ὦ Κυκλώπιον,</l>
                        <l>ὦ δεσποτίσκε, μὴ τὰ σʼ ἐξοδᾶν ἐγὼ</l>
                        <l>ξένοισι χρήματʼ. ἢ κακῶς οὗτοι κακοὶ</l>
                        <l>οἱ παῖδες ἀπόλοινθʼ, οὓς μάλιστʼ ἐγὼ φιλῶ.</l>
                    </sp>
                    <sp>
                        <speaker>Χορός</speaker>
                        <l n="270">αὐτὸς ἔχʼ. ἔγωγε τοῖς ξένοις τὰ χρήματα</l>
                        <l>περνάντα σʼ εἶδον· εἰ δʼ ἐγὼ ψευδῆ λέγω,</l>
                        <l>ἀπόλοιθʼ ὁ πατήρ μου· τοὺς ξένους δὲ μὴ ἀδίκει.</l>
                        <milestone unit="card" n="273" ed="p"/>
                    </sp>
                    <sp>
                        <speaker>Κύκλωψ</speaker>
                        <l>ψεύδεσθʼ· ἔγωγε τῷδε τοῦ Ῥαδαμάνθυος</l>
                        <l>μᾶλλον πέποιθα καὶ δικαιότερον λέγω.</l>
                        <l n="275">θέλω δʼ ἐρέσθαι· πόθεν ἐπλεύσατʼ, ὦ ξένοι;</l>
                        <l>ποδαποί; τίς ὑμᾶς ἐξεπαίδευσεν πόλις;</l>
                    </sp>
                    <sp>
                        <speaker>Ὀδυσσεύς</speaker>
                        <l>Ἰθακήσιοι μὲν τὸ γένος, Ἰλίου δʼ ἄπο,</l>
                        <l>πέρσαντες ἄστυ, πνεύμασιν θαλασσίοις</l>
                        <l>σὴν γαῖαν ἐξωσθέντες ἥκομεν, Κύκλωψ.</l>
                    </sp>
                    <sp>
                        <speaker>Κύκλωψ</speaker>
                        <l n="280">ἦ τῆς κακίστης οἳ μετήλθεθʼ ἁρπαγὰς</l>
                        <l>Ἑλένης Σκαμάνδρου γείτονʼ Ἰλίου πόλιν;</l>
                    </sp>
                    <sp>
                        <speaker>Ὀδυσσεύς</speaker>
                        <l>οὗτοι, πόνον τὸν δεινὸν ἐξηντληκότες.</l>
                    </sp>
                    <sp>
                        <speaker>Κύκλωψ</speaker>
                        <l>αἰσχρὸν στράτευμά γʼ, οἵτινες μιᾶς χάριν</l>
                        <l>γυναικὸς ἐξεπλεύσατʼ ἐς γαῖαν Φρυγῶν.</l>
                    </sp>
                    <sp>
                        <speaker>Ὀδυσσεύς</speaker>
                        <l n="285">θεοῦ τὸ πρᾶγμα· μηδένʼ αἰτιῶ βροτῶν.</l>
                        <l><milestone unit="para" ed="P"/>ἡμεῖς δέ σʼ, ὦ θεοῦ ποντίου γενναῖε
                            παῖ,</l>
                        <l>ἱκετεύομέν τε καὶ ψέγομεν ἐλευθέρως·</l>
                        <l>μὴ τλῇς πρὸς οἴκους σοὺς ἀφιγμένους φίλους</l>
                        <l>κτανεῖν βοράν τε δυσσεβῆ θέσθαι γνάθοις·</l>
                        <l n="290">οἳ τὸν σόν, ὦναξ, πατέρʼ ἔχειν ναῶν ἕδρας</l>
                        <l>ἐρρυσάμεσθα γῆς ἐν Ἑλλάδος μυχοῖς·</l>
                        <l>ἱερᾶς τʼ ἄθραυστος Ταινάρου μένει λιμὴν</l>
                        <l>Μαλέας τʼ ἄκρας κευθμῶνες ἥ τε Σουνίου</l>
                        <l>δίας Ἀθάνας σῶς ὑπάργυρος πέτρα </l>
                        <l n="295">†Γεραίστιοί τε καταφυγαί· τά θʼ Ἑλλάδος</l>
                        <l>δύσφρονʼ ὀνείδη Φρυξὶν οὐκ ἐδώκαμεν.†</l>
                        <l>ὧν καὶ σὺ κοινοῖ· γῆς γὰρ Ἑλλάδος μυχοὺς</l>
                        <l>οἰκεῖς ὑπʼ Αἴτνῃ, τῇ πυριστάκτῳ πέτρᾳ.</l>
                        <l><milestone unit="para" ed="P"/>νόμος δὲ θνητοῖς, εἰ λόγους ἀποστρέφῃ,</l>
                        <l n="300">ἱκέτας δέχεσθαι ποντίους ἐφθαρμένους</l>
                        <l>ξένιά τε δοῦναι καὶ πέπλους ἐπαρκέσαι·</l>
                        <l>ltτούτων δίκαιόν σου τυχεῖν ἡμᾶς, ἄναξ,gt<note resp="Kovacs"
                                anchored="true">Versum composuit Kovacs.</note></l>
                        <l>οὐκ ἀμφὶ βουπόροισι πηχθέντας μέλη</l>
                        <l>ὀβελοῖσι νηδὺν καὶ γνάθον πλῆσαι σέθεν.</l>
                        <l>ἅλις δὲ Πριάμου γαῖʼ ἐχήρωσʼ Ἑλλάδα,</l>
                        <l n="305">πολλῶν νεκρῶν πιοῦσα δοριπετῆ φόνον,</l>
                        <l>ἀλόχους τʼ ἀνάνδρους γραῦς τʼ ἄπαιδας ὤλεσεν</l>
                        <l>πολιούς τε πατέρας. εἰ δὲ τοὺς λελειμμένους</l>
                        <l>σὺ συμπυρώσας δαῖτʼ ἀναλώσεις πικράν,</l>
                        <l>ποῖ τρέψεταί τις; ἀλλʼ ἐμοὶ πιθοῦ, Κύκλωψ·</l>
                        <l n="310">πάρες τὸ μάργον σῆς γνάθου, τὸ δʼ εὐσεβὲς</l>
                        <l>τῆς δυσσεβείας ἀνθελοῦ· πολλοῖσι γὰρ</l>
                        <l>κέρδη πονηρὰ ζημίαν ἠμείψατο.</l>
                    </sp>
                    <sp>
                        <speaker>Σιληνός</speaker>
                        <l>παραινέσαι σοι βούλομαι· τῶν γὰρ κρεῶν</l>
                        <l>μηδὲν λίπῃς τοῦδʼ, ἤν τε τὴν γλῶσσαν δάκῃς,</l>
                        <l n="315">κομψὸς γενήσῃ καὶ λαλίστατος, Κύκλωψ.</l>
                        <milestone unit="card" n="316" ed="p"/>
                    </sp>
                    <sp>
                        <speaker>Κύκλωψ</speaker>
                        <l>ὁ πλοῦτος, ἀνθρωπίσκε, τοῖς σοφοῖς θεός,</l>
                        <l>τὰ δʼ ἄλλα κόμποι καὶ λόγων εὐμορφία.</l>
                        <l>ἄκρας δʼ ἐναλίας αἷς καθίδρυται πατὴρ</l>
                        <l>χαίρειν κελεύω· τί τάδε προυστήσω λόγῳ;</l>
                        <l n="320">Ζηνὸς δʼ ἐγὼ κεραυνὸν οὐ φρίσσω, ξένε,</l>
                        <l>οὐδʼ οἶδʼ ὅ τι Ζεύς ἐστʼ ἐμοῦ κρείσσων θεός.</l>
                        <l>ltἀλλʼ εἴ τι τοῦδε καὶ πάροιθʼ ἐφρόντισα,gt<note resp="Kovacs"
                                anchored="true">Versum composuit Kovacs.</note></l>
                        <l>οὔ μοι μέλει τὸ λοιπόν· ὡς δʼ οὔ μοι μέλει </l>
                        <l>ἄκουσον· ὅταν ἄνωθεν ὄμβρον ἐκχέῃ,</l>
                        <l>ἐν τῇδε πέτρᾳ στέγνʼ ἔχων σκηνώματα,</l>
                        <l n="325">ἢ μόσχον ὀπτὸν ἤ τι θήρειον δάκος</l>
                        <l>δαινύμενος ἑστιῶ τι γαστέρʼ ὑπτίαν,</l>
                        <l>εἶτʼ ἐκπιὼν γάλακτος ἀμφορέα πλέων</l>
                        <l>κρούω, Διὸς βρονταῖσιν εἰς ἔριν κτυπῶν.</l>
                        <l>ὅταν δὲ βορέας χιόνα Θρῄκιος χέῃ,</l>
                        <l n="330">δοραῖσι θηρῶν σῶμα περιβαλὼν ἐμὸν</l>
                        <l>καὶ πῦρ ἀναίθων, χιόνος οὐδέν μοι μέλει.</l>
                        <l>ἡ γῆ δʼ ἀνάγκῃ, κἂν θέλῃ κἂν μὴ θέλῃ,</l>
                        <l>τίκτουσα ποίαν τἀμὰ πιαίνει βοτά.</l>
                        <l>ἁγὼ οὔτινι θύω πλὴν ἐμοί, θεοῖσι δʼ οὔ,</l>
                        <l n="335">καὶ τῇ μεγίστῃ, γαστρὶ τῇδε, δαιμόνων.</l>
                        <l>ὡς τοὐμπιεῖν γε καὶ φαγεῖν τοὐφʼ ἡμέραν,</l>
                        <l>Ζεὺς οὗτος ἀνθρώποισι τοῖσι σώφροσιν,</l>
                        <l>λυπεῖν δὲ μηδὲν αὑτόν. οἳ δὲ τοὺς νόμους</l>
                        <l>ἔθεντο ποικίλλοντες ἀνθρώπων βίον,</l>
                        <l n="340">κλαίειν ἄνωγα· τὴν ltδʼgt ἐμὴν ψυχὴν ἐγὼ</l>
                        <l>οὐ παύσομαι δρῶν εὖ, κατεσθίων γε σέ.</l>
                        <l>ξένια δὲ λήψῃ τοιάδʼ, ὡς ἄμεμπτος ὦ,</l>
                        <l>πῦρ καὶ πατρῷον ἅλα λέβητά θʼ, ὃς ζέσας</l>
                        <l>σὴν σάρκα δυσφάρωτον ἀμφέξει καλῶς.</l>
                        <l n="345">ἀλλʼ ἕρπετʼ εἴσω, τοῦ κατʼ αὔλιον θεοῦ</l>
                        <l>ἵνʼ ἀμφὶ βωμὸν στάντες εὐωχῆτέ με.</l>
                    </sp>
                    <sp>
                        <speaker>Ὀδυσσεύς</speaker>
                        <l>αἰαῖ, πόνους μὲν Τρωϊκοὺς ὑπεξέδυν</l>
                        <l>θαλασσίους τε, νῦν δʼ ἐς ἀνδρὸς ἀνοσίου</l>
                        <l>ὠμὴν κατέσχον ἀλίμενόν τε καρδίαν.</l>
                        <l n="350"><milestone unit="para" ed="P"/>ὦ Παλλάς, ὦ δέσποινα Διογενὲς
                            θεά,</l>
                        <l>νῦν νῦν ἄρηξον· κρείσσονας γὰρ Ἰλίου</l>
                        <l>πόνους ἀφῖγμαι κἀπὶ κινδύνου βάθη.</l>
                        <l>σύ τʼ, ὦ φαεννὰς ἀστέρων οἰκῶν ἕδρας</l>
                        <l>Ζεῦ ξένιʼ, ὅρα τάδʼ· εἰ γὰρ αὐτὰ μὴ βλέπεις,</l>
                        <l n="355">ἄλλως νομίζῃ Ζεὺς τὸ μηδὲν ὢν θεός.</l>
                        <milestone unit="card" n="356" ed="p"/>
                    </sp>
                </div>
                <div type="textpart" subtype="choral">
                    <div type="textpart" subtype="strophe">
                        <sp>
                            <speaker>Χορός</speaker>
                            <l>Εὐρείας λάρυγγος, ὦ Κύκλωψ,</l>
                            <l>ἀναστόμου τὸ χεῖλος· ὡς ἕτοιμά σοι</l>
                            <l>ἑφθὰ καὶ ὀπτὰ καὶ ἀνθρακιᾶς ἄπο ltθερμὰgt</l>
                            <l>χναύειν βρύκειν</l>
                            <l>κρεοκοπεῖν μέλη ξένων</l>
                            <l n="360">δασυμάλλῳ ἐν αἰγίδι κλινομένῳ.</l>
                            <milestone unit="card" n="361" ed="p"/>
                        </sp>
                    </div>
                    <div type="textpart" subtype="mesode">
                        <sp>
                            <speaker>Χορός</speaker>
                            <l>μὴ ʼμοὶ μὴ προσδίδου·</l>
                            <l>μόνος μόνῳ γέμιζε πορθμίδος σκάφος.</l>
                            <l>χαιρέτω μὲν αὖλις ἅδε,</l>
                            <l>χαιρέτω δὲ θυμάτων</l>
                            <l n="365">ἀποβώμιος ἃν ἀνέχει θυσία</l>
                            <l>Κύκλωψ Αἰτναῖος ξενικῶν</l>
                            <l>κρεῶν κεχαρμένος βορᾷ.</l>
                            <milestone unit="card" n="370" ed="p"/>
                        </sp>
                    </div>
                    <div type="textpart" subtype="antistrophe">
                        <sp>
                            <speaker>Χορός</speaker>
                            <l n="370">νηλής, τλᾶμον, ὅστε δωμάτων</l>
                            <l>ἐφεστίους ἱκτῆρας ἐκθύει ξένους,</l>
                            <l n="373">ἑφθά τε δαινύμενος, μυσαροῖσί τʼ ὀδοῦσιν</l>
                            <l n="372">κόπτων βρύκων</l>
                            <l n="374">θέρμʼ ἀπʼ ἀνθράκων κρέα</l>
                            <l><gap reason="*"/>
                                <milestone unit="card" n="375" ed="p"/></l>
                        </sp>
                    </div>
                </div>
                <div type="textpart" subtype="episode">
                    <sp>
                        <speaker>Ὀδυσσεύς</speaker>
                        <l n="375">ὦ Ζεῦ, τί λέξω, δείνʼ ἰδὼν ἄντρων ἔσω</l>
                        <l>κοὐ πιστά, μύθοις εἰκότʼ οὐδʼ ἔργοις βροτῶν;</l>
                    </sp>
                    <sp>
                        <speaker>Χορός</speaker>
                        <l>τί δʼ ἔστʼ, Ὀδυσσεῦ; μῶν τεθοίναται σέθεν</l>
                        <l>φίλους ἑταίρους ἀνοσιώτατος Κύκλωψ;</l>
                    </sp>
                    <sp>
                        <speaker>Ὀδυσσεύς</speaker>
                        <l>δισσούς γʼ ἀθρήσας κἀπιβαστάσας χεροῖν,</l>
                        <l n="380">οἳ σαρκὸς εἶχον εὐτραφέστατον πάχος.</l>
                    </sp>
                    <sp>
                        <speaker>Χορός</speaker>
                        <l>πῶς, ὦ ταλαίπωρʼ, ἦτε πάσχοντες τάδε;</l>
                    </sp>
                    <sp n="*)odusseu/s">
                        <speaker>Ὀδυσσεύς</speaker>
                        <l>ἐπεὶ πετραίαν τήνδʼ ἐσήλθομεν στέγην,</l>
                        <l>ἀνέκαυσε μὲν πῦρ πρῶτον, ὑψηλῆς δρυὸς</l>
                        <l>κορμοὺς πλατείας ἐσχάρας βαλὼν ἔπι,</l>
                        <l n="385">τρισσῶν ἁμαξῶν ὡς ἀγώγιμον βάρος,</l>
                        <l n="392">καὶ χάλκεον λέβητʼ ἐπέζεσεν πυρί,</l>
                        <l n="386">ἔπειτα φύλλων ἐλατίνων χαμαιπετῆ</l>
                        <l>ἔστρωσεν εὐνὴν πλησίον πυρὸς φλογί.</l>
                        <l>κρατῆρα δʼ ἐξέπλησεν ὡς δεκάμφορον,</l>
                        <l>μόσχους ἀμέλξας, λευκὸν ἐσχέας γάλα,</l>
                        <l n="390">σκύφος τε κισσοῦ παρέθετʼ εἰς εὖρος τριῶν</l>
                        <l>πήχεων, βάθος δὲ τεσσάρων ἐφαίνετο,</l>
                        <l n="393">ὀβελούς τʼ, ἄκρους μὲν ἐγκεκαυμένους πυρί,</l>
                        <l>ξεστοὺς δὲ δρεπάνῳ τἄλλα, παλιούρου κλάδων,</l>
                        <l n="395">†Αἰτναῖά τε σφαγεῖα πελέκεων γνάθοις†.</l>
                        <l>ὡς δʼ ἦν ἕτοιμα πάντα τῷ θεοστυγεῖ</l>
                        <l>Ἅιδου μαγείρῳ, φῶτε συμμάρψας δύο</l>
                        <l n="399">τὸν μὲν λέβητος ἐς κύτος χαλκήλατον</l>
                        <l n="398">ἔσφαζʼ ἑταίρων τῶν ἐμῶν ῥυθμῷ τινι,</l>
                        <l n="400">τὸν δʼ αὖ, τένοντος ἁρπάσας ἄκρου ποδός,</l>
                        <l>παίων πρὸς ὀξὺν στόνυχα πετραίου λίθου</l>
                        <l>ἐγκέφαλον ἐξέρρανε· καὶ διαρταμῶν</l>
                        <l>λάβρῳ μαχαίρᾳ σάρκας ἐξώπτα πυρί,</l>
                        <l>τὰ δʼ ἐς λέβητʼ ἐφῆκεν ἕψεσθαι μέλη.</l>
                        <l n="405">ἐγὼ δʼ ὁ τλήμων δάκρυʼ ἀπʼ ὀφθαλμῶν χέων</l>
                        <l>ἐχριμπτόμην Κύκλωπι κἀδιακόνουν·</l>
                        <l>ἅλλοι δʼ ὅπως ὄρνιθες ἐν μυχοῖς πέτρας</l>
                        <l>πτήξαντες εἶχον, αἷμα δʼ οὐκ ἐνῆν χροΐ.</l>
                        <milestone unit="card" n="409" ed="p"/>
                        <l><milestone unit="para" ed="P"/>ἐπεὶ δʼ ἑταίρων τῶν ἐμῶν πλησθεὶς
                            βορᾶς</l>
                        <l n="410">ἀνέπεσε, φάρυγος αἰθέρʼ ἐξανεὶς βαρύν,</l>
                        <l>ἐσῆλθέ μοί τι θεῖον· ἐμπλήσας σκύφος</l>
                        <l>Μάρωνος αὐτῷ τοῦδε προσφέρω πιεῖν,</l>
                        <l>λέγων τάδʼ· Ὦ τοῦ ποντίου θεοῦ Κύκλωψ,</l>
                        <l>σκέψαι τόδʼ οἷον Ἑλλὰς ἀμπέλων ἄπο</l>
                        <l n="415">θεῖον κομίζει πῶμα, Διονύσου γάνος.</l>
                        <l>ὁ δʼ ἔκπλεως ὢν τῆς ἀναισχύντου βορᾶς</l>
                        <l>ἐδέξατʼ ἔσπασέν ltτʼgt ἄμυστιν ἑλκύσας</l>
                        <l>κἀπῄνεσʼ ἄρας χεῖρα· Φίλτατε ξένων, </l>
                        <l>καλὸν τὸ πῶμα δαιτὶ πρὸς καλῇ δίδως.</l>
                        <l n="420">ἡσθέντα δʼ αὐτὸν ὡς ἐπῃσθόμην ἐγώ,</l>
                        <l>ἄλλην ἔδωκα κύλικα, γιγνώσκων ὅτι</l>
                        <l>τρώσει νιν οἷνος καὶ δίκην δώσει τάχα.</l>
                        <l>καὶ δὴ πρὸς ᾠδὰς εἷρπʼ. ἐγὼ δʼ ἐπεγχέων</l>
                        <l>ἄλλην ἐπʼ ἄλλῃ σπλάγχνʼ ἐθέρμαινον ποτῷ.</l>
                        <l n="425">ᾁδει δὲ παρὰ κλαίουσι συνναύταις ἐμοῖς</l>
                        <l>ἄμουσʼ, ἐπηχεῖ δʼ ἄντρον. ἐξελθὼν δʼ ἐγὼ</l>
                        <l>σιγῇ σὲ σῶσαι κἄμʼ, ἐὰν βούλῃ, θέλω.</l>
                        <l>ἀλλʼ εἴπατʼ εἴτε χρῄζετʼ εἴτʼ οὐ χρῄζετε</l>
                        <l>φεύγειν ἄμεικτον ἄνδρα καὶ τὰ Βακχίου</l>
                        <l n="430">ναίειν μέλαθρα Ναΐδων νυμφῶν μέτα.</l>
                        <l>ὁ μὲν γὰρ ἔνδον σὸς πατὴρ τάδʼ ᾔνεσεν·</l>
                        <l>ἀλλʼ ἀσθενὴς γὰρ κἀποκερδαίνων ποτοῦ</l>
                        <l>ὥσπερ πρὸς ἰξῷ τῇ κύλικι λελημμένος</l>
                        <l>πτέρυγας ἀλύει· σὺ δέ (νεανίας γὰρ εἶ)</l>
                        <l n="435">σώθητι μετʼ ἐμοῦ καὶ τὸν ἀρχαῖον φίλον</l>
                        <l>Διόνυσον ἀνάλαβʼ, οὐ Κύκλωπι προσφερῆ.</l>
                    </sp>
                    <sp>
                        <speaker>Χορός</speaker>
                        <l>ὦ φίλτατʼ, εἰ γὰρ τήνδʼ ἴδοιμεν ἡμέραν</l>
                        <l>Κύκλωπος ἐκφυγόντες ἀνόσιον κάρα.</l>
                        <l>ὡς διὰ μακροῦ γε †τὸν σίφωνα τὸν φίλον</l>
                        <l n="440">χηρεύομεν τόνδʼ οὐκ ἔχομεν καταφαγεῖν.†</l>
                    </sp>
                    <milestone unit="card" n="441" ed="p"/>
                    <sp>
                        <speaker>Ὀδυσσεύς</speaker>
                        <l>ἄκουε δή νυν ἣν ἔχω τιμωρίαν</l>
                        <l>θηρὸς πανούργου σῆς τε δουλείας φυγήν.</l>
                    </sp>
                    <sp>
                        <speaker>Χορός</speaker>
                        <l>λέγʼ, ὡς Ἀσιάδος οὐκ ἂν ἥδιον ψόφον</l>
                        <l>κιθάρας κλύοιμεν ἢ Κύκλωπʼ ὀλωλότα.</l>
                    </sp>
                    <sp>
                        <speaker>Ὀδυσσεύς</speaker>
                        <l n="445">ἐπὶ κῶμον ἕρπειν πρὸς κασιγνήτους θέλει</l>
                        <l>Κύκλωπας ἡσθεὶς τῷδε Βακχίου ποτῷ. </l>
                    </sp>
                    <sp>
                        <speaker>Χορός</speaker>
                        <l>ξυνῆκʼ· ἔρημον ξυλλαβὼν δρυμοῖσί νιν</l>
                        <l>σφάξαι μενοινᾷς ἢ πετρῶν ὦσαι κάτα.</l>
                    </sp>
                    <sp>
                        <speaker>Ὀδυσσεύς</speaker>
                        <l>οὐδὲν τοιοῦτον· δόλιος ἡ προθυμία.</l>
                    </sp>
                    <sp>
                        <speaker>Χορός</speaker>
                        <l n="450">πῶς δαί; σοφόν τοί σʼ ὄντʼ ἀκούομεν πάλαι.</l>
                    </sp>
                    <sp>
                        <speaker>Ὀδυσσεύς</speaker>
                        <l>κώμου μὲν αὐτὸν τοῦδʼ ἀπαλλάξαι, λέγων</l>
                        <l>ὡς οὐ Κύκλωψι πῶμα χρὴ δοῦναι τόδε,</l>
                        <l>μόνον δʼ ἔχοντα βίοτον ἡδέως ἄγειν.</l>
                        <l>ὅταν δʼ ὑπνώσσῃ Βακχίου νικώμενος,</l>
                        <l n="455">ἀκρεμὼν ἐλαίας ἔστιν ἐν δόμοισί τις,</l>
                        <l>ὃν φασγάνῳ τῷδʼ ἐξαποξύνας ἄκρον</l>
                        <l>ἐς πῦρ καθήσω· κᾆθʼ ὅταν κεκαυμένον</l>
                        <l>ἴδω νιν, ἄρας θερμὸν ἐς μέσην βαλῶ</l>
                        <l>Κύκλωπος ὄψιν ὄμμα τʼ ἐκτήξω πυρί.</l>
                        <l n="460">ναυπηγίαν δʼ ὡσεί τις ἁρμόζων ἀνὴρ</l>
                        <l>διπλοῖν χαλινοῖν τρύπανον κωπηλατεῖ,</l>
                        <l>οὕτω κυκλώσω δαλὸν ἐν φαεσφόρῳ</l>
                        <l>Κύκλωπος ὄψει καὶ συναυανῶ κόρας.</l>
                    </sp>
                    <sp>
                        <speaker>Χορός</speaker>
                        <l>ἰοὺ ἰού·</l>
                        <l n="465">γέγηθα μαινόμεσθα τοῖς εὑρήμασιν.</l>
                    </sp>
                    <sp>
                        <speaker>Ὀδυσσεύς</speaker>
                        <l>κἄπειτα καὶ σὲ καὶ φίλους γέροντά τε</l>
                        <l>νεὼς μελαίνης κοῖλον ἐμβήσας σκάφος</l>
                        <l>διπλαῖσι κώπαις τῆσδʼ ἀποστελῶ χθονός.</l>
                    </sp>
                    <sp>
                        <speaker>Χορός</speaker>
                        <l>ἔστʼ οὖν ὅπως ἂν ὡσπερεὶ σπονδῆς θεοῦ</l>
                        <l n="470">κἀγὼ λαβοίμην τοῦ τυφλοῦντος ὄμματα</l>
                        <l>δαλοῦ; φόνου γὰρ τοῦδε κοινωνεῖν θέλω.</l>
                    </sp>
                    <sp>
                        <speaker>Ὀδυσσεύς</speaker>
                        <l>δεῖ γοῦν· μέγας γὰρ δαλός, οὗ ξυλληπτέον.</l>
                    </sp>
                    <sp>
                        <speaker>Χορός</speaker>
                        <l>ὡς κἂν ἁμαξῶν ἑκατὸν ἀραίμην βάρος,</l>
                        <l>εἰ τοῦ Κύκλωπος τοῦ κακῶς ὀλουμένου </l>
                        <l n="475">ὀφθαλμὸν ὥσπερ σφηκιὰν ἐκθύψομεν.</l>
                    </sp>
                    <sp>
                        <speaker>Ὀδυσσεύς</speaker>
                        <l>σιγᾶτέ νυν· δόλον γὰρ ἐξεπίστασαι·</l>
                        <l>χὤταν κελεύω, τοῖσιν ἀρχιτέκτοσιν</l>
                        <l>πείθεσθʼ. ἐγὼ γὰρ ἄνδρας ἀπολιπὼν φίλους</l>
                        <l>τοὺς ἔνδον ὄντας οὐ μόνος σωθήσομαι.</l>
                        <l n="480">[καίτοι φύγοιμʼ ἂν κἀκβέβηκʼ ἄντρου μυχῶν·</l>
                        <l>ἀλλʼ οὐ δίκαιον ἀπολιπόντʼ ἐμοὺς φίλους</l>
                        <l>ξὺν οἷσπερ ἦλθον δεῦρο σωθῆναι μόνον.]</l>
                        <milestone unit="card" n="483" ed="p"/>
                    </sp>
                </div>
                <div type="textpart" subtype="choral">
                    <div type="textpart" subtype="anapests">
                        <sp>
                            <speaker>Χορός</speaker>
                            <l>ἄγε, τίς πρῶτος, τίς δʼ ἐπὶ πρώτῳ</l>
                            <l>ταχθεὶς δαλοῦ κώπην ὀχμάσαι</l>
                            <l n="485">Κύκλωπος ἔσω βλεφάρων ὤσας</l>
                            <l>λαμπρὰν ὄψιν διακναίσει;</l>
                            <stage>(ᾠδὴ ἔνδοθεν)</stage>
                            <!--  yes, an original stage direction  -->
                            <l>σίγα σίγα. καὶ δὴ μεθύων</l>
                            <l>ἄχαριν κέλαδον μουσιζόμενος</l>
                            <l n="490">σκαιὸς ἀπῳδὸς καὶ κλαυσόμενος</l>
                            <l>χωρεῖ πετρίνων ἔξω μελάθρων.</l>
                            <l>φέρε νιν κώμοις παιδεύσωμεν</l>
                            <l>τὸν ἀπαίδευτον·</l>
                            <l>πάντως μέλλει τυφλὸς εἶναι.</l>
                            <milestone unit="card" n="495" ed="p"/>
                        </sp>
                    </div>
                    <div n="1" type="textpart" subtype="strophe">
                        <sp>
                            <speaker>Χορός</speaker>
                            <l n="495">μάκαρ ὅστις εὐιάζει</l>
                            <l>βοτρύων φίλαισι πηγαῖς</l>
                            <l>ἐπὶ κῶμον ἐκπετασθεὶς</l>
                            <l>φίλον ἄνδρʼ ὑπαγκαλίζων</l>
                            <l>ἐπὶ δεμνίοισί τʼ ἄνθος</l>
                            <l n="500">χλιδανᾶς ἔχων ἑταίρας,</l>
                            <l>μυρόχριστον λιπαρὸς βό-</l>
                            <l>στρυχον, αὐδᾷ δέ· Θύραν τίς οἴξει μοι;</l>
                            <milestone unit="card" n="503" ed="p"/>
                        </sp>
                    </div>
                    <div n="2" type="textpart" subtype="strophe">
                        <sp>
                            <speaker>Κύκλωψ</speaker>
                            <l>παπαπαῖ· πλέως μὲν οἴνου,</l>
                            <l>γάνυμαι ltδὲgt δαιτὸς ἥβᾳ,</l>
                            <l n="505">σκάφος ὁλκὰς ὣς γεμισθεὶς</l>
                            <l>ποτὶ σέλμα γαστρὸς ἄκρας.</l>
                            <l>ὑπάγει μʼ ὁ φόρτος εὔφρων</l>
                            <l>ἐπὶ κῶμον ἦρος ὥραις</l>
                            <l>ἐπὶ Κύκλωπας ἀδελφούς.</l>
                            <l n="510">φέρε μοι, ξεῖνε, φέρʼ, ἀσκὸν ἔνδος μοι.</l>
                            <milestone unit="card" n="511" ed="p"/>
                        </sp>
                    </div>
                    <div n="3" type="textpart" subtype="strophe">
                        <sp>
                            <speaker>Χορός</speaker>
                            <l>καλὸν ὄμμασιν δεδορκὼς</l>
                            <l>καλὸς ἐκπερᾷ μελάθρων</l>
                            <l>ltκελαδῶν·gt Φιλεῖ τις ἡμᾶς. </l>
                            <l>λύχνα δʼ ἀμμένειν ἔασον· </l>
                            <l n="515">†χρόα χὡς† τέρεινα νύμφα</l>
                            <l>δροσερῶν ἔσωθεν ἄντρων.</l>
                            <l>στεφάνων δʼ οὐ μία χροιὰ</l>
                            <l>περὶ σὸν κρᾶτα τάχʼ ἐξομιλήσει.</l>
                            <milestone unit="card" n="519" ed="p"/>
                        </sp>
                    </div>
                </div>
                <div type="textpart" subtype="episode">
                    <sp>
                        <speaker>Ὀδυσσεύς</speaker>
                        <l>Κύκλωψ, ἄκουσον· ὡς ἐγὼ τοῦ Βακχίου</l>
                        <l n="520">τούτου τρίβων εἴμʼ, ὃν πιεῖν ἔδωκά σοι.</l>
                    </sp>
                    <sp>
                        <speaker>Κύκλωψ</speaker>
                        <l>ὁ Βάκχιος δὲ τίς; θεὸς νομίζεται;</l>
                    </sp>
                    <sp>
                        <speaker>Ὀδυσσεύς</speaker>
                        <l>μέγιστος ἀνθρώποισιν ἐς τέρψιν βίου.</l>
                    </sp>
                    <sp>
                        <speaker>Κύκλωψ</speaker>
                        <l>ἐρυγγάνω γοῦν αὐτὸν ἡδέως ἐγώ.</l>
                    </sp>
                    <sp>
                        <speaker>Ὀδυσσεύς</speaker>
                        <l>τοιόσδʼ ὁ δαίμων· οὐδένα βλάπτει βροτῶν.</l>
                    </sp>
                    <sp>
                        <speaker>Κύκλωψ</speaker>
                        <l n="525">θεὸς δʼ ἐν ἀσκῷ πῶς γέγηθʼ οἴκους ἔχων;</l>
                    </sp>
                    <sp>
                        <speaker>Ὀδυσσεύς</speaker>
                        <l>ὅπου τιθῇ τις, ἐνθάδʼ ἐστὶν εὐπετής.</l>
                    </sp>
                    <sp>
                        <speaker>Κύκλωψ</speaker>
                        <l>οὐ τοὺς θεοὺς χρῆν σῶμʼ ἔχειν ἐν δέρμασιν.</l>
                    </sp>
                    <sp>
                        <speaker>Ὀδυσσεύς</speaker>
                        <l>τί δʼ, εἴ σε τέρπει γʼ; ἢ τὸ δέρμα σοι πικρόν;</l>
                    </sp>
                    <sp>
                        <speaker>Κύκλωψ</speaker>
                        <l>μισῶ τὸν ἀσκόν· τὸ δὲ ποτὸν φιλῶ τόδε.</l>
                    </sp>
                    <sp>
                        <speaker>Ὀδυσσεύς</speaker>
                        <l n="530">μένων νυν αὐτοῦ πῖνε κεὐθύμει, Κύκλωψ.</l>
                    </sp>
                    <sp>
                        <speaker>Κύκλωψ</speaker>
                        <l>οὐ χρή μʼ ἀδελφοῖς τοῦδε προσδοῦναι ποτοῦ;</l>
                    </sp>
                    <sp>
                        <speaker>Ὀδυσσεύς</speaker>
                        <l>ἔχων γὰρ αὐτὸς τιμιώτερος φανῇ.</l>
                    </sp>
                    <sp>
                        <speaker>Κύκλωψ</speaker>
                        <l>διδοὺς δὲ τοῖς φίλοισι χρησιμώτερος.</l>
                    </sp>
                    <sp>
                        <speaker>Ὀδυσσεύς</speaker>
                        <l>πυγμὰς ὁ κῶμος λοίδορόν τʼ ἔριν φιλεῖ.</l>
                    </sp>
                    <sp>
                        <speaker>Κύκλωψ</speaker>
                        <l n="535">μεθύω μέν, ἔμπας δʼ οὔτις ἂν ψαύσειέ μου.</l>
                    </sp>
                    <sp>
                        <speaker>Ὀδυσσεύς</speaker>
                        <l>ὦ τᾶν, πεπωκότʼ ἐν δόμοισι χρὴ μένειν.</l>
                    </sp>
                    <sp>
                        <speaker>Κύκλωψ</speaker>
                        <l>ἠλίθιος ὅστις μὴ πιὼν κῶμον φιλεῖ.</l>
                    </sp>
                    <sp>
                        <speaker>Ὀδυσσεύς</speaker>
                        <l>ὃς δʼ ἂν μεθυσθείς γʼ ἐν δόμοις μείνῃ σοφός.</l>
                    </sp>
                    <sp>
                        <speaker>Κύκλωψ</speaker>
                        <l>τί δρῶμεν, ὦ Σιληνέ; σοὶ μένειν δοκεῖ;</l>
                    </sp>
                    <sp>
                        <speaker>Σιληνός</speaker>
                        <l n="540">δοκεῖ· τί γὰρ δεῖ συμποτῶν ἄλλων, Κύκλωψ;</l>
                    </sp>
                    <sp>
                        <speaker>Ὀδυσσεύς</speaker>
                        <l>καὶ μὴν λαχνῶδές γʼ οὖδας ἀνθηρᾶς χλόης.</l>
                    </sp>
                    <sp>
                        <speaker>Σιληνός</speaker>
                        <l>καὶ πρός γε θάλπος ἡλίου πίνειν καλόν.</l>
                        <l>κλίθητί νύν μοι πλευρὰ θεὶς ἐπὶ χθονός.</l>
                    </sp>
                    <sp>
                        <speaker>Κύκλωψ</speaker>
                        <l>ἰδού.</l>
                        <l n="545">τί δῆτα τὸν κρατῆρʼ ὄπισθʼ ἐμοῦ τίθης;</l>
                    </sp>
                    <sp>
                        <speaker>Σιληνός</speaker>
                        <l>ὡς μὴ παριών τις καταβάλῃ.</l>
                    </sp>
                    <sp>
                        <speaker>Κύκλωψ </speaker>
                        <l part="Y">πίνειν μὲν οὖν</l>
                        <l>κλέπτων σὺ βούλῃ· κάτθες αὐτὸν ἐς μέσον.</l>
                        <l>σὺ δʼ, ὦ ξένʼ, εἰπὲ τοὔνομʼ ὅ τι σε χρὴ καλεῖν.</l>
                    </sp>
                    <sp>
                        <speaker>Ὀδυσσεύς</speaker>
                        <l>Οὖτιν· χάριν δὲ τίνα λαβών σʼ ἐπαινέσω;</l>
                    </sp>
                    <sp>
                        <speaker>Κύκλωψ</speaker>
                        <l n="550">πάντων σʼ ἑταίρων ὕστερον θοινάσομαι.</l>
                    </sp>
                    <sp>
                        <speaker>Σιληνός</speaker>
                        <l>καλόν γε τὸ γέρας τῷ ξένῳ δίδως, Κύκλωψ.</l>
                    </sp>
                    <sp>
                        <speaker>Κύκλωψ</speaker>
                        <l>οὗτος, τί δρᾷς; τὸν οἶνον ἐκπίνεις λάθρᾳ;</l>
                    </sp>
                    <sp>
                        <speaker>Σιληνός</speaker>
                        <l>οὔκ, ἀλλʼ ἔμʼ οὗτος ἔκυσεν ὅτι καλὸν βλέπω.</l>
                    </sp>
                    <sp>
                        <speaker>Κύκλωψ</speaker>
                        <l>κλαύσῃ, φιλῶν τὸν οἶνον οὐ φιλοῦντα σέ.</l>
                    </sp>
                    <sp>
                        <speaker>Σιληνός</speaker>
                        <l n="555">οὐ μὰ Δίʼ, ἐπεί μού φησʼ ἐρᾶν ὄντος καλοῦ.</l>
                    </sp>
                    <sp>
                        <speaker>Κύκλωψ</speaker>
                        <l>ἔγχει, πλέων δὲ τὸν σκύφον δίδου μόνον.</l>
                    </sp>
                    <sp>
                        <speaker>Σιληνός</speaker>
                        <l>πῶς οὖν κέκραται; φέρε διασκεψώμεθα.</l>
                    </sp>
                    <sp>
                        <speaker>Κύκλωψ</speaker>
                        <l>ἀπολεῖς· δὸς οὕτως.</l>
                    </sp>
                    <sp>
                        <speaker>Σιληνός</speaker>
                        <l part="Y">οὐ μὰ Δίʼ, οὐ πρὶν ἄν γέ σε</l>
                        <l>στέφανον ἴδω λαβόντα γεύσωμαί τέ τι.</l>
                    </sp>
                    <sp>
                        <speaker>Κύκλωψ</speaker>
                        <l n="560">οἱνοχόος ἄδικος.</l>
                    </sp>
                    <sp>
                        <speaker>Σιληνός</speaker>
                        <l part="Y">ltναὶgt μὰ Δίʼ, ἀλλʼ οἷνος γλυκύς.</l>
                        <l>ἀπομακτέον δέ σοὐστὶν ὡς λήψῃ πιεῖν.</l>
                    </sp>
                    <sp>
                        <speaker>Κύκλωψ</speaker>
                        <l>ἰδού, καθαρὸν τὸ χεῖλος αἱ τρίχες τέ μου.</l>
                    </sp>
                    <sp>
                        <speaker>Σιληνός</speaker>
                        <l>θές νυν τὸν ἀγκῶνʼ εὐρύθμως κᾆτʼ ἔκπιε,</l>
                        <l>ὥσπερ μʼ ὁρᾷς πίνονταῲχὤσπερ οὐκέτι.</l>
                    </sp>
                    <sp>
                        <speaker>Κύκλωψ</speaker>
                        <l n="565">ἆ ἆ, τί δράσεις;</l>
                    </sp>
                    <sp>
                        <speaker>Σιληνός</speaker>
                        <l part="Y">ἡδέως ἠμύστισα.</l>
                        <milestone unit="card" n="566" ed="p"/>
                    </sp>
                    <sp>
                        <speaker>Κύκλωψ</speaker>
                        <l>λάβʼ, ὦ ξένʼ, αὐτὸς οἰνοχόος τέ μοι γενοῦ.</l>
                    </sp>
                    <sp>
                        <speaker>Ὀδυσσεύς</speaker>
                        <l>γιγνώσκεται γοῦν ἅμπελος τἠμῇ χερί.</l>
                    </sp>
                    <sp>
                        <speaker>Κύκλωψ</speaker>
                        <l>φέρʼ ἔγχεόν νυν.</l>
                    </sp>
                    <sp>
                        <speaker>Ὀδυσσεύς</speaker>
                        <l part="Y">ἐγχέω, σίγα μόνον.</l>
                    </sp>
                    <sp>
                        <speaker>Κύκλωψ</speaker>
                        <l>χαλεπὸν τόδʼ εἶπας, ὅστις ἂν πίνῃ πολύν.</l>
                    </sp>
                    <sp>
                        <speaker>Ὀδυσσεύς</speaker>
                        <l n="570">ἰδού· λαβὼν ἔκπιθι καὶ μηδὲν λίπῃς·</l>
                        <l>συνεκθανεῖν δὲ σπῶντα χρὴ τῷ πώματι.</l>
                    </sp>
                    <sp>
                        <speaker>Κύκλωψ</speaker>
                        <l>παπαῖ, σοφόν γε τὸ ξύλον τῆς ἀμπέλου.</l>
                    </sp>
                    <sp>
                        <speaker>Ὀδυσσεύς</speaker>
                        <l>κἂν μὲν σπάσῃς γε δαιτὶ πρὸς πολλῇ πολύν,</l>
                        <l>τέγξας ἄδιψον νηδύν, εἰς ὕπνον βαλεῖ, </l>
                        <l n="575">ἢν δʼ ἐλλίπῃς τι, ξηρανεῖ σʼ ὁ Βάκχιος.</l>
                    </sp>
                    <sp>
                        <speaker>Κύκλωψ</speaker>
                        <l>ἰοὺ ἰού·</l>
                        <l>ὡς ἐξένευσα μόγις· ἄκρατος ἡ χάρις.</l>
                        <l>ὁ δʼ οὐρανός μοι συμμεμιγμένος δοκεῖ</l>
                        <l>τῇ γῇ φέρεσθαι, τοῦ Διός τε τὸν θρόνον</l>
                        <l n="580">λεύσσω τὸ πᾶν τε δαιμόνων ἁγνὸν σέβας.</l>
                        <l>οὐκ ἂν φιλήσαιμʼ; αἱ Χάριτες πειρῶσί με.</l>
                        <l>ἅλις· Γανυμήδη τόνδʼ ἔχων ἀναπαύσομαι</l>
                        <l>κάλλιον ἢ τὰς Χάριτας. ἥδομαι δέ πως</l>
                        <l>τοῖς παιδικοῖσι μᾶλλον ἢ τοῖς θήλεσιν.</l>
                    </sp>
                    <sp>
                        <speaker>Σιληνός</speaker>
                        <l n="585">ἐγὼ γὰρ ὁ Διός εἰμι Γανυμήδης, Κύκλωψ;</l>
                    </sp>
                    <sp>
                        <speaker>Κύκλωψ</speaker>
                        <l>ναὶ μὰ Δίʼ, ὃν ἁρπάζω γʼ ἐγὼ ʼκ τῆς Δαρδάνου.</l>
                    </sp>
                    <sp>
                        <speaker>Σιληνός</speaker>
                        <l>ἀπόλωλα, παῖδες· σχέτλια πείσομαι κακά.</l>
                    </sp>
                    <sp>
                        <speaker>Κύκλωψ</speaker>
                        <l>μέμφῃ τὸν ἐραστὴν κἀντρυφᾷς πεπωκότι;</l>
                    </sp>
                    <sp>
                        <speaker>Σιληνός</speaker>
                        <l>οἴμοι· πικρότατον οἶνον ὄψομαι τάχα.</l>
                    </sp>
                    <sp>
                        <speaker>Ὀδυσσεύς</speaker>
                        <l n="590">ἄγε δή, Διονύσου παῖδες, εὐγενῆ τέκνα,</l>
                        <l>ἔνδον μὲν ἁνήρ· τῷ δʼ ὕπνῳ παρειμένος</l>
                        <l>τάχʼ ἐξ ἀναιδοῦς φάρυγος ὠθήσει κρέα.</l>
                        <l>δαλὸς δʼ ἔσωθεν αὐλίων πνέων καπνὸν</l>
                        <l>παρευτρέπισται, κοὐδὲν ἄλλο πλὴν πυροῦν</l>
                        <l n="595">Κύκλωπος ὄψιν· ἀλλʼ ὅπως ἀνὴρ ἔσῃ.</l>
                    </sp>
                    <sp>
                        <speaker>Χορός</speaker>
                        <l>πέτρας τὸ λῆμα κἀδάμαντος ἕξομεν.</l>
                        <l>χώρει δʼ ἐς οἴκους πρίν τι τὸν πατέρα παθεῖν</l>
                        <l>ἀπάλαμνον· ὥς σοι τἀνθάδʼ ἐστὶν εὐτρεπῆ.</l>
                    </sp>
                    <sp>
                        <speaker>Ὀδυσσεύς</speaker>
                        <l>Ἥφαιστʼ, ἄναξ Αἰτναῖε, γείτονος κακοῦ</l>
                        <l n="600">λαμπρὸν πυρώσας ὄμμʼ ἀπαλλάχθηθʼ ἅπαξ,</l>
                        <l>σύ τʼ, ὦ μελαίνης Νυκτὸς ἐκπαίδευμʼ, Ὕπνε, </l>
                        <l>ἄκρατος ἐλθὲ θηρὶ τῷ θεοστυγεῖ,</l>
                        <l>καὶ μὴ ʼπὶ καλλίστοισι Τρωϊκοῖς πόνοις</l>
                        <l>αὐτόν τε ναύτας τʼ ἀπολέσητʼ Ὀδυσσέα</l>
                        <l n="605">ὑπʼ ἀνδρὸς ᾧ θεῶν οὐδὲν ἢ βροτῶν μέλει.</l>
                        <l>ἢ τὴν τύχην μὲν δαίμονʼ ἡγεῖσθαι χρεών,</l>
                        <l>τὰ δαιμόνων δὲ τῆς τύχης ἐλάσσονα.</l>
                        <milestone unit="card" n="608" ed="p"/>
                    </sp>
                    <div type="textpart" subtype="lyric">
                        <sp>
                            <speaker>Χορός</speaker>
                            <l>λήψεται τὸν τράχηλον</l>
                            <l>ἐντόνως ὁ καρκίνος</l>
                            <l n="610">τοῦ ξενοδαιτυμόνος· πυρὶ γὰρ τάχα</l>
                            <l>φωσφόρους ὀλεῖ κόρας.</l>
                            <l>ἤδη δαλὸς ἠνθρακωμένος</l>
                            <l n="615">κρύπτεται ἐς σποδιάν, δρυὸς ἄσπετον</l>
                            <l>ἔρνος. ἀλλʼ ἴτω Μάρων,</l>
                            <l>πρασσέτω,</l>
                            <l>μαινομένου ʼξελέτω βλέφαρον</l>
                            <l>Κύκλωπος, ὡς πίῃ κακῶς.</l>
                            <l>κἆτʼ ἐγὼ</l>
                            <l n="620">τὸν φιλοκισσοφόρον Βρόμιον</l>
                            <l>ποθεινὸν εἰσιδεῖν θέλω,</l>
                            <l>Κύκλωπος λιπὼν ἐρημίαν·</l>
                            <l>ἆρʼ ἐς τοσόνδʼ ἀφίξομαι; </l>
                            <milestone unit="card" n="624" ed="p"/>
                        </sp>
                        <sp>
                            <speaker>Ὀδυσσεύς</speaker>
                            <l n="625">σιγᾶτε πρὸς θεῶν, θῆρες, ἡσυχάζετε,</l>
                            <l>συνθέντες ἄρθρα στόματος· οὐδὲ πνεῖν ἐῶ,</l>
                            <l>οὐ σκαρδαμύσσειν οὐδὲ χρέμπτεσθαί τινα,</l>
                            <l>ὡς μὴ ʼξεγερθῇ τὸ κακόν, ἔστʼ ἂν ὄμματος</l>
                            <l>ὄψις Κύκλωπος ἐξαμιλληθῇ πυρί.</l>
                        </sp>
                        <sp>
                            <speaker>Χορός</speaker>
                            <l>σιγῶμεν ἐγκάψαντες αἰθέρα γνάθοις.</l>
                        </sp>
                        <sp>
                            <speaker>Ὀδυσσεύς</speaker>
                            <l n="630">ἄγε νυν ὅπως ἅψεσθε τοῦ δαλοῦ χεροῖν</l>
                            <l>ἔσω μολόντες· διάπυρος δʼ ἐστὶν καλῶς.</l>
                        </sp>
                        <sp>
                            <speaker>Χορός</speaker>
                            <l>οὔκουν σὺ τάξεις οὕστινας πρώτους χρεὼν</l>
                            <l>καυτὸν μοχλὸν λαβόντας ἐκκάειν τὸ φῶς</l>
                            <l>Κύκλωπος, ὡς ἂν τῆς τύχης κοινώμεθα;</l>
                        </sp>
                        <sp>
                            <speaker>Χορός α</speaker>
                            <l n="635">ἡμεῖς μέν ἐσμεν μακροτέρω πρὸ τῶν θυρῶν</l>
                            <l>ἑστῶτες ὠθεῖν ἐς τὸν ὀφθαλμὸν τὸ πῦρ.</l>
                        </sp>
                        <sp>
                            <speaker>Χορός β</speaker>
                            <l>ἡμεῖς δὲ χωλοί γʼ ἀρτίως γεγενήμεθα.</l>
                        </sp>
                        <sp>
                            <speaker>Χορός α</speaker>
                            <l>ταὐτὸν πεπόνθατʼ ἆρʼ ἐμοί· τοὺς γὰρ πόδας</l>
                            <l>ἑστῶτες ἐσπάσθημεν οὐκ οἶδʼ ἐξ ὅτου.</l>
                        </sp>
                        <sp>
                            <speaker>Ὀδυσσεύς</speaker>
                            <l n="640">ἑστῶτες ἐσπάσθητε;</l>
                        </sp>
                        <sp>
                            <speaker>Χορός α</speaker>
                            <l part="Y">καὶ τά γʼ ὄμματα</l>
                            <l>μέστʼ ἐστὶν ἡμῖν κόνεος ἢ τέφρας ποθέν.</l>
                        </sp>
                        <sp>
                            <speaker>Ὀδυσσεύς</speaker>
                            <l>ἄνδρες πονηροὶ κοὐδὲν οἵδε σύμμαχοι.</l>
                        </sp>
                        <sp>
                            <speaker>Χορός</speaker>
                            <l>ὁτιὴ τὸ νῶτον τὴν ῥάχιν τʼ οἰκτίρομεν</l>
                            <l>καὶ τοὺς ὀδόντας ἐκβαλεῖν οὐ βούλομαι</l>
                            <l n="645">τυπτόμενος, αὕτη γίγνεται πονηρία;</l>
                            <l>ἀλλʼ οἶδʼ ἐπῳδὴν Ὀρφέως ἀγαθὴν πάνυ,</l>
                            <l>ὥστʼ αὐτόματον τὸν δαλὸν ἐς τὸ κρανίον</l>
                            <l>στείχονθʼ ὑφάπτειν τὸν μονῶπα παῖδα γῆς.</l>
                        </sp>
                        <sp>
                            <speaker>Ὀδυσσεύς</speaker>
                            <l>πάλαι μὲν ᾔδη σʼ ὄντα τοιοῦτον φύσει,</l>
                            <l n="650">νῦν δʼ οἶδʼ ἄμεινον. τοῖσι δʼ οἰκείοις φίλοις</l>
                            <l>χρῆσθαί μʼ ἀνάγκη. χειρὶ δʼ εἰ μηδὲν σθένεις,</l>
                            <l>ἀλλʼ οὖν ἐπεγκέλευέ γʼ, ὡς εὐψυχίαν</l>
                            <l>φίλων κελευσμοῖς τοῖσι σοῖς κτησώμεθα.</l>
                        </sp>
                        <sp>
                            <speaker>Χορός</speaker>
                            <l>δράσω τάδʼ. ἐν τῷ Καρὶ κινδυνεύσομεν.</l>
                            <l n="655">κελευσμάτων δʼ ἕκατι τυφέσθω Κύκλωψ.</l>
                            <milestone unit="card" n="656" ed="p"/>
                        </sp>
                    </div>
                    <div type="textpart" subtype="lyric">
                        <sp>
                            <speaker>Χορός</speaker>
                            <l>ἰὼ ἰώ·</l>
                            <l>ὠθεῖτε γενναιότατα,</l>
                            <l>σπεύδετʼ, ἐκκαίετʼ ὀφρὺν</l>
                            <l>θηρὸς τοῦ ξενοδαίτα.</l>
                            <l>τυφέτʼ ὦ, καιέτʼ ὦ</l>
                            <l n="660">τὸν Αἴτνας μηλονόμον.</l>
                            <l>τόρνευʼ ἕλκε, μὴ ʼξοδυνη-</l>
                            <l>θεὶς δράσῃ τι μάταιον.</l>
                            <milestone unit="card" n="663" ed="p"/>
                        </sp>
                        <sp>
                            <speaker>Κύκλωψ</speaker>
                            <l>ὤμοι, κατηνθρακώμεθʼ ὀφθαλμοῦ σέλας.</l>
                        </sp>
                        <sp>
                            <speaker>Χορός</speaker>
                            <l>καλός γʼ ὁ παιάν· μέλπε μοι τόνδʼ αὖ, Κύκλωψ.</l>
                        </sp>
                        <sp>
                            <speaker>Κύκλωψ</speaker>
                            <l n="665">ὤμοι μάλʼ, ὡς ὑβρίσμεθʼ, ὡς ὀλώλαμεν.</l>
                            <l>ἀλλʼ οὔτι μὴ φύγητε τῆσδʼ ἔξω πέτρας</l>
                            <l>χαίροντες, οὐδὲν ὄντες· ἐν πύλαισι γὰρ</l>
                            <l>σταθεὶς φάραγγος τῆσδʼ ἐναρμόσω χέρας.</l>
                        </sp>
                        <sp>
                            <speaker>Χορός</speaker>
                            <l>τί χρῆμʼ ἀυτεῖς, ὦ Κύκλωψ;</l>
                        </sp>
                        <sp>
                            <speaker>Κύκλωψ</speaker>
                            <l part="Y">ἀπωλόμην.</l>
                        </sp>
                        <sp>
                            <speaker>Χορός</speaker>
                            <l n="670">αἰσχρός γε φαίνῃ.</l>
                        </sp>
                        <sp>
                            <speaker>Κύκλωψ</speaker>
                            <l part="Y">κἀπὶ τοῖσδέ γʼ ἄθλιος.</l>
                        </sp>
                        <sp>
                            <speaker>Χορός</speaker>
                            <l>μεθύων κατέπεσες ἐς μέσους τοὺς ἄνθρακας;</l>
                        </sp>
                        <sp>
                            <speaker>Κύκλωψ</speaker>
                            <l>Οὖτίς μʼ ἀπώλεσʼ.</l>
                        </sp>
                        <sp>
                            <speaker>Χορός</speaker>
                            <l part="Y">οὐκ ἄρʼ οὐδείς ltσʼgt ἠδίκει.</l>
                        </sp>
                        <sp>
                            <speaker>Κύκλωψ</speaker>
                            <l>Οὖτίς με τυφλοῖ βλέφαρον.</l>
                        </sp>
                        <sp>
                            <speaker>Χορός</speaker>
                            <l part="Y">οὐκ ἄρʼ εἶ τυφλός.</l>
                        </sp>
                        <sp>
                            <speaker>Κύκλωψ</speaker>
                            <l>†ὡς δὴ σύ†.</l>
                        </sp>
                        <sp>
                            <speaker>Χορός</speaker>
                            <l part="Y">καὶ πῶς σʼ οὔτις ἂν θείη τυφλόν;</l>
                        </sp>
                        <sp>
                            <speaker>Κύκλωψ</speaker>
                            <l n="675">σκώπτεις. ὁ δʼ Οὖτις ποῦ ʼστιν;</l>
                        </sp>
                        <sp>
                            <speaker>Χορός</speaker>
                            <l part="Y">οὐδαμοῦ, Κύκλωψ.</l>
                        </sp>
                        <sp>
                            <speaker>Κύκλωψ</speaker>
                            <l>ὁ ξένος ἵνʼ ὀρθῶς ἐκμάθῃς μʼ ἀπώλεσεν,</l>
                            <l>ὁ μιαρός, ὅς μοι δοὺς τὸ πῶμα κατέκλυσεν.</l>
                        </sp>
                        <sp>
                            <speaker>Χορός</speaker>
                            <l>δεινὸς γὰρ οἷνος καὶ παλαίεσθαι βαρύς.</l>
                        </sp>
                        <sp>
                            <speaker>Κύκλωψ</speaker>
                            <l>πρὸς θεῶν, πεφεύγασʼ ἢ μένουσʼ ἔσω δόμων;</l>
                        </sp>
                        <sp>
                            <speaker>Χορός</speaker>
                            <l n="680">οὗτοι σιωπῇ τὴν πέτραν ἐπήλυγα</l>
                            <l>λαβόντες ἑστήκασι.</l>
                        </sp>
                        <sp>
                            <speaker>Κύκλωψ</speaker>
                            <l part="Y">ποτέρας τῆς χερός;</l>
                        </sp>
                        <sp>
                            <speaker>Χορός</speaker>
                            <l>ἐν δεξιᾷ σου.</l>
                        </sp>
                        <sp>
                            <speaker>Κύκλωψ</speaker>
                            <l part="Y">ποῦ;</l>
                        </sp>
                        <sp>
                            <speaker>Χορός</speaker>
                            <l part="Y">πρὸς αὐτῇ τῇ πέτρᾳ.</l>
                            <l>ἔχεις;</l>
                        </sp>
                        <sp>
                            <speaker>Κύκλωψ</speaker>
                            <l part="Y">κακόν γε πρὸς κακῷ· τὸ κρανίον</l>
                            <l>παίσας κατέαγα.</l>
                        </sp>
                        <sp>
                            <speaker>Χορός</speaker>
                            <l part="Y">καί σε διαφεύγουσί γε.</l>
                        </sp>
                        <sp>
                            <speaker>Κύκλωψ</speaker>
                            <l n="685">οὐ τῇδέ πῃ, τῇδʼ εἶπας;</l>
                        </sp>
                        <sp>
                            <speaker>Χορός</speaker>
                            <l part="Y">οὔ· ταύτῃ λέγω.</l>
                        </sp>
                        <sp>
                            <speaker>Κύκλωψ</speaker>
                            <l>πῇ γάρ;</l>
                        </sp>
                        <sp>
                            <speaker>Χορός</speaker>
                            <l part="Y">περιάγου κεῖσε, πρὸς τἀριστερά.</l>
                        </sp>
                        <sp>
                            <speaker>Κύκλωψ</speaker>
                            <l>οἴμοι γελῶμαι· κερτομεῖτέ μʼ ἐν κακοῖς.</l>
                        </sp>
                        <sp>
                            <speaker>Χορός</speaker>
                            <l>ἀλλʼ οὐκέτʼ, ἀλλὰ πρόσθεν οὗτός ἐστι σοῦ.</l>
                        </sp>
                        <sp>
                            <speaker>Κύκλωψ</speaker>
                            <l>ὦ παγκάκιστε, ποῦ ποτʼ εἶ;</l>
                        </sp>
                        <sp>
                            <speaker>Ὀδυσσεύς</speaker>
                            <l part="Y">τηλοῦ σέθεν</l>
                            <l n="690">φυλακαῖσι φρουρῶ σῶμʼ Ὀδυσσέως τόδε.</l>
                        </sp>
                        <sp>
                            <speaker>Κύκλωψ</speaker>
                            <l>πῶς εἶπας; ὄνομα μεταβαλὼν καινὸν λέγεις.</l>
                        </sp>
                        <sp>
                            <speaker>Ὀδυσσεύς</speaker>
                            <l>ὅπερ μʼ ὁ φύσας ὠνόμαζʼ †Ὀδυσσέα†,</l>
                            <l>δώσειν δʼ ἔμελλες ἀνοσίου δαιτὸς δίκας·</l>
                            <l>κακῶς γὰρ ἂν Τροίαν γε διεπυρώσαμεν</l>
                            <l n="695">εἰ μή σʼ ἑταίρων φόνον ἐτιμωρησάμην.</l>
                        </sp>
                        <sp>
                            <speaker>Κύκλωψ</speaker>
                            <l>αἰαῖ· παλαιὸς χρησμὸς ἐκπεραίνεται·</l>
                            <l>τυφλὴν γὰρ ὄψιν ἐκ σέθεν σχήσειν μʼ ἔφη</l>
                            <l>Τροίας ἀφορμηθέντος. ἀλλὰ καὶ σέ τοι</l>
                            <l>δίκας ὑφέξειν ἀντὶ τῶνδʼ ἐθέσπισεν,</l>
                            <l n="700">πολὺν θαλάσσῃ χρόνον ἐναιωρούμενον.</l>
                        </sp>
                        <sp>
                            <speaker>Ὀδυσσεύς</speaker>
                            <l>κλαίειν σʼ ἄνωγα· καὶ δέδραχʼ ὅπερ λέγεις.</l>
                            <l>ἐγὼ δʼ ἐπʼ ἀκτὰς εἶμι καὶ νεὼς σκάφος</l>
                            <l>ἥσω ʼπὶ πόντον Σικελὸν ἔς τʼ ἐμὴν πάτραν.</l>
                        </sp>
                        <sp>
                            <speaker>Κύκλωψ</speaker>
                            <l>οὐ δῆτʼ, ἐπεί σε τῆσδʼ ἀπορρήξας πέτρας</l>
                            <l n="705">αὐτοῖσι συνναύταισι συντρίψω βαλών.</l>
                            <l>ἄνω δʼ ἐπʼ ὄχθον εἶμι, καίπερ ὢν τυφλός,</l>
                            <l>διʼ ἀμφιτρῆτος τῆσδε προσβαίνων ποδί.</l>
                        </sp>
                        <sp>
                            <speaker>Χορός</speaker>
                            <l>ἡμεῖς δὲ συνναῦταί γε τοῦδʼ Ὀδυσσέως</l>
                            <l>ὄντες τὸ λοιπὸν Βακχίῳ δουλεύσομεν.</l>
                        </sp>
                    </div>
                </div>
            </div>
        </body>
    </text>
</TEI>

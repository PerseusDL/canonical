<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Hec.">Hecuba</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol. 1</title>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1902</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
<language id="la">Latin</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>Judith Nelson</name>
<resp>tagging</resp>
</respStmt>
<item>Basic SGML tagging</item>
</change>
<change>
<date>6/95</date>
<respStmt>
<name>Lisa Cerrato</name>
<resp>ed.</resp>
</respStmt>
<item>Added speaker tags where needed.</item>
</change>
<change>
<date>10/98</date>
<respStmt>
<name>Bill Merrill</name>
<resp>ed.</resp>
</respStmt>
<item>Fixed cardbreaks at 59, 914 added lines 54b, 913b, 922b.</item>
</change>
<change>
<date>23-Dec-99</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: eur.hec_murray_gk.xml,v $
Revision 1.1  2013-09-13 11:17:31  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:23  gcrane
tagging now should be compatible with CTS

Revision 1.4  2012-02-14 18:12:30  ajones06
Standardized and in a few cases added in header info.

Revision 1.3  2011-09-07 13:57:46  rsingh04 adding rend=displayNum to lb tags

Revision 1.2  2011-01-13 03:38:25  gcrane more refinements making these files SDL compatible

Revision 1.1  2010-12-25 19:01:41  gcrane our existing files but with L tags converted to LB milestones --

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:27  packel removed stray item tags

Revision 1.1  2005/07/25 14:33:48  packel
Converted to XML

Revision 1.9  2004/04/21 20:27:27  mimno added card 1s

Revision 1.8  2003/09/09 18:02:08  amahoney put spaces around em-dash entity so as not to confuse morphology stuff

Revision 1.7  2003/07/01 22:16:09  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/03/04 20:34:32  dasmith
Added separate funder entity to TEI header.

Revision 1.5  2000/02/17 15:51:39  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.4  1999/12/23 20:06:51  amahoney convert to P3

</item>
</change>
</revisionDesc>
</teiHeader>
<text lang="greek">
<body>
<div1 type="episode">
<milestone ed="p" n="1" unit="card"/>
<sp n="*poludw/rou ei)/dwlon">
<speaker>Πολυδώρου εἴδωλον</speaker>
<l>Ἥκω νεκρῶν κευθμῶνα καὶ σκότου πύλας</l>
<l>λιπών, ἵνʼ Ἅιδης χωρὶς ᾤκισται θεῶν,</l>
<l>Πολύδωρος, Ἑκάβης παῖς γεγὼς τῆς Κισσέως</l>
<l>Πριάμου τε πατρός, ὅς μʼ, ἐπεὶ Φρυγῶν πόλιν</l>
<l n="5">κίνδυνος ἔσχε δορὶ πεσεῖν Ἑλληνικῷ,</l>
<l>δείσας ὑπεξέπεμψε Τρωικῆς χθονὸς</l>
<l>Πολυμήστορος πρὸς δῶμα Θρῃκίου ξένου,</l>
<l>ὃς τήν<add>δʼ</add> ἀρίστην Χερσονησίαν πλάκα</l>
<l>σπείρει, φίλιππον λαὸν εὐθύνων δορί.</l>
<l n="10">πολὺν δὲ σὺν ἐμοὶ χρυσὸν ἐκπέμπει λάθρᾳ</l>
<l>πατήρ, ἵνʼ, εἴ ποτʼ Ἰλίου τείχη πέσοι,</l>
<l>τοῖς ζῶσιν εἴη παισὶ μὴ σπάνις βίου.</l>
<l>νεώτατος δʼ ἦ Πριαμιδῶν, ὃ καί με γῆς</l>
<l>ὑπεξέπεμψεν· οὔτε γὰρ φέρειν ὅπλα</l>
<l n="15">οὔτʼ ἔγχος οἷός τʼ ἦ νέῳ βραχίονι.</l>
<l>ἕως μὲν οὖν γῆς ὄρθʼ ἔκειθʼ ὁρίσματα</l>
<l>πύργοι τʼ ἄθραυστοι Τρωικῆς ἦσαν χθονὸς</l>
<l>Ἕκτωρ τʼ ἀδελφὸς οὑμὸς εὐτύχει δορί,</l>
<l>καλῶς παρʼ ἀνδρὶ Θρῃκὶ πατρῴῳ ξένῳ</l>
<l n="20">τροφαῖσιν ὥς τις πτόρθος ηὐξόμην, τάλας·</l>
<l>ἐπεὶ δὲ Τροία θʼ Ἕκτορός τʼ ἀπόλλυται</l>
<l>ψυχή, πατρῴα θʼ ἑστία κατεσκάφη,</l>
<l>αὐτὸς δὲ βωμῷ πρὸς θεοδμήτῳ πίτνει</l>
<l>σφαγεὶς Ἀχιλλέως παιδὸς ἐκ μιαιφόνου,</l>
<l n="25">κτείνει με χρυσοῦ τὸν ταλαίπωρον χάριν</l>
<l>ξένος πατρῷος καὶ κτανὼν ἐς οἶδμʼ ἁλὸς</l>
<l>μεθῆχʼ, ἵνʼ αὐτὸς χρυσὸν ἐν δόμοις ἔχῃ.</l>
<l>κεῖμαι δʼ ἐπʼ ἀκταῖς, ἄλλοτʼ ἐν πόντου σάλῳ,</l>
<l>πολλοῖς διαύλοις κυμάτων φορούμενος,</l>
<l n="30">ἄκλαυτος ἄταφος· νῦν δʼ ὑπὲρ μητρὸς φίλης</l>
<l>Ἑκάβης ἀίσσω, σῶμʼ ἐρημώσας ἐμόν,</l>
<l>τριταῖον ἤδη φέγγος αἰωρούμενος,</l>
<l>ὅσονπερ ἐν γῇ τῇδε Χερσονησίᾳ</l>
<l>μήτηρ ἐμὴ δύστηνος ἐκ Τροίας πάρα.</l>
<milestone ed="p" n="35" unit="card"/>
<l n="35">
<milestone ed="P" unit="para"/>πάντες δʼ Ἀχαιοὶ ναῦς ἔχοντες ἥσυχοι</l>
<l>θάσσουσʼ ἐπʼ ἀκταῖς τῆσδε Θρῃκίας χθονός·</l>
<l>ὁ Πηλέως γὰρ παῖς ὑπὲρ τύμβου φανεὶς</l>
<l>κατέσχʼ Ἀχιλλεὺς πᾶν στράτευμʼ Ἑλληνικόν,</l>
<l>πρὸς οἶκον εὐθύνοντας ἐναλίαν πλάτην·</l>
<l n="40">αἰτεῖ δʼ ἀδελφὴν τὴν ἐμὴν Πολυξένην</l>
<l>τύμβῳ φίλον πρόσφαγμα καὶ γέρας λαβεῖν.</l>
<l>καὶ τεύξεται τοῦδʼ, οὐδʼ ἀδώρητος φίλων</l>
<l>ἔσται πρὸς ἀνδρῶν· ἡ πεπρωμένη δʼ ἄγει</l>
<l>θανεῖν ἀδελφὴν τῷδʼ ἐμὴν ἐν ἤματι.</l>
<l n="45">δυοῖν δὲ παίδοιν δύο νεκρὼ κατόψεται</l>
<l>μήτηρ, ἐμοῦ τε τῆς τε δυστήνου κόρης.</l>
<l>φανήσομαι γάρ, ὡς τάφου τλήμων τύχω,</l>
<l>δούλης ποδῶν πάροιθεν ἐν κλυδωνίῳ.</l>
<l>τοὺς γὰρ κάτω σθένοντας ἐξῃτησάμην</l>
<l n="50">τύμβου κυρῆσαι κἀς χέρας μητρὸς πεσεῖν.</l>
<l>τοὐμὸν μὲν οὖν ὅσονπερ ἤθελον τυχεῖν</l>
<l>ἔσται· γεραιᾷ δʼ ἐκποδὼν χωρήσομαι</l>
<l>Ἑκάβῃ· περᾷ γὰρ ἥδʼ ὑπὸ σκηνῆς πόδα</l>
<l>Ἀγαμέμνονος, φάντασμα δειμαίνουσʼ ἐμόν.</l>
<l n="54b">φεῦ·</l>
<l n="55">ὦ μῆτερ ἥτις ἐκ τυραννικῶν δόμων</l>
<l>δούλειον ἦμαρ εἶδες, ὡς πράσσεις κακῶς</l>
<l>ὅσονπερ εὖ ποτʼ· ἀντισηκώσας δέ σε</l>
<l>φθείρει θεῶν τις τῆς πάροιθʼ εὐπραξίας.</l>
</sp>
</div1>
<milestone ed="p" n="59" unit="card"/>
<div1 type="choral">
<div2 type="anapests">
<sp>
<speaker>Ἑκάβη</speaker>
<l>ἄγετʼ, ὦ παῖδες, τὴν γραῦν πρὸ δόμων,</l>
<l n="60">ἄγετʼ ὀρθοῦσαι τὴν ὁμόδουλον,</l>
<l>Τρῳάδες, ὑμῖν, πρόσθε δʼ ἄνασσαν·</l>
<l>λάβετε φέρετε πέμπετʼ ἀείρετέ μου</l>
<l>γεραιᾶς χειρὸς προσλαζύμεναι·</l>
<l n="65">κἀγὼ σκολιῷ σκίπωνι χερὸς</l>
<l>διερειδομένα σπεύσω βραδύπουν</l>
<l>ἤλυσιν ἄρθρων προτιθεῖσα.</l>
<l>
<milestone ed="P" unit="para"/>ὦ στεροπὰ Διός, ὦ σκοτία νύξ,</l>
<l>τί ποτʼ αἴρομαι ἔννυχος οὕτω</l>
<l n="70">δείμασι, φάσμασιν; ὦ πότνια Χθών,</l>
<l>μελανοπτερύγων μῆτερ ὀνείρων,</l>
<l>ἀποπέμπομαι ἔννυχον ὄψιν,</l>
<l>ἣν περὶ παιδὸς ἐμοῦ τοῦ σῳζομένου κατὰ Θρῄκην</l>
<l n="75">ἀμφὶ Πολυξείνης τε φίλης θυγατρὸς διʼ ὀνείρων</l>
<l>
<del>εἶδον γὰρ</del> φοβερὰν <del>ὄψιν ἔμαθον</del> ἐδάην.</l>
<l>ὦ χθόνιοι θεοί, σώσατε παῖδʼ ἐμόν,</l>
<l n="80">ὃς μόνος οἴκων ἄγκυρʼ ἔτʼ ἐμῶν</l>
<l>τὴν χιονώδη Θρῄκην κατέχει</l>
<l>ξείνου πατρίου φυλακαῖσιν.</l>
<l>ἔσται τι νέον·</l>
<l>ἥξει τι μέλος γοερὸν γοεραῖς.</l>
<l n="85">οὔποτʼ ἐμὰ φρὴν ὧδʼ ἀλίαστος</l>
<l>φρίσσει, ταρβεῖ.</l>
<l>ποῦ ποτε θείαν Ἑλένου ψυχὰν</l>
<l>καὶ Κασάνδραν ἐσίδω, Τρῳάδες,</l>
<l>ὥς μοι κρίνωσιν ὀνείρους;</l>
<l n="90">εἶδον γὰρ βαλιὰν ἔλαφον λύκου αἵμονι χαλᾷ</l>
<l>σφαζομέναν, ἀπʼ ἐμῶν γονάτων σπασθεῖσαν ἀνοίκτως.</l>
<l>καὶ τόδε δεῖμά μοι· ἦλθʼ ὑπὲρ ἄκρας</l>
<l>τύμβου κορυφᾶς</l>
<l>φάντασμʼ Ἀχιλέως· ᾔτει δὲ γέρας</l>
<l n="95">τῶν πολυμόχθων τινὰ Τρωιάδων.</l>
<l>ἀπʼ ἐμᾶς ἀπʼ ἐμᾶς οὖν τόδε παιδὸς</l>
<l>πέμψατε, δαίμονες, ἱκετεύω.</l>
<milestone ed="p" n="98" unit="card"/>
</sp>
</div2>
<div2 type="anapests">
<sp n="*xoro/s">
<speaker>Χορός</speaker>
<l>Ἑκάβη, σπουδῇ πρός σʼ ἐλιάσθην</l>
<l>τὰς δεσποσύνους σκηνὰς προλιποῦσʼ,</l>
<l n="100">ἵνʼ ἐκληρώθην <del>καὶ προσετάχθην</del>
</l>
<l>δούλη, πόλεως ἀπελαυνομένη</l>
<l>τῆς Ἰλιάδος, λόγχης αἰχμῇ</l>
<l>δοριθήρατος πρὸς Ἀχαιῶν,</l>
<l>οὐδὲν παθέων ἀποκουφίζουσʼ,</l>
<l n="105">ἀλλʼ ἀγγελίας βάρος ἀραμένη</l>
<l>μέγα σοί τε, γύναι, κῆρυξ ἀχέων.</l>
<l>ἐν γὰρ Ἀχαιῶν πλήρει ξυνόδῳ</l>
<l>λέγεται δόξαι σὴν παῖδʼ Ἀχιλεῖ</l>
<l>σφάγιον θέσθαι· τύμβου δʼ ἐπιβὰς</l>
<l n="110">οἶσθʼ ὅτε χρυσέοις ἐφάνη σὺν ὅπλοις,</l>
<l>τὰς ποντοπόρους δʼ ἔσχε σχεδίας</l>
<l>λαίφη προτόνοις ἐπερειδομένας,</l>
<l>τάδε θωΰσσων·</l>
<l>Ποῖ δή, Δαναοί, τὸν ἐμὸν τύμβον</l>
<l n="115">στέλλεσθʼ ἀγέραστον ἀφέντες;</l>
<l>πολλῆς δʼ ἔριδος συνέπαισε κλύδων,</l>
<l>δόξα δʼ ἐχώρει δίχʼ ἀνʼ Ἑλλήνων</l>
<l>στρατὸν αἰχμητήν, τοῖς μὲν διδόναι</l>
<l>τύμβῳ σφάγιον, τοῖς δʼ οὐχὶ δοκοῦν.</l>
<l n="120">ἦν δʼ ὁ τὸ μὲν σὸν σπεύδων ἀγαθὸν</l>
<l>τῆς μαντιπόλου Βάκχης ἀνέχων</l>
<l>λέκτρʼ Ἀγαμέμνων·</l>
<l>τὼ Θησείδα δʼ, ὄζω Ἀθηνῶν,</l>
<l>δισσῶν μύθων ῥήτορες ἦσαν·</l>
<l n="125">γνώμῃ δὲ μιᾷ συνεχωρείτην,</l>
<l>τὸν Ἀχίλλειον τύμβον στεφανοῦν</l>
<l>αἵματι χλωρῷ, τὰ δὲ Κασάνδρας</l>
<l>λέκτρʼ οὐκ ἐφάτην τῆς Ἀχιλείας</l>
<l>πρόσθεν θήσειν ποτὲ λόγχης.</l>
<milestone ed="p" n="130" unit="card"/>
<l n="130">
<milestone ed="P" unit="para"/>σπουδαὶ δὲ λόγων κατατεινομένων</l>
<l>ἦσαν ἴσαι πως, πρὶν ὁ ποικιλόφρων</l>
<l>κόπις ἡδυλόγος δημοχαριστὴς</l>
<l>Λαερτιάδης πείθει στρατιὰν</l>
<l>μὴ τὸν ἄριστον Δαναῶν πάντων</l>
<l n="135">δούλων σφαγίων εἵνεκʼ ἀπωθεῖν,</l>
<l>μηδέ τινʼ εἰπεῖν παρὰ Φερσεφόνῃ</l>
<l>στάντα φθιμένων</l>
<l>ὡς ἀχάριστοι Δαναοὶ Δαναοῖς</l>
<l>τοῖς οἰχομένοις ὑπὲρ Ἑλλήνων</l>
<l n="140">Τροίας πεδίων ἀπέβησαν.</l>
<l>ἥξει δʼ Ὀδυσεὺς ὅσον οὐκ ἤδη,</l>
<l>πῶλον ἀφέλξων σῶν ἀπὸ μαστῶν</l>
<l>ἔκ τε γεραιᾶς χερὸς ὁρμήσων.</l>
<l>ἀλλʼ ἴθι ναούς, ἴθι πρὸς βωμούς,</l>
<l n="145">ἵζʼ Ἀγαμέμνονος ἱκέτις γονάτων,</l>
<l>κήρυσσε θεοὺς τούς τʼ οὐρανίδας</l>
<l>τούς θʼ ὑπὸ γαῖαν.</l>
<l>ἢ γάρ σε λιταὶ διακωλύσουσʼ</l>
<l>ὀρφανὸν εἶναι παιδὸς μελέας,</l>
<l n="150">ἢ δεῖ σʼ ἐπιδεῖν τύμβου προπετῆ</l>
<l>φοινισσομένην αἵματι παρθένον</l>
<l>ἐκ χρυσοφόρου</l>
<l>δειρῆς νασμῷ μελαναυγεῖ.</l>
</sp>
<milestone ed="p" n="154" unit="card"/>
</div2>
<div2 type="strophe">
<sp>
<speaker>Ἑκάβη</speaker>
<l>οἲ ἐγὼ μελέα, τί ποτʼ ἀπύσω;</l>
<l n="155">ποίαν ἀχώ, ποῖον ὀδυρμόν,</l>
<l>δειλαία δειλαίου γήρως,</l>
<l>δουλείας <del>τᾶς</del> οὐ τλατᾶς,</l>
<l>
<del>τᾶς</del> οὐ φερτᾶς; οἴμοι.</l>
<l>τίς ἀμύνει μοι; ποία γέννα,</l>
<l n="160">ποία δὲ πόλις; φροῦδος πρέσβυς,</l>
<l>φροῦδοι παῖδες.</l>
<l>ποίαν ἢ ταύταν ἢ κείναν</l>
<l>στείχω; †ποῖ δʼ ἥσω;† ποῦ τις θεῶν</l>
<l>†ἢ δαιμόνων† ἐπαρωγός;</l>
<l n="165">ὦ κάκʼ ἐνεγκοῦσαι,</l>
<l>Τρῳάδες ὦ κάκʼ ἐνεγκοῦσαι</l>
<l>πήματʼ, ἀπωλέσατʼ ὠλέσατʼ· οὐκέτι μοι βίος</l>
<l>ἀγαστὸς ἐν φάει.</l>
<l>ὦ τλάμων ἅγησαί μοι πούς,</l>
<l n="170">ἅγησαι τᾷ γηραιᾷ</l>
<l>πρὸς τάνδʼ αὐλάν· ὦ τέκνον, ὦ παῖ,</l>
<l>δυστανοτάτας <del>ματέρος</del> — ἔξελθʼ ἔξελθʼ</l>
<l n="174">οἴκων — ἄιε ματέρος αὐδάν.</l>
<l n="175">
<del>ὦ τέκνον ὡς εἰδῇς οἵαν οἵαν</del>
</l>
<l>
<del>ἀίω φάμαν περὶ σᾶς ψυχᾶς.</del>
</l>
</sp>
<milestone ed="p" n="177" unit="card"/>
</div2>
<div2 type="mesode">
<sp>
<speaker>Πολυξένη</speaker>
<l>ἰώ·</l>
<l>μᾶτερ μᾶτερ τί βοᾷς; τί νέον</l>
<l>καρύξασʼ οἴκων μʼ ὥστʼ ὄρνιν</l>
<l>θάμβει τῷδʼ ἐξέπταξας;</l>
</sp>
<sp>
<speaker>Ἑκάβη</speaker>
<l n="180">οἴμοι τέκνον.</l>
</sp>
<sp>
<speaker>Πολυξένη</speaker>
<l>τί με δυσφημεῖς; φροίμιά μοι κακά.</l>
</sp>
<sp>
<speaker>Ἑκάβη</speaker>
<l>αἰαῖ σᾶς ψυχᾶς.</l>
</sp>
<sp>
<speaker>Πολυξένη</speaker>
<l>ἐξαύδα· μὴ κρύψῃς δαρόν.</l>
<l>δειμαίνω δειμαίνω, μᾶτερ,</l>
<l n="185">τί ποτʼ ἀναστένεις  <gap/>
</l>
</sp>
<sp>
<speaker>Ἑκάβη</speaker>
<l>
<del>ὦ</del> τέκνον τέκνον μελέας ματρὸς  <gap/>
</l>
</sp>
<sp>
<speaker>Πολυξένη</speaker>
<l>τί <add>δὲ</add> τόδʼ ἀγγελεῖς;</l>
</sp>
<sp>
<speaker>Ἑκάβη</speaker>
<l>σφάξαι σʼ Ἀργείων κοινὰ</l>
<l>συντείνει πρὸς τύμβον γνώμα</l>
<l n="190">Πηλείᾳ γέννᾳ.</l>
</sp>
<sp>
<speaker>Πολυξένη</speaker>
<l>οἴμοι μᾶτερ, πῶς φθέγγῃ</l>
<l>ἀμέγαρτα κακῶν; μάνυσόν μοι,</l>
<l>μάνυσον, μᾶτερ.</l>
</sp>
<sp>
<speaker>Ἑκάβη</speaker>
<l>αὐδῶ, παῖ, δυσφήμους φήμας·</l>
<l n="195">ἀγγέλλουσʼ Ἀργείων δόξαι</l>
<l>ψήφῳ τᾶς σᾶς περί μοι ψυχᾶς.</l>
</sp>
<milestone ed="p" n="197" unit="card"/>
</div2>
<div2 type="antistrophe">
<sp>
<speaker>Πολυξένη</speaker>
<l>ὦ δεινὰ παθοῦσʼ, ὦ παντλάμων,</l>
<l>ὦ δυστάνου μᾶτερ βιοτᾶς</l>
<l>οἵαν οἵαν αὖ σοι λώβαν</l>
<l n="200">ἐχθίσταν ἀρρήταν τʼ</l>
<l>ὦρσέν τις δαίμων;</l>
<l>οὐκέτι σοι παῖς ἅδʼ οὐκέτι δὴ</l>
<l>γήρᾳ δειλαίῳ δειλαία</l>
<l>συνδουλεύσω.</l>
<l n="205">σκύμνον γάρ μʼ ὥστʼ οὐριθρέπταν</l>
<l>μόσχον δειλαία δειλαίαν</l>
<l>
<gap/> ἐσόψῃ,</l>
<l>χειρὸς ἀναρπαστὰν</l>
<l>σᾶς ἄπο λαιμότομόν τʼ Ἀίδᾳ</l>
<l>γᾶς ὑποπεμπομέναν σκότον, ἔνθα νεκρῶν μέτα</l>
<l n="210">τάλαινα κείσομαι.</l>
<l>καὶ σοῦ μέν, μᾶτερ, δυστάνου</l>
<l>κλαίω πανδύρτοις θρήνοις,</l>
<l>τὸν ἐμὸν δὲ βίον λώβαν λύμαν τʼ</l>
<l>οὐ μετακλαίομαι, ἀλλὰ θανεῖν μοι</l>
<l n="215">ξυντυχία κρείσσων ἐκύρησεν.</l>
</sp>
<milestone ed="p" n="216" unit="card"/>
</div2>
</div1>
<div1 type="episode">
<sp>
<speaker>Χορός</speaker>
<l>καὶ μὴν Ὀδυσσεὺς ἔρχεται σπουδῇ ποδός,</l>
<l>Ἑκάβη, νέον τι πρὸς σὲ σημανῶν ἔπος.</l>
</sp>
<sp>
<speaker>Ὀδυσσεύς</speaker>
<l>γύναι, δοκῶ μέν σʼ εἰδέναι γνώμην στρατοῦ</l>
<l>ψῆφόν τε τὴν κρανθεῖσαν· ἀλλʼ ὅμως φράσω.</l>
<l n="220">ἔδοξʼ Ἀχαιοῖς παῖδα σὴν Πολυξένην</l>
<l>σφάξαι πρὸς ὀρθὸν χῶμʼ Ἀχιλλείου τάφου.</l>
<l>ἡμᾶς δὲ πομποὺς καὶ κομιστῆρας κόρης</l>
<l>τάσσουσιν εἶναι· θύματος δʼ ἐπιστάτης</l>
<l>ἱερεύς τʼ ἐπέσται τοῦδε παῖς Ἀχιλλέως.</l>
<l n="225">οἶσθʼ οὖν ὃ δρᾶσον; μήτʼ ἀποσπασθῇς βίᾳ</l>
<l>μήτʼ ἐς χερῶν ἅμιλλαν ἐξέλθῃς ἐμοί·</l>
<l>γίγνωσκε δʼ ἀλκὴν καὶ παρουσίαν κακῶν</l>
<l>τῶν σῶν. σοφόν τοι κἀν κακοῖς ἃ δεῖ φρονεῖν.</l>
</sp>
<sp>
<speaker>Ἑκάβη</speaker>
<l>αἰαῖ· παρέστηχʼ, ὡς ἔοικʼ, ἀγὼν μέγας,</l>
<l n="230">πλήρης στεναγμῶν οὐδὲ δακρύων κενός.</l>
<l>κἄγωγʼ ἄρʼ οὐκ ἔθνῃσκον οὗ μʼ ἐχρῆν θανεῖν,</l>
<l>οὐδʼ ὤλεσέν με Ζεύς, τρέφει δʼ, ὅπως ὁρῶ</l>
<l>κακῶν κάκʼ ἄλλα μείζονʼ ἡ τάλαινʼ ἐγώ.</l>
<l>εἰ δʼ ἔστι τοῖς δούλοισι τοὺς ἐλευθέρους</l>
<l n="235">μὴ λυπρὰ μηδὲ καρδίας δηκτήρια</l>
<l>ἐξιστορῆσαι, σοὶ μὲν εἰρῆσθαι χρεών,</l>
<l>ἡμᾶς δʼ ἀκοῦσαι τοὺς ἐρωτῶντας τάδε.</l>
</sp>
<sp>
<speaker>Ὀδυσσεύς</speaker>
<l>ἔξεστʼ, ἐρώτα· τοῦ χρόνου γὰρ οὐ φθονῶ.</l>
</sp>
<sp>
<speaker>Ἑκάβη</speaker>
<l>οἶσθʼ ἡνίκʼ ἦλθες Ἰλίου κατάσκοπος,</l>
<l n="240">δυσχλαινίᾳ τʼ ἄμορφος, ὀμμάτων τʼ ἄπο</l>
<l>φόνου σταλαγμοὶ σὴν κατέσταζον γένυν;</l>
</sp>
<sp>
<speaker>Ὀδυσσεύς</speaker>
<l>οἶδʼ· οὐ γὰρ ἄκρας καρδίας ἔψαυσέ μου.</l>
</sp>
<sp>
<speaker>Ἑκάβη</speaker>
<l>ἔγνω δέ σʼ Ἑλένη καὶ μόνῃ κατεῖπʼ ἐμοί;</l>
</sp>
<sp>
<speaker>Ὀδυσσεύς</speaker>
<l>μεμνήμεθʼ ἐς κίνδυνον ἐλθόντες μέγαν.</l>
</sp>
<sp>
<speaker>Ἑκάβη</speaker>
<l n="245">ἥψω δὲ γονάτων τῶν ἐμῶν ταπεινὸς ὤν;</l>
</sp>
<sp>
<speaker>Ὀδυσσεύς</speaker>
<l>ὥστʼ ἐνθανεῖν γε σοῖς πέπλοισι χεῖρʼ ἐμήν.</l>
</sp>
<sp>
<speaker>Ἑκάβη</speaker>
<l>ἔσωσα δῆτά σʼ ἐξέπεμψά τε χθονός;</l>
</sp>
<sp>
<speaker>Ὀδυσσεύς</speaker>
<l>ὥστʼ εἰσορᾶν γε φέγγος ἡλίου τόδε.</l>
</sp>
<sp>
<speaker>Ἑκάβη</speaker>
<l>τί δῆτʼ ἔλεξας δοῦλος ὢν ἐμὸς τότε;</l>
</sp>
<sp>
<speaker>Ὀδυσσεύς</speaker>
<l n="250">πολλῶν λόγων εὑρήμαθʼ, ὥστε μὴ θανεῖν.</l>
<milestone ed="p" n="251" unit="card"/>
</sp>
<sp>
<speaker>Ἑκάβη</speaker>
<l>οὔκουν κακύνῃ τοῖσδε τοῖς βουλεύμασιν,</l>
<l>ὃς ἐξ ἐμοῦ μὲν ἔπαθες οἷα φῂς παθεῖν,</l>
<l>δρᾷς δʼ οὐδὲν ἡμᾶς εὖ, κακῶς δʼ ὅσον δύνῃ;</l>
<l>ἀχάριστον ὑμῶν σπέρμʼ, ὅσοι δημηγόρους</l>
<l n="255">ζηλοῦτε τιμάς· μηδὲ γιγνώσκοισθέ μοι,</l>
<l>οἳ τοὺς φίλους βλάπτοντες οὐ φροντίζετε,</l>
<l>ἢν τοῖσι πολλοῖς πρὸς χάριν λέγητέ τι.</l>
<l>ἀτὰρ τί δὴ σόφισμα τοῦθʼ ἡγούμενοι</l>
<l>ἐς τήνδε παῖδα ψῆφον ὥρισαν φόνου;</l>
<l n="260">πότερα τὸ χρῆν σφʼ ἐπήγαγʼ ἀνθρωποσφαγεῖν</l>
<l>πρὸς τύμβον, ἔνθα βουθυτεῖν μᾶλλον πρέπει;</l>
<l>ἢ τοὺς κτανόντας ἀνταποκτεῖναι θέλων</l>
<l>ἐς τήνδʼ Ἀχιλλεὺς ἐνδίκως τείνει φόνον;</l>
<l>ἀλλʼ οὐδὲν αὐτὸν ἥδε γʼ εἴργασται κακόν.</l>
<l n="265">Ἑλένην νιν αἰτεῖν χρῆν τάφῳ προσφάγματα·</l>
<l>κείνη γὰρ ὤλεσέν νιν ἐς Τροίαν τʼ ἄγει.</l>
<l>εἰ δʼ αἰχμαλώτων χρή τινʼ ἔκκριτον θανεῖν</l>
<l>κάλλει θʼ ὑπερφέρουσαν, οὐχ ἡμῶν τόδε·</l>
<l>ἡ Τυνδαρὶς γὰρ εἶδος ἐκπρεπεστάτη,</l>
<l n="270">ἀδικοῦσά θʼ ἡμῶν οὐδὲν ἧσσον ηὑρέθη.</l>
<l>τῷ μὲν δικαίῳ τόνδʼ ἁμιλλῶμαι λόγον·</l>
<l>ἃ δʼ ἀντιδοῦναι δεῖ σʼ ἀπαιτούσης ἐμοῦ,</l>
<l>ἄκουσον. ἥψω τῆς ἐμῆς, ὡς φῄς, χερὸς</l>
<l>καὶ τῆσδε γραίας προσπίτνων παρηίδος·</l>
<l n="275">ἀνθάπτομαί σου τῶνδε τῶν αὐτῶν ἐγὼ</l>
<l>χάριν τʼ ἀπαιτῶ τὴν τόθʼ ἱκετεύω τέ σε,</l>
<l>μή μου τὸ τέκνον ἐκ χερῶν ἀποσπάσῃς,</l>
<l>μηδὲ κτάνητε· τῶν τεθνηκότων ἅλις.</l>
<l>ταύτῃ γέγηθα κἀπιλήθομαι κακῶν·</l>
<l n="280">ἥδʼ ἀντὶ πολλῶν ἐστί μοι παραψυχή,</l>
<l>πόλις, τιθήνη, βάκτρον, ἡγεμὼν ὁδοῦ.</l>
<l>οὐ τοὺς κρατοῦντας χρὴ κρατεῖν ἃ μὴ χρεών,</l>
<l>οὐδʼ εὐτυχοῦντας εὖ δοκεῖν πράξειν ἀεί·</l>
<l>κἀγὼ γὰρ ἦ ποτʼ, ἀλλὰ νῦν οὐκ εἴμʼ ἔτι,</l>
<l n="285">τὸν πάντα δʼ ὄλβον ἦμαρ ἕν μʼ ἀφείλετο.</l>
<l>ἀλλʼ, ὦ φίλον γένειον, αἰδέσθητί με,</l>
<l>οἴκτιρον· ἐλθὼν δʼ εἰς Ἀχαιικὸν στρατὸν</l>
<l>παρηγόρησον, ὡς ἀποκτείνειν φθόνος</l>
<l>γυναῖκας, ἃς τὸ πρῶτον οὐκ ἐκτείνατε</l>
<l n="290">βωμῶν ἀποσπάσαντες, ἀλλʼ ᾠκτίρατε.</l>
<l>νόμος δʼ ἐν ὑμῖν τοῖς τʼ ἐλευθέροις ἴσος</l>
<l>καὶ τοῖσι δούλοις αἵματος κεῖται πέρι.</l>
<l>τὸ δʼ ἀξίωμα, κἂν κακῶς λέγῃ, τὸ σὸν</l>
<l>πείσει· λόγος γὰρ ἔκ τʼ ἀδοξούντων ἰὼν</l>
<l n="295">κἀκ τῶν δοκούντων αὑτὸς οὐ ταὐτὸν σθένει.</l>
</sp>
<sp>
<speaker>Χορός</speaker>
<l>οὐκ ἔστιν οὕτω στερρὸς ἀνθρώπου φύσις,</l>
<l>ἥτις γόων σῶν καὶ μακρῶν ὀδυρμάτων</l>
<l>κλύουσα θρήνους οὐκ ἂν ἐκβάλοι δάκρυ.</l>
<milestone ed="p" n="299" unit="card"/>
</sp>
<sp>
<speaker>Ὀδυσσεύς</speaker>
<l>Ἑκάβη, διδάσκου, μηδὲ τῷ θυμουμένῳ</l>
<l n="300">τὸν εὖ λέγοντα δυσμενῆ ποιοῦ φρενός.</l>
<l>ἐγὼ τὸ μὲν σὸν σῶμʼ ὑφʼ οὗπερ εὐτύχουν</l>
<l>σῴζειν ἕτοιμός εἰμι κοὐκ ἄλλως λέγω·</l>
<l>ἃ δʼ εἶπον εἰς ἅπαντας οὐκ ἀρνήσομαι,</l>
<l>Τροίας ἁλούσης ἀνδρὶ τῷ πρώτῳ στρατοῦ</l>
<l n="305">σὴν παῖδα δοῦναι σφάγιον ἐξαιτουμένῳ.</l>
<l>ἐν τῷδε γὰρ κάμνουσιν αἱ πολλαὶ πόλεις,</l>
<l>ὅταν τις ἐσθλὸς καὶ πρόθυμος ὢν ἀνὴρ</l>
<l>μηδὲν φέρηται τῶν κακιόνων πλέον.</l>
<l>ἡμῖν δʼ Ἀχιλλεὺς ἄξιος τιμῆς, γύναι,</l>
<l n="310">θανὼν ὑπὲρ γῆς Ἑλλάδος κάλλιστʼ ἀνήρ.</l>
<l>οὔκουν τόδʼ αἰσχρόν, εἰ βλέποντι μὲν φίλῳ</l>
<l>χρώμεσθʼ, ἐπεὶ δʼ ὄλωλε, μὴ χρώμεσθʼ ἔτι;</l>
<l>εἶεν· τί δῆτʼ ἐρεῖ τις, ἤν τις αὖ φανῇ</l>
<l>στρατοῦ τʼ ἄθροισις πολεμίων τʼ ἀγωνία;</l>
<l n="315">πότερα μαχούμεθʼ ἢ φιλοψυχήσομεν,</l>
<l>τὸν κατθανόνθʼ ὁρῶντες οὐ τιμώμενον;</l>
<l>καὶ μὴν ἔμοιγε ζῶντι μέν, καθʼ ἡμέραν</l>
<l>κεἰ σμίκρʼ ἔχοιμι, πάντʼ ἂν ἀρκούντως ἔχοι·</l>
<l>τύμβον δὲ βουλοίμην ἂν ἀξιούμενον</l>
<l n="320">τὸν ἐμὸν ὁρᾶσθαι· διὰ μακροῦ γὰρ ἡ χάρις.</l>
<l>εἰ δʼ οἰκτρὰ πάσχειν φῄς, τάδʼ ἀντάκουέ μου·</l>
<l>εἰσὶν παρʼ ἡμῖν οὐδὲν ἧσσον ἄθλιαι</l>
<l>γραῖαι γυναῖκες ἠδὲ πρεσβῦται σέθεν,</l>
<l>νύμφαι τʼ ἀρίστων νυμφίων τητώμεναι,</l>
<l n="325">ὧν ἥδε κεύθει σώματʼ Ἰδαία κόνις.</l>
<l>τόλμα τάδʼ. ἡμεῖς δʼ, εἰ κακῶς νομίζομεν</l>
<l>τιμᾶν τὸν ἐσθλόν, ἀμαθίαν ὀφλήσομεν·</l>
<l>οἱ βάρβαροι δὲ μήτε τοὺς φίλους φίλους</l>
<l>ἡγεῖσθε, μήτε τοὺς καλῶς τεθνηκότας</l>
<l n="330">θαυμάζεθʼ, ὡς ἂν ἡ μὲν Ἑλλὰς εὐτυχῇ,</l>
<l>ὑμεῖς δʼ ἔχηθʼ ὅμοια τοῖς βουλεύμασιν.</l>
</sp>
<sp>
<speaker>Χορός</speaker>
<l>αἰαῖ· τὸ δοῦλον ὡς κακὸν πέφυκʼ ἀεὶ</l>
<l>τολμᾷ θʼ ἃ μὴ χρή, τῇ βίᾳ νικώμενον.</l>
</sp>
<sp>
<speaker>Ἑκάβη</speaker>
<l>ὦ θύγατερ, οὑμοὶ μὲν λόγοι πρὸς αἰθέρα</l>
<l n="335">φροῦδοι μάτην ῥιφέντες ἀμφὶ σοῦ φόνου·</l>
<l>σὺ δʼ, εἴ τι μείζω δύναμιν ἢ μήτηρ ἔχεις,</l>
<l>σπούδαζε πάσας ὥστʼ ἀηδόνος στόμα</l>
<l>φθογγὰς ἱεῖσα, μὴ στερηθῆναι βίου.</l>
<l>πρόσπιπτε δʼ οἰκτρῶς τοῦδʼ Ὀδυσσέως γόνυ</l>
<l n="340">καὶ πεῖθʼ — ἔχεις δὲ πρόφασιν· ἔστι γὰρ τέκνα</l>
<l>καὶ τῷδε — τὴν σὴν ὥστʼ ἐποικτῖραι τύχην.</l>
<milestone ed="p" n="342" unit="card"/>
</sp>
<sp>
<speaker>Πολυξένη</speaker>
<l>ὁρῶ σʼ, Ὀδυσσεῦ, δεξιὰν ὑφʼ εἵματος</l>
<l>κρύπτοντα χεῖρα καὶ πρόσωπον ἔμπαλιν</l>
<l>στρέφοντα, μή σου προσθίγω γενειάδος.</l>
<l n="345">θάρσει· πέφευγας τὸν ἐμὸν Ἱκέσιον Δία·</l>
<l>ὡς ἕψομαί γε τοῦ τʼ ἀναγκαίου χάριν</l>
<l>θανεῖν τε χρῄζουσʼ· εἰ δὲ μὴ βουλήσομαι,</l>
<l>κακὴ φανοῦμαι καὶ φιλόψυχος γυνή.</l>
<l>τί γάρ με δεῖ ζῆν; ᾗ πατὴρ μὲν ἦν ἄναξ</l>
<l n="350">Φρυγῶν ἁπάντων· τοῦτό μοι πρῶτον βίου·</l>
<l>ἔπειτʼ ἐθρέφθην ἐλπίδων καλῶν ὕπο</l>
<l>βασιλεῦσι νύμφη, ζῆλον οὐ σμικρὸν γάμων</l>
<l>ἔχουσʼ, ὅτου δῶμʼ ἑστίαν τʼ ἀφίξομαι·</l>
<l>δέσποινα δʼ ἡ δύστηνος Ἰδαίαισιν ἦ</l>
<l n="355">γυναιξὶ †παρθένοις τʼ ἀπόβλεπτος μέτα,†</l>
<l>ἴση θεοῖσι πλὴν τὸ κατθανεῖν μόνον·</l>
<l>νῦν δʼ εἰμὶ δούλη. πρῶτα μέν με τοὔνομα</l>
<l>θανεῖν ἐρᾶν τίθησιν οὐκ εἰωθὸς ὄν·</l>
<l>ἔπειτʼ ἴσως ἂν δεσποτῶν ὠμῶν φρένας</l>
<l n="360">τύχοιμʼ ἄν, ὅστις ἀργύρου μʼ ὠνήσεται,</l>
<l>τὴν Ἕκτορός τε χἁτέρων πολλῶν κάσιν,</l>
<l>προσθεὶς δʼ ἀνάγκην σιτοποιὸν ἐν δόμοις,</l>
<l>σαίρειν τε δῶμα κερκίσιν τʼ ἐφεστάναι</l>
<l>λυπρὰν ἄγουσαν ἡμέραν μʼ ἀναγκάσει·</l>
<l n="365">λέχη δὲ τἀμὰ δοῦλος ὠνητός ποθεν</l>
<l>χρανεῖ, τυράννων πρόσθεν ἠξιωμένα.</l>
<l>οὐ δῆτʼ· ἀφίημʼ ὀμμάτων ἐλευθέρων</l>
<l>φέγγος τόδʼ, Ἅιδῃ προστιθεῖσʼ ἐμὸν δέμας.</l>
<l>ἄγου μʼ, Ὀδυσσεῦ, καὶ διέργασαί μʼ ἄγων·</l>
<l n="370">οὔτʼ ἐλπίδος γὰρ οὔτε του δόξης ὁρῶ</l>
<l>θάρσος παρʼ ἡμῖν ὥς ποτʼ εὖ πρᾶξαί με χρή.</l>
<l>μῆτερ, σὺ δʼ ἡμῖν μηδὲν ἐμποδὼν γένῃ,</l>
<l>λέγουσα μηδὲ δρῶσα· συμβούλου δέ μοι</l>
<l>θανεῖν πρὶν αἰσχρῶν μὴ κατʼ ἀξίαν τυχεῖν.</l>
<l n="375">ὅστις γὰρ οὐκ εἴωθε γεύεσθαι κακῶν,</l>
<l>φέρει μέν, ἀλγεῖ δʼ αὐχένʼ ἐντιθεὶς ζυγῷ·</l>
<l>θανὼν δʼ ἂν εἴη μᾶλλον εὐτυχέστερος</l>
<l>ἢ ζῶν· τὸ γὰρ ζῆν μὴ καλῶς μέγας πόνος.</l>
</sp>
<sp>
<speaker>Χορός</speaker>
<l>δεινὸς χαρακτὴρ κἀπίσημος ἐν βροτοῖς</l>
<l n="380">ἐσθλῶν γενέσθαι, κἀπὶ μεῖζον ἔρχεται</l>
<l>τῆς εὐγενείας ὄνομα τοῖσιν ἀξίοις.</l>
<milestone ed="p" n="382" unit="card"/>
</sp>
<sp>
<speaker>Ἑκάβη</speaker>
<l>καλῶς μὲν εἶπας, θύγατερ, ἀλλὰ τῷ καλῷ</l>
<l>λύπη πρόσεστιν. εἰ δὲ δεῖ τῷ Πηλέως</l>
<l>χάριν γενέσθαι παιδὶ καὶ ψόγον φυγεῖν</l>
<l n="385">ὑμᾶς, Ὀδυσσεῦ, τήνδε μὲν μὴ κτείνετε,</l>
<l>ἡμᾶς δʼ ἄγοντες πρὸς πυρὰν Ἀχιλλέως</l>
<l>κεντεῖτε, μὴ φείδεσθʼ· ἐγὼ  ῎τεκον Πάριν, <!-- very odd crasis mark here --></l>
<l>ὃς παῖδα Θέτιδος ὤλεσεν τόξοις βαλών.</l>
</sp>
<sp>
<speaker>Ὀδυσσεύς</speaker>
<l>οὐ σʼ, ὦ γεραιά, κατθανεῖν Ἀχιλλέως</l>
<l n="390">φάντασμʼ Ἀχαιούς, ἀλλὰ τήνδʼ, ᾐτήσατο.</l>
</sp>
<sp>
<speaker>Ἑκάβη</speaker>
<l>ὑμεῖς δέ μʼ ἀλλὰ θυγατρὶ συμφονεύσατε,</l>
<l>καὶ δὶς τόσον πῶμʼ αἵματος γενήσεται</l>
<l>γαίᾳ νεκρῷ τε τῷ τάδʼ ἐξαιτουμένῳ.</l>
</sp>
<sp>
<speaker>Ὀδυσσεύς</speaker>
<l>ἅλις κόρης σῆς θάνατος, οὐ προσοιστέος</l>
<l n="395">ἄλλος πρὸς ἄλλῳ· μηδὲ τόνδʼ ὠφείλομεν.</l>
</sp>
<sp>
<speaker>Ἑκάβη</speaker>
<l>πολλή γʼ ἀνάγκη θυγατρὶ συνθανεῖν ἐμέ.</l>
</sp>
<sp>
<speaker>Ὀδυσσεύς</speaker>
<l>πῶς; οὐ γὰρ οἶδα δεσπότας κεκτημένος.</l>
</sp>
<sp>
<speaker>Ἑκάβη</speaker>
<l>ὁποῖα κισσὸς δρυός, ὅπως τῆσδʼ ἕξομαι.</l>
</sp>
<sp>
<speaker>Ὀδυσσεύς</speaker>
<l>οὔκ, ἤν γε πείθῃ τοῖσι σοῦ σοφωτέροις.</l>
</sp>
<sp>
<speaker>Ἑκάβη</speaker>
<l n="400">ὡς τῆσδʼ ἑκοῦσα παιδὸς οὐ μεθήσομαι.</l>
</sp>
<sp>
<speaker>Ὀδυσσεύς</speaker>
<l>ἀλλʼ οὐδʼ ἐγὼ μὴν τήνδʼ ἄπειμʼ αὐτοῦ λιπών.</l>
<milestone ed="p" n="402" unit="card"/>
</sp>
<sp>
<speaker>Πολυξένη</speaker>
<l>μῆτερ, πιθοῦ μοι· καὶ σύ, παῖ Λαερτίου,</l>
<l>χάλα τοκεῦσιν εἰκότως θυμουμένοις,</l>
<l>σύ τʼ, ὦ τάλαινα, τοῖς κρατοῦσι μὴ μάχου.</l>
<l n="405">βούλῃ πεσεῖν πρὸς οὖδας ἑλκῶσαί τε σὸν</l>
<l>γέροντα χρῶτα πρὸς βίαν ὠθουμένη,</l>
<l>ἀσχημονῆσαί τʼ ἐκ νέου βραχίονος</l>
<l>σπασθεῖσʼ, ἃ πείσῃ; μὴ σύ γʼ· οὐ γὰρ ἄξιον.</l>
<l>ἀλλʼ, ὦ φίλη μοι μῆτερ, ἡδίστην χέρα</l>
<l n="410">δὸς καὶ παρειὰν προσβαλεῖν παρηίδι·</l>
<l>ὡς οὔποτʼ αὖθις, ἀλλὰ νῦν πανύστατον</l>
<l>ἀκτῖνα κύκλον θʼ ἡλίου προσόψομαι.</l>
<l>τέλος δέχῃ δὴ τῶν ἐμῶν προσφθεγμάτων.</l>
<l>ὦ μῆτερ, ὦ τεκοῦσʼ, ἄπειμι δὴ κάτω.</l>
</sp>
<sp>
<speaker>Ἑκάβη</speaker>
<l n="415">ὦ θύγατερ, ἡμεῖς δʼ ἐν φάει δουλεύσομεν.</l>
</sp>
<sp>
<speaker>Πολυξένη</speaker>
<l>ἄνυμφος ἀνυμέναιος ὧν μʼ ἐχρῆν τυχεῖν.</l>
</sp>
<sp>
<speaker>Ἑκάβη</speaker>
<l>οἰκτρὰ σύ, τέκνον, ἀθλία δʼ ἐγὼ γυνή.</l>
</sp>
<sp>
<speaker>Πολυξένη</speaker>
<l>ἐκεῖ δʼ ἐν Ἅιδου κείσομαι χωρὶς σέθεν.</l>
</sp>
<sp>
<speaker>Ἑκάβη</speaker>
<l>οἴμοι· τί δράσω; ποῖ τελευτήσω βίον;</l>
</sp>
<sp>
<speaker>Πολυξένη</speaker>
<l n="420">δούλη θανοῦμαι, πατρὸς οὖσʼ ἐλευθέρου.</l>
</sp>
<sp>
<speaker>Ἑκάβη</speaker>
<l>ἡμεῖς δὲ πεντήκοντά γʼ ἄμμοροι τέκνων.</l>
</sp>
<sp>
<speaker>Πολυξένη</speaker>
<l>τί σοι πρὸς Ἕκτορʼ ἢ γέροντʼ εἴπω πόσιν;</l>
</sp>
<sp>
<speaker>Ἑκάβη</speaker>
<l>ἄγγελλε πασῶν ἀθλιωτάτην ἐμέ.</l>
</sp>
<sp>
<speaker>Πολυξένη</speaker>
<l>ὦ στέρνα μαστοί θʼ, οἵ μʼ ἐθρέψαθʼ ἡδέως.</l>
</sp>
<sp>
<speaker>Ἑκάβη</speaker>
<l n="425">ὦ τῆς ἀώρου θύγατερ ἀθλίας τύχης.</l>
</sp>
<sp>
<speaker>Πολυξένη</speaker>
<l>χαῖρʼ, ὦ τεκοῦσα, χαῖρε Κασάνδρα τʼ ἐμοί,</l>
</sp>
<sp>
<speaker>Ἑκάβη</speaker>
<l>χαίρουσιν ἄλλοι, μητρὶ δʼ οὐκ ἔστιν τόδε.</l>
</sp>
<sp>
<speaker>Πολυξένη</speaker>
<l>ὅ τʼ ἐν φιλίπποις Θρῃξὶ Πολύδωρος κάσις.</l>
</sp>
<sp>
<speaker>Ἑκάβη</speaker>
<l>εἰ ζῇ γʼ· ἀπιστῶ δʼ· ὧδε πάντα δυστυχῶ.</l>
</sp>
<sp>
<speaker>Πολυξένη</speaker>
<l n="430">ζῇ καὶ θανούσης ὄμμα συγκλῄσει τὸ σόν.</l>
</sp>
<sp>
<speaker>Ἑκάβη</speaker>
<l>τέθνηκʼ ἔγωγε πρὶν θανεῖν κακῶν ὕπο.</l>
</sp>
<sp>
<speaker>Πολυξένη</speaker>
<l>κόμιζʼ, Ὀδυσσεῦ, μʼ ἀμφιθεὶς κάρα πέπλοις</l>
<l>ὡς πρὶν σφαγῆναί γʼ ἐκτέτηκα καρδίαν</l>
<l>θρήνοισι μητρὸς τήνδε τʼ ἐκτήκω γόοις.</l>
<l n="435">ὦ φῶς· προσειπεῖν γὰρ σὸν ὄνομʼ ἔξεστί μοι,</l>
<l>μέτεστι δʼ οὐδὲν πλὴν ὅσον χρόνον ξίφους</l>
<l>βαίνω μεταξὺ καὶ πυρᾶς Ἀχιλλέως.</l>
</sp>
<sp>
<speaker>Ἑκάβη</speaker>
<l>οἲ ʼγώ, προλείπω· λύεται δέ μου μέλη.</l>
<l>ὦ θύγατερ, ἅψαι μητρός, ἔκτεινον χέρα,</l>
<l n="440">δός· μὴ λίπῃς μʼ ἄπαιδʼ. ἀπωλόμην, φίλαι <gap/>
</l>
<l>ὣς τὴν Λάκαιναν σύγγονον Διοσκόροιν</l>
<l>Ἑλένην ἴδοιμι· διὰ καλῶν γὰρ ὀμμάτων</l>
<l>αἴσχιστα Τροίαν εἷλε τὴν εὐδαίμονα.</l>
<milestone ed="p" n="444" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>αὔρα, ποντιὰς αὔρα,</l>
<l n="445">ἅτε ποντοπόρους κομί-</l>
<l>ζεις θοὰς ἀκάτους ἐπʼ οἶδμα λίμνας,</l>
<l>ποῖ με τὰν μελέαν πορεύ-</l>
<l>σεις; τῷ δουλόσυνος πρὸς οἶ-</l>
<l>κον κτηθεῖσʼ ἀφίξομαι; ἢ</l>
<l n="450">Δωρίδος ὅρμον αἴας;</l>
<l>ἢ Φθιάδος, ἔνθα τὸν</l>
<l>καλλίστων ὑδάτων πατέρα</l>
<l n="454">φασὶν Ἀπιδανὸν πεδία λιπαίνειν;</l>
</sp>
<milestone ed="p" n="455" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l n="455">ἢ νάσων, ἁλιήρει</l>
<l>κώπᾳ πεμπομέναν τάλαι-</l>
<l>ναν, οἰκτρὰν βιοτὰν ἔχουσαν οἴκοις,</l>
<l>ἔνθα πρωτόγονός τε φοῖ-</l>
<l>νιξ δάφνα θʼ ἱεροὺς ἀνέ-</l>
<l n="460">σχε πτόρθους Λατοῖ φίλᾳ ὠ-</l>
<l>δῖνος ἄγαλμα Δίας;</l>
<l n="463">σὺν Δηλιάσιν τε κού-</l>
<l>ραισιν Ἀρτέμιδος θεᾶς</l>
<l n="465">χρυσέαν ἄμπυκα τόξα τʼ εὐλογήσω;</l>
</sp>
<milestone ed="p" n="466" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>ἢ Παλλάδος ἐν πόλει</l>
<l>τὰς καλλιδίφρους Ἀθα-</l>
<l>ναίας ἐν κροκέῳ πέπλῳ</l>
<l>ζεύξομαι ἆρα πώλους ἐν</l>
<l n="470">δαιδαλέαισι ποικίλλουσʼ</l>
<l>ἀνθοκρόκοισι πήναις, ἢ</l>
<l>Τιτάνων γενεὰν</l>
<l>τὰν Ζεὺς ἀμφιπύρῳ κοιμί-</l>
<l>ζει φλογμῷ Κρονίδας;</l>
</sp>
<milestone ed="p" n="475" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l n="475">ὤ μοι τεκέων ἐμῶν,</l>
<l>ὤ μοι πατέρων χθονός θʼ,</l>
<l>ἃ καπνῷ κατερείπεται,</l>
<l>τυφομένα, δορίκτητος</l>
<l>Ἀργεΐων· ἐγὼ δʼ ἐν ξεί-</l>
<l n="480">νᾳ χθονὶ δὴ κέκλημαι δού-</l>
<l>λα, λιποῦσʼ Ἀσίαν,</l>
<l>Εὐρώπας θεραπνᾶν ἀλλά-</l>
<l>ξασʼ Ἅιδα θαλάμους.</l>
</sp>
<milestone ed="p" n="484" unit="card"/>
</div2>
</div1>
<div1 type="episode">
<sp>
<speaker>Ταλθύβιος</speaker>
<l>ποῦ τὴν ἄνασσαν δή ποτʼ οὖσαν Ἰλίου</l>
<l n="485">Ἑκάβην ἂν ἐξεύροιμι, Τρῳάδες κόραι;</l>
</sp>
<sp>
<speaker>Χορός</speaker>
<l>αὕτη πέλας σου νῶτʼ ἔχουσʼ ἐπὶ χθονί,</l>
<l>Ταλθύβιε, κεῖται ξυγκεκλῃμένη πέπλοις.</l>
</sp>
<sp>
<speaker>Ταλθύβιος</speaker>
<l>ὦ Ζεῦ, τί λέξω; πότερά σʼ ἀνθρώπους ὁρᾶν;</l>
<l>ἢ δόξαν ἄλλως τήνδε κεκτῆσθαι μάτην,</l>
<l n="490">
<del>ψευδῆ, δοκοῦντας δαιμόνων εἶναι γένος</del>
</l>
<l>τύχην δὲ πάντα τἀν βροτοῖς ἐπισκοπεῖν;</l>
<l>οὐχ ἥδʼ ἄνασσα τῶν πολυχρύσων Φρυγῶν,</l>
<l>οὐχ ἥδε Πριάμου τοῦ μέγʼ ὀλβίου δάμαρ;</l>
<l>καὶ νῦν πόλις μὲν πᾶσʼ ἀνέστηκεν δορί,</l>
<l n="495">αὐτὴ δὲ δούλη γραῦς ἄπαις ἐπὶ χθονὶ</l>
<l>κεῖται, κόνει φύρουσα δύστηνον κάρα.</l>
<l>φεῦ φεῦ· γέρων μέν εἰμʼ, ὅμως δέ μοι θανεῖν</l>
<l>εἴη πρὶν αἰσχρᾷ περιπεσεῖν τύχῃ τινί.</l>
<l>ἀνίστασʼ, ὦ δύστηνε, καὶ μετάρσιον</l>
<l n="500">πλευρὰν ἔπαιρε καὶ τὸ πάλλευκον κάρα.</l>
</sp>
<sp>
<speaker>Ἑκάβη</speaker>
<l>ἔα· τίς οὗτος σῶμα τοὐμὸν οὐκ ἐᾷ</l>
<l>κεῖσθαι; τί κινεῖς μʼ, ὅστις εἶ, λυπουμένην;</l>
</sp>
<sp>
<speaker>Ταλθύβιος</speaker>
<l>Ταλθύβιος ἥκω Δαναϊδῶν ὑπηρέτης,</l>
<l>Ἀγαμέμνονος πέμψαντος, ὦ γύναι, μέτα.</l>
</sp>
<sp>
<speaker>Ἑκάβη</speaker>
<l n="505">ὦ φίλτατʼ, ἆρα κἄμʼ ἐπισφάξαι τάφῳ</l>
<l>δοκοῦν Ἀχαιοῖς ἦλθες; ὡς φίλʼ ἂν λέγοις.</l>
<l>σπεύδωμεν, ἐγκονῶμεν· ἡγοῦ μοι, γέρον.</l>
</sp>
<sp>
<speaker>Ταλθύβιος</speaker>
<l>σὴν παῖδα κατθανοῦσαν ὡς θάψῃς, γύναι,</l>
<l>ἥκω μεταστείχων σε· πέμπουσιν δέ με</l>
<l n="510">δισσοί τʼ Ἀτρεῖδαι καὶ λεὼς Ἀχαιικός.</l>
</sp>
<sp>
<speaker>Ἑκάβη</speaker>
<l>οἴμοι, τί λέξεις; οὐκ ἄρʼ ὡς θανουμένους</l>
<l>μετῆλθες ἡμᾶς, ἀλλὰ σημανῶν κακά;</l>
<l>ὄλωλας, ὦ παῖ, μητρὸς ἁρπασθεῖσʼ ἄπο·</l>
<l>ἡμεῖς δʼ ἄτεκνοι τοὐπὶ σʼ· ὦ τάλαινʼ ἐγώ.</l>
<l n="515">πῶς καί νιν ἐξεπράξατʼ; ἆρʼ αἰδούμενοι;</l>
<l>ἢ πρὸς τὸ δεινὸν ἤλθεθʼ ὡς ἐχθράν, γέρον,</l>
<l>κτείνοντες; εἰπέ, καίπερ οὐ λέξων φίλα.</l>
<milestone ed="p" n="518" unit="card"/>
</sp>
<sp n="*talqu/bios">
<speaker>Ταλθύβιος</speaker>
<l>διπλᾶ με χρῄζεις δάκρυα κερδᾶναι, γύναι,</l>
<l>σῆς παιδὸς οἴκτῳ· νῦν τε γὰρ λέγων κακὰ</l>
<l n="520">τέγξω τόδʼ ὄμμα, πρὸς τάφῳ θʼ ὅτʼ ὤλλυτο.</l>
<l>παρῆν μὲν ὄχλος πᾶς Ἀχαιικοῦ στρατοῦ</l>
<l>πλήρης πρὸ τύμβου σῆς κόρης ἐπὶ σφαγάς·</l>
<l>λαβὼν δʼ Ἀχιλλέως παῖς Πολυξένην χερὸς</l>
<l>ἔστησʼ ἐπʼ ἄκρου χώματος, πέλας δʼ ἐγώ·</l>
<l n="525">λεκτοί τʼ Ἀχαιῶν ἔκκριτοι νεανίαι,</l>
<l>σκίρτημα μόσχου σῆς καθέξοντες χεροῖν,</l>
<l>ἕσποντο. πλῆρες δʼ ἐν χεροῖν λαβὼν δέπας</l>
<l>πάγχρυσον αἴρει χειρὶ παῖς Ἀχιλλέως</l>
<l>χοὰς θανόντι πατρί· σημαίνει δέ μοι</l>
<l n="530">σιγὴν Ἀχαιῶν παντὶ κηρῦξαι στρατῷ.</l>
<l>κἀγὼ καταστὰς εἶπον ἐν μέσοις τάδε·</l>
<l>Σιγᾶτʼ, Ἀχαιοί, σῖγα πᾶς ἔστω λεώς,</l>
<l>σίγα σιώπα· νήνεμον δʼ ἔστησʼ ὄχλον.</l>
<l>ὃ δʼ εἶπεν· Ὦ παῖ Πηλέως, πατὴρ δʼ ἐμός,</l>
<l n="535">δέξαι χοάς μοι τάσδε κηλητηρίους,</l>
<l>νεκρῶν ἀγωγούς· ἐλθὲ δʼ, ὡς πίῃς μέλαν</l>
<l>κόρης ἀκραιφνὲς αἷμʼ, ὅ σοι δωρούμεθα</l>
<l>στρατός τε κἀγώ· πρευμενὴς δʼ ἡμῖν γενοῦ</l>
<l>λῦσαί τε πρύμνας καὶ χαλινωτήρια</l>
<l n="540">νεῶν δὸς ἡμῖν †πρευμενοῦσ† τʼ ἀπʼ Ἰλίου</l>
<l>νόστου τυχόντας πάντας ἐς πάτραν μολεῖν.</l>
<l>τοσαῦτʼ ἔλεξε, πᾶς δʼ ἐπηύξατο στρατός.</l>
<l>εἶτʼ ἀμφίχρυσον φάσγανον κώπης λαβὼν</l>
<l>ἐξεῖλκε κολεοῦ, λογάσι δʼ Ἀργείων στρατοῦ</l>
<l n="545">νεανίαις ἔνευσε παρθένον λαβεῖν.</l>
<l>ἣ δʼ, ὡς ἐφράσθη, τόνδʼ ἐσήμηνεν λόγον·</l>
<l>Ὦ τὴν ἐμὴν πέρσαντες Ἀργεῖοι πόλιν,</l>
<l>ἑκοῦσα θνῄσκω· μή τις ἅψηται χροὸς</l>
<l>τοὐμοῦ· παρέξω γὰρ δέρην εὐκαρδίως.</l>
<l n="550">ἐλευθέραν δέ μʼ, ὡς ἐλευθέρα θάνω,</l>
<l>πρὸς θεῶν, μεθέντες κτείνατʼ· ἐν νεκροῖσι γὰρ</l>
<l>δούλη κεκλῆσθαι βασιλὶς οὖσʼ αἰσχύνομαι.</l>
<milestone ed="p" n="553" unit="card"/>
<l>
<milestone ed="P" unit="para"/>λαοὶ δʼ ἐπερρόθησαν, Ἀγαμέμνων τʼ ἄναξ</l>
<l>εἶπεν μεθεῖναι παρθένον νεανίαις.</l>
<l n="555">
<del>οἳ δʼ, ὡς τάχιστʼ ἤκουσαν ὑστάτην ὄπα,</del>
</l>
<l>
<del>μεθῆκαν, οὗπερ καὶ μέγιστον ἦν κράτος.</del>
</l>
<l>κἀπεὶ τόδʼ εἰσήκουσε δεσποτῶν ἔπος,</l>
<l>λαβοῦσα πέπλους ἐξ ἄκρας ἐπωμίδος</l>
<l>ἔρρηξε λαγόνας ἐς μέσας παρʼ ὀμφαλόν,</l>
<l n="560">μαστούς τʼ ἔδειξε στέρνα θʼ ὡς ἀγάλματος</l>
<l>κάλλιστα, καὶ καθεῖσα πρὸς γαῖαν γόνυ</l>
<l>ἔλεξε πάντων τλημονέστατον λόγον·</l>
<l>Ἰδού, τόδʼ, εἰ μὲν στέρνον, ὦ νεανία,</l>
<l>παίειν προθυμῇ, παῖσον, εἰ δʼ ὑπʼ αὐχένα</l>
<l n="565">χρῄζεις, πάρεστι λαιμὸς εὐτρεπὴς ὅδε.</l>
<l>
<milestone ed="P" unit="para"/>ὃ δʼ οὐ θέλων τε καὶ θέλων οἴκτῳ κόρης,</l>
<l>τέμνει σιδήρῳ πνεύματος διαρροάς·</l>
<l>κρουνοὶ δʼ ἐχώρουν. ἣ δὲ καὶ θνῄσκουσʼ ὅμως</l>
<l>πολλὴν πρόνοιαν εἶχεν εὐσχήμων πεσεῖν,</l>
<l n="570">κρύπτουσʼ ἃ κρύπτειν ὄμματʼ ἀρσένων χρεών.</l>
<l>ἐπεὶ δʼ ἀφῆκε πνεῦμα θανασίμῳ σφαγῇ,</l>
<l>οὐδεὶς τὸν αὐτὸν εἶχεν Ἀργείων πόνον·</l>
<l>ἀλλʼ οἳ μὲν αὐτῶν τὴν θανοῦσαν ἐκ χερῶν</l>
<l>φύλλοις ἔβαλλον, οἳ δὲ πληροῦσιν πυρὰν</l>
<l n="575">κορμοὺς φέροντες πευκίνους, ὁ δʼ οὐ φέρων</l>
<l>πρὸς τοῦ φέροντος τοιάδʼ ἤκουεν κακά·</l>
<l>Ἕστηκας, ὦ κάκιστε, τῇ νεάνιδι</l>
<l>οὐ πέπλον οὐδὲ κόσμον ἐν χεροῖν ἔχων;</l>
<l>οὐκ εἶ τι δώσων τῇ περίσσʼ εὐκαρδίῳ</l>
<l n="580">ψυχήν τʼ ἀρίστῃ; τοιάδʼ ἀμφὶ σῆς λέγων</l>
<l>παιδὸς θανούσης, εὐτεκνωτάτην τέ σε</l>
<l>πασῶν γυναικῶν δυστυχεστάτην θʼ ὁρῶ.</l>
</sp>
<sp>
<speaker>Χορός</speaker>
<l>δεινόν τι πῆμα Πριαμίδαις ἐπέζεσεν</l>
<l>πόλει τε τἠμῇ θεῶν ἀνάγκαισιν τόδε.</l>
</sp>
<milestone ed="p" n="585" unit="card"/>
<sp>
<speaker>Ἑκάβη</speaker>
<l n="585">ὦ θύγατερ, οὐκ οἶδʼ εἰς ὅ τι βλέψω κακῶν,</l>
<l>πολλῶν παρόντων· ἢν γὰρ ἅψωμαί τινος,</l>
<l>τόδʼ οὐκ ἐᾷ με, παρακαλεῖ δʼ ἐκεῖθεν αὖ</l>
<l>λύπη τις ἄλλη διάδοχος κακῶν κακοῖς.</l>
<l>καὶ νῦν τὸ μὲν σὸν ὥστε μὴ στένειν πάθος</l>
<l n="590">οὐκ ἂν δυναίμην ἐξαλείψασθαι φρενός·</l>
<l>τὸ δʼ αὖ λίαν παρεῖλες ἀγγελθεῖσά μοι</l>
<l>γενναῖος. οὔκουν δεινόν, εἰ γῆ μὲν κακὴ</l>
<l>τυχοῦσα καιροῦ θεόθεν εὖ στάχυν φέρει,</l>
<l>χρηστὴ δʼ ἁμαρτοῦσʼ ὧν χρεὼν αὐτὴν τυχεῖν</l>
<l n="595">κακὸν δίδωσι καρπόν, ἀνθρώποις δʼ ἀεὶ</l>
<l>ὁ μὲν πονηρὸς οὐδὲν ἄλλο πλὴν κακός,</l>
<l>ὁ δʼ ἐσθλὸς ἐσθλός, οὐδὲ συμφορᾶς ὕπο</l>
<l>φύσιν διέφθειρʼ, ἀλλὰ χρηστός ἐστʼ ἀεί;</l>
<l>ἆρʼ οἱ τεκόντες διαφέρουσιν ἢ τροφαί;</l>
<l n="600">ἔχει γε μέντοι καὶ τὸ θρεφθῆναι καλῶς</l>
<l>δίδαξιν ἐσθλοῦ· τοῦτο δʼ ἤν τις εὖ μάθῃ,</l>
<l>οἶδεν τό γʼ αἰσχρόν, κανόνι τοῦ καλοῦ μαθών.</l>
<l>καὶ ταῦτα μὲν δὴ νοῦς ἐτόξευσεν μάτην·</l>
<l>
<milestone ed="P" unit="para"/>σὺ δʼ ἐλθὲ καὶ σήμηνον Ἀργείοις τάδε,</l>
<l n="605">μὴ θιγγάνειν μοι μηδένʼ, ἀλλʼ εἴργειν ὄχλον,</l>
<l>τῆς παιδός. ἔν τοι μυρίῳ στρατεύματι</l>
<l>ἀκόλαστος ὄχλος ναυτική τʼ ἀναρχία</l>
<l>κρείσσων πυρός, κακὸς δʼ ὁ μή τι δρῶν κακόν.</l>
<l>
<milestone ed="P" unit="para"/>σὺ δʼ αὖ λαβοῦσα τεῦχος, ἀρχαία λάτρι,</l>
<l n="610">βάψασʼ ἔνεγκε δεῦρο ποντίας ἁλός,</l>
<l>ὡς παῖδα λουτροῖς τοῖς πανυστάτοις ἐμήν,</l>
<l>νύμφην τʼ ἄνυμφον παρθένον τʼ ἀπάρθενον,</l>
<l>λούσω προθῶμαί θʼ — ὡς μὲν ἀξία, πόθεν;</l>
<l>οὐκ ἂν δυναίμην· ὡς δʼ ἔχω — τί γὰρ πάθω;  — </l>
<l n="615">κόσμον τʼ ἀγείρασʼ αἰχμαλωτίδων πάρα,</l>
<l>αἵ μοι πάρεδροι τῶνδʼ ἔσω σκηνωμάτων</l>
<l>ναίουσιν, εἴ τις τοὺς νεωστὶ δεσπότας</l>
<l>λαθοῦσʼ ἔχει τι κλέμμα τῶν αὑτῆς δόμων.</l>
<l>ὦ σχήματʼ οἴκων, ὦ ποτʼ εὐτυχεῖς δόμοι,</l>
<l n="620">ὦ πλεῖστʼ ἔχων κάλλιστά τʼ, εὐτεκνώτατε</l>
<l>Πρίαμε, γεραιά θʼ ἥδʼ ἐγὼ μήτηρ τέκνων,</l>
<l>ὡς ἐς τὸ μηδὲν ἥκομεν, φρονήματος</l>
<l>τοῦ πρὶν στερέντες. εἶτα δῆτʼ ὀγκούμεθα,</l>
<l>ὃ μέν τις ἡμῶν πλουσίοις ἐν δώμασιν,</l>
<l n="625">ὃ δʼ ἐν πολίταις τίμιος κεκλημένος.</l>
<l>τὰ δʼ οὐδὲν ἄλλως, φροντίδων βουλεύματα</l>
<l>γλώσσης τε κόμποι. κεῖνος ὀλβιώτατος,</l>
<l>ὅτῳ κατʼ ἦμαρ τυγχάνει μηδὲν κακόν.</l>
<milestone ed="p" n="629" unit="card"/>
</sp>
</div1>
<div1 type="choral">
<div2 type="strophe">
<sp>
<speaker>Χορός</speaker>
<l>ἐμοὶ χρῆν συμφοράν,</l>
<l n="630">ἐμοὶ χρῆν πημονὰν γενέσθαι,</l>
<l>Ἰδαίαν ὅτε πρῶτον ὕλαν</l>
<l>Ἀλέξανδρος εἰλατίναν</l>
<l>ἐτάμεθʼ, ἅλιον ἐπʼ οἶδμα ναυστολήσων</l>
<l n="635">Ἑλένας ἐπὶ λέκτρα, τὰν</l>
<l>καλλίσταν ὁ χρυσοφαὴς</l>
<l>Ἅλιος αὐγάζει.</l>
</sp>
<milestone ed="p" n="638" unit="card"/>
</div2>
<div2 type="antistrophe">
<sp>
<speaker>Χορός</speaker>
<l>πόνοι γὰρ καὶ πόνων</l>
<l n="640">ἀνάγκαι κρείσσονες κυκλοῦνται</l>
<l>κοινὸν δʼ ἐξ ἰδίας ἀνοίας</l>
<l>κακὸν τᾷ Σιμουντίδι γᾷ</l>
<l>ὀλέθριον ἔμολε συμφορά τʼ ἀπʼ ἄλλων.</l>
<l>ἐκρίθη δʼ ἔρις, ἃν ἐν Ἴ-</l>
<l n="645">δᾳ κρίνει τρισσὰς μακάρων</l>
<l>παῖδας ἀνὴρ βούτας,</l>
</sp>
<milestone ed="p" n="648" unit="card"/>
</div2>
<div2 type="epode">
<sp>
<speaker>Χορός</speaker>
<l>ἐπὶ δορὶ καὶ φόνῳ καὶ ἐμῶν μελάθρων λώβᾳ·</l>
<l n="650">στένει δὲ καί τις ἀμφὶ τὸν εὔροον Εὐρώταν</l>
<l>Λάκαινα πολυδάκρυτος ἐν δόμοις κόρα,</l>
<l n="653">πολιάν τʼ ἐπὶ κρᾶτα μάτηρ</l>
<l>τέκνων θανόντων</l>
<l n="655">†τίθεται χέρα δρύπτεται παρειάν,†</l>
<l>δίαιμον ὄνυχα τιθεμένα σπαραγμοῖς.</l>
</sp>
<milestone ed="p" n="658" unit="card"/>
</div2>
</div1>
<div1 type="episode">
<sp>
<speaker>Θεράπαινα</speaker>
<l n="658">γυναῖκες, Ἑκάβη ποῦ ποθʼ ἡ παναθλία,</l>
<l>ἡ πάντα νικῶσʼ ἄνδρα καὶ θῆλυν σπορὰν</l>
<l n="660">κακοῖσιν; οὐδεὶς στέφανον ἀνθαιρήσεται.</l>
</sp>
<sp>
<speaker>Χορός</speaker>
<l>τί δʼ, ὦ τάλαινα σῆς κακογλώσσου βοῆς;</l>
<l>ὡς οὔποθʼ εὕδει λυπρά σου κηρύγματα.</l>
</sp>
<sp>
<speaker>Θεράπαινα</speaker>
<l>Ἑκάβῃ φέρω τόδʼ ἄλγος· ἐν κακοῖσι δὲ</l>
<l>οὐ ῥᾴδιον βροτοῖσιν εὐφημεῖν στόμα.</l>
</sp>
<sp>
<speaker>Χορός</speaker>
<l n="665">καὶ μὴν περῶσα τυγχάνει δόμων ὕπερ</l>
<l>ἥδʼ, ἐς δὲ καιρὸν σοῖσι φαίνεται λόγοις.</l>
</sp>
<sp>
<speaker>Θεράπαινα</speaker>
<l>ὦ παντάλαινα κἄτι μᾶλλον ἢ λέγω,</l>
<l>δέσποινʼ, ὄλωλας κοὐκέτʼ εἶ, βλέπουσα φῶς,</l>
<l>ἄπαις ἄνανδρος ἄπολις ἐξεφθαρμένη.</l>
</sp>
<sp>
<speaker>Ἑκάβη</speaker>
<l n="670">οὐ καινὸν εἶπας, εἰδόσιν δʼ ὠνείδισας.</l>
<l>ἀτὰρ τί νεκρὸν τόνδε μοι Πολυξένης</l>
<l>ἥκεις κομίζουσʼ, ἧς ἀπηγγέλθη τάφος</l>
<l>πάντων Ἀχαιῶν διὰ χερὸς σπουδὴν ἔχειν;</l>
</sp>
<sp>
<speaker>Θεράπαινα</speaker>
<l>ἥδʼ οὐδὲν οἶδεν, ἀλλά μοι Πολυξένην</l>
<l n="675">θρηνεῖ, νέων δὲ πημάτων οὐχ ἅπτεται.</l>
</sp>
<sp>
<speaker>Ἑκάβη</speaker>
<l>οἲ ʼγὼ τάλαινα· μῶν τὸ βακχεῖον κάρα</l>
<l>τῆς θεσπιῳδοῦ δεῦρο Κασάνδρας φέρεις;</l>
</sp>
<sp>
<speaker>Θεράπαινα</speaker>
<l>ζῶσαν λέλακας, τὸν θανόντα δʼ οὐ στένεις</l>
<l>τόνδʼ· ἀλλʼ ἄθρησον σῶμα γυμνωθὲν νεκροῦ,</l>
<l n="680">εἴ σοι φανεῖται θαῦμα καὶ παρʼ ἐλπίδας.</l>
<milestone ed="p" n="681" unit="card"/>
</sp>
<sp>
<speaker>Ἑκάβη</speaker>
<!-- last four lines of this speech were marked "lyric";  they are lyric iambics -->
<l>οἴμοι, βλέπω δὴ παῖδʼ ἐμὸν τεθνηκότα,</l>
<l>Πολύδωρον, ὅν μοι Θρῂξ ἔσῳζʼ οἴκοις ἀνήρ.</l>
<l>ἀπωλόμην δύστηνος, οὐκέτʼ εἰμὶ δή.</l>
<l>ὦ τέκνον τέκνον,</l>
<l n="685">αἰαῖ, κατάρχομαι γόων,</l>
<l>βακχεῖον ἐξ ἀλάστορος</l>
<l>ἀρτιμαθῆ νόμον.</l>
</sp>
<sp>
<speaker>Θεράπαινα</speaker>
<l>ἔγνως γὰρ ἄτην παιδός, ὦ δύστηνε σύ;</l>
</sp>
<sp>
<speaker>Ἑκάβη</speaker>
<!-- last three lines of this speech were marked "lyric";  they are dochmiacs -->
<l>ἄπιστʼ ἄπιστα, καινὰ καινὰ δέρκομαι.</l>
<l n="690">ἕτερα δʼ ἀφʼ ἑτέρων κακὰ κακῶν κυρεῖ·</l>
<l>οὐδέ ποτʼ ἀστένακτος ἀδάκρυτος ἁ-</l>
<l>μέρα <del>μʼ</del> ἐπισχήσει.</l>
</sp>
<sp>
<speaker>Χορός</speaker>
<l>δείνʼ, ὦ τάλαινα, δεινὰ πάσχομεν κακά.</l>
</sp>
<div2 type="lyric">
<sp>
<speaker>Ἑκάβη</speaker>
<l>ὦ τέκνον τέκνον ταλαίνας ματρός,</l>
<l n="695">τίνι μόρῳ θνῄσκεις,</l>
<l>τίνι πότμῳ κεῖσαι;</l>
<l>πρὸς τίνος ἀνθρώπων;</l>
</sp>
<sp>
<speaker>Θεράπαινα</speaker>
<l>οὐκ οἶδʼ· ἐπʼ ἀκταῖς νιν κυρῶ θαλασσίαις  <gap/>
</l>
</sp>
<sp>
<speaker>Ἑκάβη</speaker>
<l>ἔκβλητον, ἢ πέσημα φοινίου δορός,</l>
<l n="700">ἐν ψαμάθῳ λευρᾷ; <!-- marked lyric;  a dragged dochmiac --></l>
</sp>
<sp>
<speaker>Θεράπαινα</speaker>
<l>πόντου νιν ἐξήνεγκε πελάγιος κλύδων.</l>
</sp>
</div2>
<div2 type="lyric">
<sp>
<speaker>Ἑκάβη</speaker>
<l>ὤμοι, αἰαῖ, ἔμαθον ἔνυπνον ὀμμάτων</l>
<l n="704">ἐμῶν ὄψιν· οὔ με παρέβα</l>
<l n="705">φάσμα μελανόπτερον, τὰν ἐσεῖδον ἀμφὶ σέ,</l>
<l>ὦ τέκνον, οὐκέτʼ ὄντα Διὸς ἐν φάει.</l>
</sp>
<sp>
<speaker>Χορός</speaker>
<l n="709">τίς γάρ νιν ἔκτεινʼ; οἶσθʼ ὀνειρόφρων φράσαι;</l>
</sp>
<sp>
<speaker>Ἑκάβη</speaker>
<l n="710">ἐμὸς ἐμὸς ξένος, Θρῄκιος ἱππότας,</l>
<l>ἵνʼ ὁ γέρων πατὴρ ἔθετό νιν κρύψας.</l>
</sp>
<sp>
<speaker>Χορός</speaker>
<l n="713">οἴμοι, τί λέξεις; χρυσὸν ὡς ἔχοι κτανών;</l>
</sp>
<sp>
<speaker>Ἑκάβη</speaker>
<l>ἄρρητʼ ἀνωνόμαστα, θαυμάτων πέρα,</l>
<l n="715">οὐχ ὅσιʼ οὐδʼ ἀνεκτά. ποῦ δίκα ξένων;</l>
<l>ὦ κατάρατʼ ἀνδρῶν, ὡς διεμοιράσω</l>
<l n="718">χρόα, σιδαρέῳ τεμὼν φασγάνῳ</l>
<l n="720">μέλεα τοῦδε παιδὸς οὐδʼ ᾤκτισας.</l>
<milestone ed="p" n="722" unit="card"/>
</sp>
</div2>
<div2 type="iambics">
<sp>
<speaker>Χορός</speaker>
<l n="722">ὦ τλῆμον, ὥς σε πολυπονωτάτην βροτῶν</l>
<l>δαίμων ἔθηκεν ὅστις ἐστί σοι βαρύς.</l>
<l>ἀλλʼ εἰσορῶ γὰρ τοῦδε δεσπότου δέμας</l>
<l n="725">Ἀγαμέμνονος, τοὐνθένδε σιγῶμεν, φίλαι.</l>
</sp>
<sp>
<speaker>Ἀγαμέμνων</speaker>
<l>Ἑκάβη, τί μέλλεις παῖδα σὴν κρύπτειν τάφῳ</l>
<l>ἐλθοῦσʼ, ἐφʼ οἷσπερ Ταλθύβιος ἤγγειλέ μοι</l>
<l>μὴ θιγγάνειν σῆς μηδένʼ Ἀργείων κόρης;</l>
<l>ἡμεῖς μὲν οὖν εἰῶμεν οὐδʼ ἐψαύομεν·</l>
<l n="730">σὺ δὲ σχολάζεις, ὥστε θαυμάζειν ἐμέ.</l>
<l>ἥκω δʼ ἀποστελῶν σε· τἀκεῖθεν γὰρ εὖ</l>
<l>πεπραγμένʼ ἐστίν — εἴ τι τῶνδʼ ἐστὶν καλῶς.</l>
<l>ἔα· τίνʼ ἄνδρα τόνδʼ ἐπὶ σκηναῖς ὁρῶ</l>
<l>θανόντα Τρώων; οὐ γὰρ Ἀργεῖον πέπλοι</l>
<l n="735">δέμας περιπτύσσοντες ἀγγέλλουσί μοι.</l>
</sp>
<sp>
<speaker>Ἑκάβη</speaker>
<l>δύστηνʼ, ἐμαυτὴν γὰρ λέγω λέγουσα σέ,</l>
<l>Ἑκάβη, τί δράσω; πότερα προσπέσω γόνυ</l>
<l>Ἀγαμέμνονος τοῦδʼ ἢ φέρω σιγῇ κακά;</l>
</sp>
<sp>
<speaker>Ἀγαμέμνων</speaker>
<l>τί μοι προσώπῳ νῶτον ἐγκλίνασα σὸν</l>
<l n="740">δύρῃ, τὸ πραχθὲν δʼ οὐ λέγεις;  — τίς ἔσθʼ ὅδε;</l>
</sp>
<sp>
<speaker>Ἑκάβη</speaker>
<l>ἀλλʼ, εἴ με δούλην πολεμίαν θʼ ἡγούμενος</l>
<l>γονάτων ἀπώσαιτʼ, ἄλγος ἂν προσθείμεθʼ ἄν.</l>
</sp>
<sp>
<speaker>Ἀγαμέμνων</speaker>
<l>οὔτοι πέφυκα μάντις, ὥστε μὴ κλύων</l>
<l>ἐξιστορῆσαι σῶν ὁδὸν βουλευμάτων.</l>
</sp>
<sp>
<speaker>Ἑκάβη</speaker>
<l n="745">ἆρʼ ἐκλογίζομαί γε πρὸς τὸ δυσμενὲς</l>
<l>μᾶλλον φρένας τοῦδʼ, ὄντος οὐχὶ δυσμενοῦς;</l>
</sp>
<sp>
<speaker>Ἀγαμέμνων</speaker>
<l>εἴ τοί με βούλῃ τῶνδε μηδὲν εἰδέναι,</l>
<l>ἐς ταὐτὸν ἥκεις· καὶ γὰρ οὐδʼ ἐγὼ κλύειν.</l>
</sp>
<sp>
<speaker>Ἑκάβη</speaker>
<l>οὐκ ἂν δυναίμην τοῦδε τιμωρεῖν ἄτερ</l>
<l n="750">τέκνοισι τοῖς ἐμοῖσι. τί στρέφω τάδε;</l>
<l>τολμᾶν ἀνάγκη, κἂν τύχω κἂν μὴ τύχω. — </l>
<l>Ἀγάμεμνον, ἱκετεύω σε τῶνδε γουνάτων</l>
<l>καὶ σοῦ γενείου δεξιᾶς τʼ εὐδαίμονος  <gap/>
</l>
</sp>
<sp>
<speaker>Ἀγαμέμνων</speaker>
<l>τί χρῆμα μαστεύουσα; μῶν ἐλεύθερον</l>
<l n="755">αἰῶνα θέσθαι; ῥᾴδιον γάρ ἐστί σοι.</l>
</sp>
<sp>
<speaker>Ἑκάβη</speaker>
<l>οὐ δῆτα· τοὺς κακοὺς δὲ τιμωρουμένη</l>
<l>αἰῶνα τὸν σύμπαντα δουλεύειν θέλω.</l>
</sp>
<sp>
<speaker>Ἀγαμέμνων</speaker>
<l>καὶ δὴ τίνʼ ἡμᾶς εἰς ἐπάρκεσιν καλεῖς;</l>
</sp>
<sp>
<speaker>Ἑκάβη</speaker>
<l>οὐδέν τι τούτων ὧν σὺ δοξάζεις, ἄναξ. — </l>
<l n="760">ὁρᾷς νεκρὸν τόνδʼ, οὗ καταστάζω δάκρυ;</l>
</sp>
<sp>
<speaker>Ἀγαμέμνων</speaker>
<l>ὁρῶ· τὸ μέντοι μέλλον οὐκ ἔχω μαθεῖν.</l>
</sp>
<sp>
<speaker>Ἑκάβη</speaker>
<l>τοῦτόν ποτʼ ἔτεκον κἄφερον ζώνης ὕπο.</l>
</sp>
<sp>
<speaker>Ἀγαμέμνων</speaker>
<l>ἔστιν δὲ τίς σῶν οὗτος, ὦ τλῆμον, τέκνων;</l>
</sp>
<sp>
<speaker>Ἑκάβη</speaker>
<l>οὐ τῶν θανόντων Πριαμιδῶν ὑπʼ Ἰλίῳ.</l>
</sp>
<sp>
<speaker>Ἀγαμέμνων</speaker>
<l n="765">ἦ γάρ τινʼ ἄλλον ἔτεκες ἢ κείνους, γύναι;</l>
</sp>
<sp>
<speaker>Ἑκάβη</speaker>
<l>ἀνόνητά γʼ, ὡς ἔοικε, τόνδʼ ὃν εἰσορᾷς.</l>
<milestone ed="p" n="767" unit="card"/>
</sp>
<sp>
<speaker>Ἀγαμέμνων</speaker>
<l>ποῦ δʼ ὢν ἐτύγχανʼ, ἡνίκʼ ὤλλυτο πτόλις;</l>
</sp>
<sp>
<speaker>Ἑκάβη</speaker>
<l>πατήρ νιν ἐξέπεμψεν ὀρρωδῶν θανεῖν.</l>
</sp>
<sp>
<speaker>Ἀγαμέμνων</speaker>
<l>ποῖ τῶν τότʼ ὄντων χωρίσας τέκνων μόνον;</l>
</sp>
<sp>
<speaker>Ἑκάβη</speaker>
<l n="770">ἐς τήνδε χώραν, οὗπερ ηὑρέθη θανών.</l>
</sp>
<sp>
<speaker>Ἀγαμέμνων</speaker>
<l>πρὸς ἄνδρʼ ὃς ἄρχει τῆσδε Πολυμήστωρ χθονός;</l>
</sp>
<sp>
<speaker>Ἑκάβη</speaker>
<l>ἐνταῦθʼ ἐπέμφθη πικροτάτου χρυσοῦ φύλαξ.</l>
</sp>
<sp>
<speaker>Ἀγαμέμνων</speaker>
<l>θνῄσκει δὲ πρὸς τοῦ καὶ τίνος πότμου τυχών;</l>
</sp>
<sp>
<speaker>Ἑκάβη</speaker>
<l>τίνος γʼ ὑπʼ ἄλλου; Θρῄξ νιν ὤλεσε ξένος.</l>
</sp>
<sp>
<speaker>Ἀγαμέμνων</speaker>
<l n="775">ὦ τλῆμον· ἦ που χρυσὸν ἠράσθη λαβεῖν;</l>
</sp>
<sp>
<speaker>Ἑκάβη</speaker>
<l>τοιαῦτʼ, ἐπειδὴ συμφορὰν ἔγνω Φρυγῶν.</l>
</sp>
<sp>
<speaker>Ἀγαμέμνων</speaker>
<l>ηὗρες δὲ ποῦ νιν; ἢ τίς ἤνεγκεν νεκρόν;</l>
</sp>
<sp>
<speaker>Ἑκάβη</speaker>
<l>ἥδʼ, ἐντυχοῦσα ποντίας ἀκτῆς ἔπι.</l>
</sp>
<sp>
<speaker>Ἀγαμέμνων</speaker>
<l>τοῦτον ματεύουσʼ ἢ πονοῦσʼ ἄλλον πόνον;</l>
</sp>
<sp>
<speaker>Ἑκάβη</speaker>
<l n="780">λούτρʼ ᾤχετʼ οἴσουσʼ ἐξ ἁλὸς Πολυξένῃ.</l>
</sp>
<sp>
<speaker>Ἀγαμέμνων</speaker>
<l>κτανών νιν, ὡς ἔοικεν, ἐκβάλλει ξένος.</l>
</sp>
<sp>
<speaker>Ἑκάβη</speaker>
<l>θαλασσόπλαγκτόν γʼ, ὧδε διατεμὼν χρόα.</l>
</sp>
<sp>
<speaker>Ἀγαμέμνων</speaker>
<l>ὦ σχετλία σὺ τῶν ἀμετρήτων πόνων.</l>
</sp>
<sp>
<speaker>Ἑκάβη</speaker>
<l>ὄλωλα κοὐδὲν λοιπόν, Ἀγάμεμνον, κακῶν.</l>
</sp>
<sp>
<speaker>Ἀγαμέμνων</speaker>
<l n="785">φεῦ φεῦ· τίς οὕτω δυστυχὴς ἔφυ γυνή;</l>
</sp>
<sp n="*(eka/bh">
<speaker>Ἑκάβη</speaker>
<l>οὐκ ἔστιν, εἰ μὴ τὴν Τύχην αὐτὴν λέγοις.</l>
<l>ἀλλʼ ὧνπερ οὕνεκʼ ἀμφὶ σὸν πίπτω γόνυ</l>
<l>ἄκουσον. εἰ μὲν ὅσιά σοι παθεῖν δοκῶ,</l>
<l>στέργοιμʼ ἄν· εἰ δὲ τοὔμπαλιν, σύ μοι γενοῦ</l>
<l n="790">τιμωρὸς ἀνδρός, ἀνοσιωτάτου ξένου,</l>
<l>ὃς οὔτε τοὺς γῆς νέρθεν οὔτε τοὺς ἄνω</l>
<l>δείσας δέδρακεν ἔργον ἀνοσιώτατον,</l>
<l>κοινῆς τραπέζης πολλάκις τυχὼν ἐμοί,</l>
<l>ξενίας τʼ ἀριθμῷ πρῶτʼ ἔχων ἐμῶν φίλων,</l>
<l n="795">τυχὼν δʼ ὅσων δεῖ — . καὶ λαβὼν προμηθίαν</l>
<l>ἔκτεινε· τύμβου δʼ, εἰ κτανεῖν ἐβούλετο,</l>
<l>οὐκ ἠξίωσεν, ἀλλʼ ἀφῆκε πόντιον.</l>
<l>
<milestone ed="P" unit="para"/>ἡμεῖς μὲν οὖν δοῦλοί τε κἀσθενεῖς ἴσως·</l>
<l>ἀλλʼ οἱ θεοὶ σθένουσι χὡ κείνων κρατῶν</l>
<l n="800">Νόμος· νόμῳ γὰρ τοὺς θεοὺς ἡγούμεθα</l>
<l>καὶ ζῶμεν ἄδικα καὶ δίκαιʼ ὡρισμένοι·</l>
<l>ὃς ἐς σʼ ἀνελθὼν εἰ διαφθαρήσεται,</l>
<l>καὶ μὴ δίκην δώσουσιν οἵτινες ξένους</l>
<l>κτείνουσιν ἢ θεῶν ἱερὰ τολμῶσιν φέρειν,</l>
<l n="805">οὐκ ἔστιν οὐδὲν τῶν ἐν ἀνθρώποις ἴσον.</l>
<l>ταῦτʼ οὖν ἐν αἰσχρῷ θέμενος αἰδέσθητί με·</l>
<l>οἴκτιρον ἡμᾶς, ὡς †γραφεύσ† τʼ ἀποσταθεὶς</l>
<l>ἰδοῦ με κἀνάθρησον οἷʼ ἔχω κακά.</l>
<l>τύραννος ἦ ποτʼ, ἀλλὰ νῦν δούλη σέθεν,</l>
<l n="810">εὔπαις ποτʼ οὖσα, νῦν δὲ γραῦς ἄπαις θʼ ἅμα,</l>
<l>ἄπολις ἔρημος, ἀθλιωτάτη βροτῶν  <gap/>
</l>
<milestone ed="p" n="812" unit="card"/>
<l>
<milestone ed="P" unit="para"/>οἴμοι τάλαινα, ποῖ μʼ ὑπεξάγεις πόδα;</l>
<l>ἔοικα πράξειν οὐδέν· ὦ τάλαινʼ ἐγώ.</l>
<l>τί δῆτα θνητοὶ τἄλλα μὲν μαθήματα</l>
<l n="815">μοχθοῦμεν ὡς χρὴ πάντα καὶ ματεύομεν,</l>
<l>Πειθὼ δὲ τὴν τύραννον ἀνθρώποις μόνην</l>
<l>οὐδέν τι μᾶλλον ἐς τέλος σπουδάζομεν</l>
<l>μισθοὺς διδόντες μανθάνειν, ἵνʼ ἦν ποτε</l>
<l>πείθειν ἅ τις βούλοιτο τυγχάνειν θʼ ἅμα;</l>
<l n="820">πῶς οὖν ἔτʼ ἄν τις ἐλπίσαι πράξειν καλῶς;</l>
<l>οἱ μὲν γὰρ ὄντες παῖδες οὐκέτʼ εἰσί μοι,</l>
<l>αὕτη δʼ ἐπʼ αἰσχροῖς αἰχμάλωτος. οἴχομαι·</l>
<l>καπνὸν δὲ πόλεως τόνδʼ ὑπερθρῴσκονθʼ ὁρῶ.</l>
<l>
<milestone ed="P" unit="para"/>καὶ μήν — ἴσως μὲν τοῦ λόγου κενὸν τόδε,</l>
<l n="825">Κύπριν προβάλλειν· ἀλλʼ ὅμως εἰρήσεται·</l>
<l>πρὸς σοῖσι πλευροῖς παῖς ἐμὴ κοιμίζεται</l>
<l>ἡ φοιβάς, ἣν καλοῦσι Κασάνδραν Φρύγες.</l>
<l>ποῦ τὰς φίλας δῆτʼ εὐφρόνας δείξεις, ἄναξ,</l>
<l>ἢ τῶν ἐν εὐνῇ φιλτάτων ἀσπασμάτων</l>
<l n="830">χάριν τίνʼ ἕξει παῖς ἐμή, κείνης δʼ ἐγώ;</l>
<l>
<del>ἐκ τοῦ σκότου τε τῶν τε νυκτερησίων</del>
</l>
<l>
<del>φίλτρων μεγίστη γίγνεται βροτοῖς χάρις.</del>
</l>
<l>ἄκουε δή νυν· τὸν θανόντα τόνδʼ ὁρᾷς;</l>
<l>τοῦτον καλῶς δρῶν ὄντα κηδεστὴν σέθεν</l>
<l n="835">δράσεις. ἑνός μοι μῦθος ἐνδεὴς ἔτι.</l>
<l>εἴ μοι γένοιτο φθόγγος ἐν βραχίοσι</l>
<l>καὶ χερσὶ καὶ κόμαισι καὶ ποδῶν βάσει</l>
<l>ἢ Δαιδάλου τέχναισιν ἢ θεῶν τινος,</l>
<l>ὡς πάνθʼ ὁμαρτῇ σῶν ἔχοιντο γουνάτων</l>
<l n="840">κλαίοντʼ, ἐπισκήπτοντα παντοίους λόγους.</l>
<l>ὦ δέσποτʼ, ὦ μέγιστον Ἕλλησιν φάος,</l>
<l>πιθοῦ, παράσχες χεῖρα τῇ πρεσβύτιδι</l>
<l>τιμωρόν, εἰ καὶ μηδέν ἐστιν, ἀλλʼ ὅμως.</l>
<l>ἐσθλοῦ γὰρ ἀνδρὸς τῇ δίκῃ θʼ ὑπηρετεῖν</l>
<l n="845">καὶ τοὺς κακοὺς δρᾶν πανταχοῦ κακῶς ἀεί.</l>
</sp>
<sp>
<speaker>Χορός</speaker>
<l>δεινόν γε, θνητοῖς ὡς ἅπαντα συμπίτνει,</l>
<l>καὶ τὰς ἀνάγκας οἱ νόμοι διώρισαν,</l>
<l>φίλους τιθέντες τούς γε πολεμιωτάτους</l>
<l>ἐχθρούς τε τοὺς πρὶν εὐμενεῖς ποιούμενοι.</l>
</sp>
<sp>
<speaker>Ἀγαμέμνων</speaker>
<l n="850">ἐγὼ σὲ καὶ σὸν παῖδα καὶ τύχας σέθεν,</l>
<l>Ἑκάβη, διʼ οἴκτου χεῖρά θʼ ἱκεσίαν ἔχω,</l>
<l>καὶ βούλομαι θεῶν θʼ οὕνεκʼ ἀνόσιον ξένον</l>
<l>καὶ τοῦ δικαίου τήνδε σοι δοῦναι δίκην,</l>
<l>εἴ πως φανείη γʼ ὥστε σοί τʼ ἔχειν καλῶς,</l>
<l n="855">στρατῷ τε μὴ δόξαιμι Κασάνδρας χάριν</l>
<l>Θρῄκης ἄνακτι τόνδε βουλεῦσαι φόνον.</l>
<l>ἔστιν γὰρ ᾗ ταραγμὸς ἐμπέπτωκέ μοι·</l>
<l>— Τὸν ἄνδρα τοῦτον φίλιον ἡγεῖται στρατός,</l>
<l>τὸν κατθανόντα δʼ ἐχθρόν· εἰ δὲ σοὶ φίλος</l>
<l n="860">ὅδʼ ἐστί, χωρὶς τοῦτο κοὐ κοινὸν στρατῷ.  — </l>
<l>πρὸς ταῦτα φρόντιζʼ· ὡς θέλοντα μέν μʼ ἔχεις</l>
<l>σοὶ ξυμπονῆσαι καὶ ταχὺν προσαρκέσαι,</l>
<l>βραδὺν δʼ, Ἀχαιοῖς εἰ διαβληθήσομαι.</l>
<milestone ed="p" n="864" unit="card"/>
</sp>
<sp>
<speaker>Ἑκάβη</speaker>
<l>φεῦ.</l>
<l>οὐκ ἔστι θνητῶν ὅστις ἔστʼ ἐλεύθερος·</l>
<l n="865">ἢ χρημάτων γὰρ δοῦλός ἐστιν ἢ τύχης,</l>
<l>ἢ πλῆθος αὐτὸν πόλεος ἢ νόμων γραφαὶ</l>
<l>εἴργουσι χρῆσθαι μὴ κατὰ γνώμην τρόποις.</l>
<l>ἐπεὶ δὲ ταρβεῖς τῷ τʼ ὄχλῳ πλέον νέμεις,</l>
<l>ἐγώ σε θήσω τοῦδʼ ἐλεύθερον φόβου.</l>
<l n="870">σύνισθι μὲν γάρ, ἤν τι βουλεύσω κακὸν</l>
<l>τῷ τόνδʼ ἀποκτείναντι, συνδράσῃς δὲ μή.</l>
<l>ἢν δʼ ἐξ Ἀχαιῶν θόρυβος ἢ ʼπικουρία</l>
<l>πάσχοντος ἀνδρὸς Θρῃκὸς οἷα πείσεται</l>
<l>φανῇ τις, εἶργε μὴ δοκῶν ἐμὴν χάριν.</l>
<l n="875">τὰ δʼ ἄλλα — θάρσει — πάντʼ ἐγὼ θήσω καλῶς.</l>
</sp>
<sp>
<speaker>Ἀγαμέμνων</speaker>
<l>πῶς οὖν; τί δράσεις; πότερα φάσγανον χερὶ</l>
<l>λαβοῦσα γραίᾳ φῶτα βάρβαρον κτενεῖς,</l>
<l>ἢ φαρμάκοισιν ἢ ʼπικουρίᾳ τινί;</l>
<l>τίς σοι ξυνέσται χείρ; πόθεν κτήσῃ φίλους;</l>
</sp>
<sp>
<speaker>Ἑκάβη</speaker>
<l n="880">στέγαι κεκεύθασʼ αἵδε Τρῳάδων ὄχλον.</l>
</sp>
<sp>
<speaker>Ἀγαμέμνων</speaker>
<l>τὰς αἰχμαλώτους εἶπας, Ἑλλήνων ἄγραν;</l>
</sp>
<sp>
<speaker>Ἑκάβη</speaker>
<l>σὺν ταῖσδε τὸν ἐμὸν φονέα τιμωρήσομαι.</l>
</sp>
<sp>
<speaker>Ἀγαμέμνων</speaker>
<l>καὶ πῶς γυναιξὶν ἀρσένων ἔσται κράτος;</l>
</sp>
<sp>
<speaker>Ἑκάβη</speaker>
<l>δεινὸν τὸ πλῆθος σὺν δόλῳ τε δύσμαχον.</l>
</sp>
<sp>
<speaker>Ἀγαμέμνων</speaker>
<l n="885">δεινόν· τὸ μέντοι θῆλυ μέμφομαι γένος.</l>
</sp>
<sp>
<speaker>Ἑκάβη</speaker>
<l>τί δʼ; οὐ γυναῖκες εἷλον Αἰγύπτου τέκνα</l>
<l>καὶ Λῆμνον ἄρδην ἀρσένων ἐξῴκισαν;</l>
<l>ἀλλʼ ὣς γενέσθω· τόνδε μὲν μέθες λόγον,</l>
<l>πέμψον δέ μοι τήνδʼ ἀσφαλῶς διὰ στρατοῦ</l>
<l n="890">γυναῖκα.  — καὶ σὺ Θρῃκὶ πλαθεῖσα ξένῳ</l>
<l>λέξον· Καλεῖ σʼ ἄνασσα δή ποτʼ Ἰλίου</l>
<l>Ἑκάβη, σὸν οὐκ ἔλασσον ἢ κείνης χρέος,</l>
<l>καὶ παῖδας· ὡς δεῖ καὶ τέκνʼ εἰδέναι λόγους</l>
<l>τοὺς ἐξ ἐκείνης.  — τὸν δὲ τῆς νεοσφαγοῦς</l>
<l n="895">Πολυξένης ἐπίσχες, Ἀγάμεμνον, τάφον,</l>
<l>ὡς τώδʼ ἀδελφὼ πλησίον μιᾷ φλογί,</l>
<l>δισσὴ μέριμνα μητρί, κρυφθῆτον χθονί.</l>
</sp>
<sp>
<speaker>Ἀγαμέμνων</speaker>
<l>ἔσται τάδʼ οὕτω· καὶ γὰρ εἰ μὲν ἦν στρατῷ</l>
<l>πλοῦς, οὐκ ἂν εἶχον τήνδε σοι δοῦναι χάριν·</l>
<l n="900">νῦν δʼ, οὐ γὰρ ἵησʼ οὐρίους πνοὰς θεός,</l>
<l>μένειν ἀνάγκη πλοῦν ὁρῶντʼ ἐς ἥσυχον.</l>
<l>γένοιτο δʼ εὖ πως· πᾶσι γὰρ κοινὸν τόδε,</l>
<l>ἰδίᾳ θʼ ἑκάστῳ καὶ πόλει, τὸν μὲν κακὸν</l>
<l>κακόν τι πάσχειν, τὸν δὲ χρηστὸν εὐτυχεῖν.</l>
<milestone ed="p" n="905" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l n="905">σὺ μέν, ὦ πατρὶς Ἰλιάς,</l>
<l>τῶν ἀπορθήτων πόλις οὐκέτι λέξῃ·</l>
<l>τοῖον Ἑλλάνων νέφος ἀμφί σε κρύπτει</l>
<l n="909">δορὶ δὴ δορὶ πέρσαν.</l>
<l n="910">ἀπὸ δὲ στεφάναν κέκαρ-</l>
<l>σαι πύργων, κατὰ δʼ αἰθάλου</l>
<l>κηλῖδʼ οἰκτροτάταν κέχρω-</l>
<l>σαι· τάλαινʼ,</l>
<l n="913b">οὐκέτι σʼ ἐμβατεύσω.</l>
</sp>
<milestone ed="p" n="914" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>μεσονύκτιος ὠλλύμαν,</l>
<l n="915">ἦμος ἐκ δείπνων ὕπνος ἡδὺς ἐπʼ ὄσσοις</l>
<l>σκίδναται, μολπᾶν δʼ ἄπο καὶ χοροποιῶν</l>
<l n="918">θυσιᾶν καταλύσας</l>
<l>πόσις ἐν θαλάμοις ἔκει-</l>
<l n="920">το, ξυστὸν δʼ ἐπὶ πασσάλῳ,</l>
<l>ναύταν οὐκέθʼ ὁρῶν ὅμι-</l>
<l>λον Τροίαν</l>
<l n="922b">Ἰλιάδʼ ἐμβεβῶτα.</l>
</sp>
<milestone ed="p" n="923" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>ἐγὼ δὲ πλόκαμον ἀναδέτοις</l>
<l>μίτραισιν ἐρρυθμιζόμαν</l>
<l n="925">χρυσέων ἐνόπτρων λεύσ-</l>
<l>σουσʼ ἀτέρμονας εἰς αὐγάς,</l>
<l>ἐπιδέμνιος ὡς πέσοιμʼ ἐς εὐνάν.</l>
<l>ἀνὰ δὲ κέλαδος ἔμολε πόλιν·</l>
<l>κέλευσμα δʼ ἦν κατʼ ἄστυ Τροί-</l>
<l>ας τόδʼ· Ὦ</l>
<l n="930">παῖδες Ἑλλάνων, πότε δὴ πότε τὰν</l>
<l>Ἰλιάδα σκοπιὰν</l>
<l>πέρσαντες ἥξετʼ οἴκους;</l>
</sp>
<milestone ed="p" n="933" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>λέχη δὲ φίλια μονόπεπλος</l>
<l>λιποῦσα, Δωρὶς ὡς κόρα,</l>
<l n="935">σεμνὰν προσίζουσʼ οὐκ</l>
<l>ἤνυσʼ Ἄρτεμιν ἁ τλάμων·</l>
<l>ἄγομαι δὲ θανόντʼ ἰδοῦσʼ ἀκοίταν</l>
<l>τὸν ἐμὸν ἅλιον ἐπὶ πέλαγος,</l>
<l>πόλιν τʼ ἀποσκοποῦσʼ, ἐπεὶ</l>
<l>νόστιμον</l>
<l n="940">ναῦς ἐκίνησεν πόδα καί μʼ ἀπὸ γᾶς</l>
<l>ὥρισεν Ἰλιάδος·</l>
<l>τάλαινʼ, ἀπεῖπον ἄλγει,</l>
</sp>
<milestone ed="p" n="943" unit="card"/>
</div2>
<div2 type="epode">
<sp>
<speaker>Χορός</speaker>
<l>τὰν τοῖν Διοσκούροιν Ἑλέναν κάσιν</l>
<l>Ἰδαῖόν τε βούταν</l>
<l n="945">αἰνόπαριν κατάρᾳ</l>
<l>διδοῦσʼ, ἐπεί με γᾶς ἐκ</l>
<l>πατρῴας ἀπώλεσεν</l>
<l>ἐξῴκισέν τʼ οἴκων γάμος, οὐ γάμος ἀλλʼ ἀ-</l>
<l>λάστορός τις οἰζύς·</l>
<l n="950">ἃν μήτε πέλαγος ἅλιον ἀπαγάγοι πάλιν,</l>
<l>μήτε πα-</l>
<l>τρῷον ἵκοιτʼ ἐς οἶκον.</l>
</sp>
<milestone ed="p" n="953" unit="card"/>
</div2>
</div1>
<div1 type="episode">
<sp>
<speaker>Πολυμήστωρ</speaker>
<l>ὦ φίλτατʼ ἀνδρῶν Πρίαμε, φιλτάτη δὲ σύ,</l>
<l>Ἑκάβη, δακρύω σʼ εἰσορῶν πόλιν τε σὴν</l>
<l n="955">τήν τʼ ἀρτίως θανοῦσαν ἔκγονον σέθεν.</l>
<l>φεῦ·</l>
<l>οὐκ ἔστι πιστὸν οὐδέν, οὔτʼ εὐδοξία</l>
<l>οὔτʼ αὖ καλῶς πράσσοντα μὴ πράξειν κακῶς.</l>
<l>φύρουσι δʼ αὐτοὶ θεοὶ πάλιν τε καὶ πρόσω</l>
<l>ταραγμὸν ἐντιθέντες, ὡς ἀγνωσίᾳ</l>
<l n="960">σέβωμεν αὐτούς. ἀλλὰ ταῦτα μὲν τί δεῖ</l>
<l>θρηνεῖν, προκόπτοντʼ οὐδὲν ἐς πρόσθεν κακῶν;</l>
<l>σὺ δʼ, εἴ τι μέμφῃ τῆς ἐμῆς ἀπουσίας,</l>
<l>σχές· τυγχάνω γὰρ ἐν μέσοις Θρῄκης ὅροις</l>
<l>ἀπών, ὅτʼ ἦλθες δεῦρʼ· ἐπεὶ δʼ ἀφικόμην,</l>
<l n="965">ἤδη πόδʼ ἔξω δωμάτων αἴροντί μοι</l>
<l>ἐς ταὐτὸν ἥδε συμπίτνει δμωὶς σέθεν</l>
<l>λέγουσα μύθους, ὧν κλύων ἀφικόμην.</l>
</sp>
<sp>
<speaker>Ἑκάβη</speaker>
<l>αἰσχύνομαί σε προσβλέπειν ἐναντίον,</l>
<l>Πολυμῆστορ, ἐν τοιοῖσδε κειμένη κακοῖς.</l>
<l n="970">ὅτῳ γὰρ ὤφθην εὐτυχοῦσʼ, αἰδώς μʼ ἔχει</l>
<l>ἐν τῷδε πότμῳ τυγχάνουσʼ ἵνʼ εἰμὶ νῦν</l>
<l>κοὐκ ἂν δυναίμην προσβλέπειν ὀρθαῖς κόραις.</l>
<l>ἀλλʼ αὐτὸ μὴ δύσνοιαν ἡγήσῃ σέθεν,</l>
<l>Πολυμῆστορ· ἄλλως δʼ αἴτιόν τι καὶ νόμος,</l>
<l n="975">γυναῖκας ἀνδρῶν μὴ βλέπειν ἐναντίον.</l>
</sp>
<sp>
<speaker>Πολυμήστωρ</speaker>
<l>καὶ θαῦμά γʼ οὐδέν. ἀλλὰ τίς χρεία σʼ ἐμοῦ;</l>
<l>τί χρῆμʼ ἐπέμψω τὸν ἐμὸν ἐκ δόμων πόδα·</l>
</sp>
<sp>
<speaker>Ἑκάβη</speaker>
<l>ἴδιον ἐμαυτῆς δή τι πρὸς σὲ βούλομαι</l>
<l>καὶ παῖδας εἰπεῖν σούς· ὀπάονας δέ μοι</l>
<l n="980">χωρὶς κέλευσον τῶνδʼ ἀποστῆναι δόμων.</l>
</sp>
<sp>
<speaker>Πολυμήστωρ</speaker>
<l>χωρεῖτʼ· ἐν ἀσφαλεῖ γὰρ ἥδʼ ἐρημία.</l>
<l>φίλη μὲν εἶ σύ, προσφιλὲς δέ μοι τόδε</l>
<l>στράτευμʼ Ἀχαιῶν. ἀλλὰ σημαίνειν σὲ χρῆν·</l>
<l>τί χρὴ τὸν εὖ πράσσοντα μὴ πράσσουσιν εὖ</l>
<l n="985">φίλοις ἐπαρκεῖν; ὡς ἕτοιμός εἰμʼ ἐγώ.</l>
<milestone ed="p" n="986" unit="card"/>
</sp>
<sp>
<speaker>Ἑκάβη</speaker>
<l>πρῶτον μὲν εἰπὲ παῖδʼ ὃν ἐξ ἐμῆς χερὸς</l>
<l>Πολύδωρον ἔκ τε πατρὸς ἐν δόμοις ἔχεις,</l>
<l>εἰ ζῇ· τὰ δʼ ἄλλα δεύτερόν σʼ ἐρήσομαι.</l>
</sp>
<sp>
<speaker>Πολυμήστωρ</speaker>
<l>μάλιστα· τοὐκείνου μὲν εὐτυχεῖς μέρος.</l>
</sp>
<sp>
<speaker>Ἑκάβη</speaker>
<l n="990">ὦ φίλταθʼ, ὡς εὖ κἀξίως λέγεις σέθεν.</l>
</sp>
<sp>
<speaker>Πολυμήστωρ</speaker>
<l>τί δῆτα βούλῃ δεύτερον μαθεῖν ἐμοῦ;</l>
</sp>
<sp>
<speaker>Ἑκάβη</speaker>
<l>εἰ τῆς τεκούσης τῆσδε  <gap/> μέμνηταί τί μου;</l>
</sp>
<sp>
<speaker>Πολυμήστωρ</speaker>
<l>καὶ δεῦρό γʼ ὡς σὲ κρύφιος ἐζήτει μολεῖν.</l>
</sp>
<sp>
<speaker>Ἑκάβη</speaker>
<l>χρυσὸς δὲ σῶς ὃν ἦλθεν ἐκ Τροίας ἔχων;</l>
</sp>
<sp>
<speaker>Πολυμήστωρ</speaker>
<l n="995">σῶς, ἐν δόμοις γε τοῖς ἐμοῖς φρουρούμενος.</l>
</sp>
<sp>
<speaker>Ἑκάβη</speaker>
<l>σῶσόν νυν αὐτὸν μηδʼ ἔρα τῶν πλησίον.</l>
</sp>
<sp>
<speaker>Πολυμήστωρ</speaker>
<l>ἥκιστʼ· ὀναίμην τοῦ παρόντος, ὦ γύναι.</l>
</sp>
<sp>
<speaker>Ἑκάβη</speaker>
<l>οἶσθʼ οὖν ἃ λέξαι σοί τε καὶ παισὶν θέλω;</l>
</sp>
<sp>
<speaker>Πολυμήστωρ</speaker>
<l>οὐκ οἶδα· τῷ σῷ τοῦτο σημανεῖς λόγῳ.</l>
</sp>
<sp>
<speaker>Ἑκάβη</speaker>
<l n="1000">ἔστʼ, ὦ φιληθεὶς ὡς σὺ νῦν ἐμοὶ φιλῇ  — </l>
</sp>
<sp>
<speaker>Πολυμήστωρ</speaker>
<l>τί χρῆμʼ ὃ κἀμὲ καὶ τέκνʼ εἰδέναι χρεών;</l>
</sp>
<sp>
<speaker>Ἑκάβη</speaker>
<l>χρυσοῦ παλαιαὶ Πριαμιδῶν κατώρυχες.</l>
</sp>
<sp>
<speaker>Πολυμήστωρ</speaker>
<l>ταῦτʼ ἔσθʼ ἃ βούλῃ παιδὶ σημῆναι σέθεν;</l>
</sp>
<sp>
<speaker>Ἑκάβη</speaker>
<l>μάλιστα, διὰ σοῦ γʼ· εἶ γὰρ εὐσεβὴς ἀνήρ.</l>
</sp>
<sp>
<speaker>Πολυμήστωρ</speaker>
<l n="1005">τί δῆτα τέκνων τῶνδε δεῖ παρουσίας;</l>
</sp>
<sp>
<speaker>Ἑκάβη</speaker>
<l>ἄμεινον, ἢν σὺ κατθάνῃς, τούσδʼ εἰδέναι.</l>
</sp>
<sp>
<speaker>Πολυμήστωρ</speaker>
<l>καλῶς ἔλεξας· τῇδε καὶ σοφώτερον.</l>
</sp>
<sp>
<speaker>Ἑκάβη</speaker>
<l>οἶσθʼ οὖν Ἀθάνας Ἰλίας ἵνα στέγαι;</l>
</sp>
<sp>
<speaker>Πολυμήστωρ</speaker>
<l>ἐνταῦθʼ ὁ χρυσός ἐστι; σημεῖον δὲ τί;</l>
</sp>
<sp>
<speaker>Ἑκάβη</speaker>
<l n="1010">μέλαινα πέτρα γῆς ὑπερτέλλουσʼ ἄνω.</l>
</sp>
<sp>
<speaker>Πολυμήστωρ</speaker>
<l>ἔτʼ οὖν τι βούλῃ τῶν ἐκεῖ φράζειν ἐμοί;</l>
</sp>
<sp>
<speaker>Ἑκάβη</speaker>
<l>σῶσαί σε χρήμαθʼ οἷς συνεξῆλθον θέλω.</l>
</sp>
<sp>
<speaker>Πολυμήστωρ</speaker>
<l>ποῦ δῆτα; πέπλων ἐντὸς ἢ κρύψασʼ ἔχεις;</l>
</sp>
<sp>
<speaker>Ἑκάβη</speaker>
<l>σκύλων ἐν ὄχλῳ ταῖσδε σῴζεται στέγαις.</l>
</sp>
<sp>
<speaker>Πολυμήστωρ</speaker>
<l n="1015">ποῦ δʼ; αἵδʼ Ἀχαιῶν ναύλοχοι περιπτυχαί.</l>
</sp>
<sp>
<speaker>Ἑκάβη</speaker>
<l>ἰδίᾳ γυναικῶν αἰχμαλωτίδων στέγαι.</l>
</sp>
<sp>
<speaker>Πολυμήστωρ</speaker>
<l>τἄνδον δὲ πιστὰ κἀρσένων ἐρημία;</l>
</sp>
<sp>
<speaker>Ἑκάβη</speaker>
<l>οὐδεὶς Ἀχαιῶν ἔνδον, ἀλλʼ ἡμεῖς μόναι.</l>
<l>ἀλλʼ ἕρπʼ ἐς οἴκους· καὶ γὰρ Ἀργεῖοι νεῶν</l>
<l n="1020">λῦσαι ποθοῦσιν οἴκαδʼ ἐκ Τροίας πόδα·</l>
<l>ὡς πάντα πράξας ὧν σε δεῖ στείχῃς πάλιν</l>
<l>ξὺν παισὶν οὗπερ τὸν ἐμὸν ᾤκισας γόνον.</l>
</sp>
<sp>
<speaker>Χορός</speaker>
<l n="1024">οὔπω δέδωκας, ἀλλʼ ἴσως δώσεις δίκην·</l>
<milestone ed="p" n="1025" unit="card"/>
</sp>
<div2 type="lyric">
<sp>
<speaker>Χορός</speaker>
<l n="1025">ἀλίμενόν τις ὡς εἰς ἄντλον πεσὼν</l>
<l>†λέχριος ἐκπεσῇ φίλας καρδίας,</l>
<l>ἀμέρσας βίοτον. τὸ γὰρ ὑπέγγυον</l>
<l n="1029">Δίκᾳ καὶ θεοῖσιν οὐ συμπίτνει·</l>
<l n="1030">ὀλέθριον ὀλέθριον κακόν.†</l>
<l>ψεύσει σʼ ὁδοῦ τῆσδʼ ἐλπὶς ἥ σʼ ἐπήγαγεν</l>
<l>θανάσιμον πρὸς Ἅιδαν, ἰὼ τάλας·</l>
<l>ἀπολέμῳ δὲ χειρὶ λείψεις βίον.</l>
<milestone ed="p" n="1035" unit="card"/>
</sp>
<sp>
<speaker>Πολυμήστωρ</speaker>
<stage>ἔσωθεν<note anchored="yes" place="foot" lang="la" resp="Murray">νοταμ αδδιδι</note>
</stage>
<l n="1035">ὤμοι, τυφλοῦμαι φέγγος ὀμμάτων τάλας.</l>
</sp>
<sp>
<speaker>Χορός</speaker>
<l>ἠκούσατʼ ἀνδρὸς Θρῃκὸς οἰμωγήν, φίλαι;</l>
</sp>
<sp>
<speaker>Πολυμήστωρ</speaker>
<l>ὤμοι μάλʼ αὖθις, τέκνα, δυστήνου σφαγῆς.</l>
</sp>
<sp>
<speaker>Χορός</speaker>
<l>φίλαι, πέπρακται καίνʼ ἔσω δόμων κακά.</l>
</sp>
<sp>
<speaker>Πολυμήστωρ</speaker>
<l>ἀλλʼ οὔτι μὴ φύγητε λαιψηρῷ ποδί·</l>
<l n="1040">βάλλων γὰρ οἴκων τῶνδʼ ἀναρρήξω μυχούς.</l>
</sp>
<sp>
<speaker>Χορός</speaker>
<l>ἰδού, βαρείας χειρὸς ὁρμᾶται βέλος.</l>
<l>βούλεσθʼ ἐπεσπέσωμεν; ὡς ἀκμὴ καλεῖ</l>
<l>Ἑκάβῃ παρεῖναι Τρῳάσιν τε συμμάχους.</l>
</sp>
<sp>
<speaker>Ἑκάβη</speaker>
<l>ἄρασσε, φείδου μηδέν, ἐκβάλλων πύλας·</l>
<l n="1045">οὐ γάρ ποτʼ ὄμμα λαμπρὸν ἐνθήσεις κόραις,</l>
<l>οὐ παῖδας ὄψῃ ζῶντας οὓς ἔκτεινʼ ἐγώ.</l>
</sp>
<sp>
<speaker>Χορός</speaker>
<l>ἦ γὰρ καθεῖλες Θρῇκα, καὶ κρατεῖς, ξένον,</l>
<l>δέσποινα, καὶ δέδρακας οἷάπερ λέγεις;</l>
</sp>
<sp>
<speaker>Ἑκάβη</speaker>
<l>ὄψῃ νιν αὐτίκʼ ὄντα δωμάτων πάρος</l>
<l n="1050">τυφλὸν τυφλῷ στείχοντα παραφόρῳ ποδί,</l>
<l>παίδων τε δισσῶν σώμαθʼ, οὓς ἔκτεινʼ ἐγὼ</l>
<l>σὺν ταῖς ἀρίσταις Τρῳάσιν· δίκην δέ μοι</l>
<l>δέδωκε. χωρεῖ δʼ, ὡς ὁρᾷς, ὅδʼ ἐκ δόμων.</l>
<l>ἀλλʼ ἐκποδὼν ἄπειμι κἀποστήσομαι</l>
<l n="1055">θυμῷ ῥέοντι Θρῃκὶ δυσμαχωτάτῳ.</l>
<milestone ed="p" n="1056" unit="card"/>
</sp>
</div2>
<div2 type="lyric">
<sp>
<speaker>Πολυμήστωρ</speaker>
<l>ὤμοι ἐγώ, πᾷ βῶ,</l>
<l>πᾷ στῶ, πᾷ κέλσω;</l>
<l>τετράποδος βάσιν θηρὸς ὀρεστέρου</l>
<l>τιθέμενος ἐπίχειρα κατʼ ἴχνος; ποίαν</l>
<l n="1060">ἢ ταύταν ἢ τάνδʼ ἐξαλλάξω, τὰς</l>
<l>ἀνδροφόνους μάρψαι χρῄζων Ἰλιάδας,</l>
<l>αἵ με διώλεσαν;</l>
<l n="1064">τάλαιναι κόραι τάλαιναι Φρυγῶν,</l>
<l n="1065">ὦ κατάρατοι,</l>
<l>ποῖ καί με φυγᾷ πτώσσουσι μυχῶν;</l>
<l>εἴθε μοι ὀμμάτων αἱματόεν βλέφαρον</l>
<l>ἀκέσαιʼ ἀκέσαιο τυφλόν, Ἅλιε,</l>
<l>φέγγος ἐπαλλάξας.</l>
<l n="1070">
<milestone ed="P" unit="para"/>ἆ ἆ,</l>
<l>σίγα· κρυπτὰν βάσιν αἰσθάνομαι</l>
<l>τάνδε γυναικῶν. πᾷ πόδʼ ἐπᾴξας</l>
<l>σαρκῶν ὀστέων τʼ ἐμπλησθῶ,</l>
<l>θοίναν ἀγρίων θηρῶν τιθέμενος,</l>
<l>ἀρνύμενος λώβαν</l>
<l n="1075">λύμας ἀντίποινʼ ἐμᾶς; ὦ τάλας.</l>
<l>ποῖ πᾷ φέρομαι τέκνʼ ἔρημα λιπὼν</l>
<l>Βάκχαις Ἅιδου διαμοιρᾶσαι,</l>
<l>σφακτά, κυσίν τε φοινίαν δαῖτʼ ἀνή-</l>
<l>μερον τʼ οὐρείαν ἐκβολάν;</l>
<l n="1080">πᾷ στῶ, πᾷ κάμψω, <del>πᾷ βῶ,</del>
</l>
<l>ναῦς ὅπως ποντίοις πείσμασιν, λινόκροκον</l>
<l>φᾶρος στέλλων, ἐπὶ τάνδε συθεὶς</l>
<l>τέκνων ἐμῶν φύλαξ ὀλέθριον κοίταν;</l>
</sp>
<milestone ed="p" n="1085" unit="card"/>
<sp>
<speaker>Χορός</speaker>
<l n="1085">ὦ τλῆμον, ὥς σοι δύσφορʼ εἴργασται κακά·</l>
<l>δράσαντι δʼ αἰσχρὰ δεινὰ τἀπιτίμια.</l>
<l>
<del>δαίμων ἔδωκεν ὅστις ἐστί σοι βαρύς.</del>
</l>
<milestone ed="p" n="1089" unit="card"/>
</sp>
</div2>
<div2 type="lyric">
<sp>
<speaker>Πολυμήστωρ</speaker>
<l>αἰαῖ, ἰὼ Θρῄκης λογχοφόρον ἔνο-</l>
<l n="1090">πλον εὔιππον Ἄρει κάτοχον γένος.</l>
<l>ἰὼ Ἀχαιοί. — ἰὼ Ἀτρεῖδαι. — βοὰν βοὰν ἀυτῶ, βοάν.</l>
<l>ὢ ἴτε· μόλετε πρὸς θεῶν.</l>
<l>κλύει τις ἢ οὐδεὶς ἀρκέσει; τί μέλλετε;</l>
<l>γυναῖκες ὤλεσάν με, γυναῖκες αἰχμαλωτίδες· δεινὰ</l>
<l n="1095">δεινὰ πεπόνθαμεν.</l>
<l n="1098">ὤμοι ἐμᾶς λώβας.</l>
<l>ποῖ τράπωμαι, ποῖ πορευθῶ;</l>
<l n="1100">ἀμπτάμενος οὐράνιον</l>
<l>ὑψιπετὲς ἐς μέλαθρον,</l>
<l>Ὠαρίων ἢ Σείριος ἔνθα πυρὸς φλογέας ἀφίη-</l>
<l n="1105">σιν ὄσσων αὐγάς, ἢ τὸν ἐς Ἀίδα</l>
<l>μελάγχρωτα πορθμὸν ᾄξω τάλας;</l>
<milestone ed="p" n="1107" unit="card"/>
</sp>
<sp>
<speaker>Χορός</speaker>
<l>συγγνώσθʼ, ὅταν τις κρείσσονʼ ἢ φέρειν κακὰ</l>
<l>πάθῃ, ταλαίνης ἐξαπαλλάξαι ζόης.</l>
</sp>
<sp>
<speaker>Ἀγαμέμνων</speaker>
<l>κραυγῆς ἀκούσας ἦλθον· οὐ γὰρ ἥσυχος</l>
<l n="1110">πέτρας ὀρείας παῖς λέλακʼ ἀνὰ στρατὸν</l>
<l>Ἠχὼ διδοῦσα θόρυβον· εἰ δὲ μὴ Φρυγῶν</l>
<l>πύργους πεσόντας ᾖσμεν Ἑλλήνων δορί,</l>
<l>φόβον παρέσχεν οὐ μέσως ὅδε κτύπος.</l>
</sp>
<sp>
<speaker>Πολυμήστωρ</speaker>
<l>ὦ φίλτατʼ· ᾐσθόμην γάρ, Ἀγάμεμνον, σέθεν</l>
<l n="1115">φωνῆς ἀκούσας· εἰσορᾷς ἃ πάσχομεν;</l>
</sp>
<sp>
<speaker>Ἀγαμέμνων</speaker>
<l>ἔα·</l>
<l>Πολυμῆστορ· ὦ δύστηνε, τίς σʼ ἀπώλεσεν;</l>
<l>τίς ὄμμʼ ἔθηκε τυφλὸν αἱμάξας κόρας,</l>
<l>παῖδάς τε τούσδʼ ἔκτεινεν; ἦ μέγαν χόλον</l>
<l>σοὶ καὶ τέκνοισιν εἶχεν ὅστις ἦν ἄρα.</l>
</sp>
<sp>
<speaker>Πολυμήστωρ</speaker>
<l n="1120">Ἑκάβη με σὺν γυναιξὶν αἰχμαλωτίσιν</l>
<l>ἀπώλεσʼ — οὐκ ἀπώλεσʼ, ἀλλὰ μειζόνως.</l>
</sp>
<sp>
<speaker>Ἀγαμέμνων</speaker>
<l>τί φῄς; σὺ τοὔργον εἴργασαι τόδʼ, ὡς λέγει;</l>
<l>σὺ τόλμαν, Ἑκάβη, τήνδʼ ἔτλης ἀμήχανον;</l>
</sp>
<sp>
<speaker>Πολυμήστωρ</speaker>
<l>ὤμοι, τί λέξεις; ἦ γὰρ ἐγγύς ἐστί που;</l>
<l n="1125">σήμηνον, εἰπὲ ποῦ ʼσθʼ, ἵνʼ ἁρπάσας χεροῖν</l>
<l>διασπάσωμαι καὶ καθαιμάξω χρόα.</l>
</sp>
<sp>
<speaker>Ἀγαμέμνων</speaker>
<l>οὗτος, τί πάσχεις;</l>
</sp>
<sp>
<speaker>Πολυμήστωρ</speaker>
<l>πρὸς θεῶν σε λίσσομαι,</l>
<l>μέθες μʼ ἐφεῖναι τῇδε μαργῶσαν χέρα.</l>
</sp>
<sp>
<speaker>Ἀγαμέμνων</speaker>
<l>ἴσχʼ· ἐκβαλὼν δὲ καρδίας τὸ βάρβαρον</l>
<l n="1130">λέγʼ, ὡς ἀκούσας σοῦ τε τῆσδέ τʼ ἐν μέρει</l>
<l>κρίνω δικαίως ἀνθʼ ὅτου πάσχεις τάδε.</l>
</sp>
<sp n="*polumh/stwr">
<speaker>Πολυμήστωρ</speaker>
<l>λέγοιμʼ ἄν. ἦν τις Πριαμιδῶν νεώτατος,</l>
<l>Πολύδωρος, Ἑκάβης παῖς, ὃν ἐκ Τροίας ἐμοὶ</l>
<l>πατὴρ δίδωσι Πρίαμος ἐν δόμοις τρέφειν,</l>
<l n="1135">ὕποπτος ὢν δὴ Τρωικῆς ἁλώσεως.</l>
<l>τοῦτον κατέκτεινʼ· ἀνθʼ ὅτου δʼ ἔκτεινά νιν,</l>
<l>ἄκουσον, ὡς εὖ καὶ σοφῇ προμηθίᾳ.</l>
<l>ἔδεισα μὴ σοὶ πολέμιος λειφθεὶς ὁ παῖς</l>
<l>Τροίαν ἀθροίσῃ καὶ ξυνοικίσῃ πάλιν,</l>
<l n="1140">γνόντες δʼ Ἀχαιοὶ ζῶντα Πριαμιδῶν τινα</l>
<l>Φρυγῶν ἐς αἶαν αὖθις ἄρειαν στόλον,</l>
<l>κἄπειτα Θρῄκης πεδία τρίβοιεν τάδε</l>
<l>λεηλατοῦντες, γείτοσιν δʼ εἴη κακὸν</l>
<l>Τρώων, ἐν ᾧπερ νῦν, ἄναξ, ἐκάμνομεν.</l>
<milestone ed="p" n="1145" unit="card"/>
<l n="1145">
<milestone ed="P" unit="para"/>Ἑκάβη δὲ παιδὸς γνοῦσα θανάσιμον μόρον</l>
<l>λόγῳ με τοιῷδʼ ἤγαγʼ, ὡς κεκρυμμένας</l>
<l>θήκας φράσουσα Πριαμιδῶν ἐν Ἰλίῳ</l>
<l>χρυσοῦ· μόνον δὲ σὺν τέκνοισί μʼ εἰσάγει</l>
<l>δόμους, ἵνʼ ἄλλος μή τις εἰδείη τάδε.</l>
<l n="1150">ἵζω δὲ κλίνης ἐν μέσῳ κάμψας γόνυ·</l>
<l>πολλαὶ δὲ χεῖρες, αἳ μὲν ἐξ ἀριστερᾶς,</l>
<l>αἳ δʼ ἔνθεν, ὡς δὴ παρὰ φίλῳ, Τρώων κόραι</l>
<l>θάκους ἔχουσαι, κερκίδʼ Ἠδωνῆς χερὸς</l>
<l>ᾔνουν, ὑπʼ αὐγὰς τούσδε λεύσσουσαι πέπλους·</l>
<l n="1155">ἄλλαι δὲ κάμακα Θρῃκίαν θεώμεναι</l>
<l>γυμνόν μʼ ἔθηκαν διπτύχου στολίσματος.</l>
<l>ὅσαι δὲ τοκάδες ἦσαν, ἐκπαγλούμεναι</l>
<l>τέκνʼ ἐν χεροῖν ἔπαλλον, ὡς πρόσω πατρὸς</l>
<l>γένοιντο, διαδοχαῖς ἀμείβουσαι χερῶν·</l>
<l n="1160">κᾆτʼ ἐκ γαληνῶν — πῶς δοκεῖς; — προσφθεγμάτων</l>
<l>εὐθὺς λαβοῦσαι φάσγανʼ ἐκ πέπλων ποθὲν</l>
<l>κεντοῦσι παῖδας, αἳ δὲ πολεμίων δίκην</l>
<l>ξυναρπάσασαι τὰς ἐμὰς εἶχον χέρας</l>
<l>καὶ κῶλα· παισὶ δʼ ἀρκέσαι χρῄζων ἐμοῖς,</l>
<l n="1165">εἰ μὲν πρόσωπον ἐξανισταίην ἐμόν,</l>
<l>κόμης κατεῖχον, εἰ δὲ κινοίην χέρας,</l>
<l>πλήθει γυναικῶν οὐδὲν ἤνυον τάλας.</l>
<l>τὸ λοίσθιον δέ, πῆμα πήματος πλέον,</l>
<l>ἐξειργάσαντο δείνʼ· ἐμῶν γὰρ ὀμμάτων,</l>
<l n="1170">πόρπας λαβοῦσαι, τὰς ταλαιπώρους κόρας</l>
<l>κεντοῦσιν, αἱμάσσουσιν· εἶτʼ ἀνὰ στέγας</l>
<l>φυγάδες ἔβησαν· ἐκ δὲ πηδήσας ἐγὼ</l>
<l>θὴρ ὣς διώκω τὰς μιαιφόνους κύνας,</l>
<l>ἅπαντʼ ἐρευνῶν †τοῖχον ὡς κυνηγέτησ†</l>
<l n="1175">βάλλων ἀράσσων. τοιάδε σπεύδων χάριν</l>
<l>πέπονθα τὴν σὴν πολέμιόν τε σὸν κτανών,</l>
<l>Ἀγάμεμνον. ὡς δὲ μὴ μακροὺς τείνω λόγους,</l>
<l>εἴ τις γυναῖκας τῶν πρὶν εἴρηκεν κακῶς</l>
<l>ἢ νῦν λέγων ἔστιν τις ἢ μέλλει λέγειν,</l>
<l n="1180">ἅπαντα ταῦτα συντεμὼν ἐγὼ φράσω·</l>
<l>γένος γὰρ οὔτε πόντος οὔτε γῆ τρέφει</l>
<l>τοιόνδʼ· ὁ δʼ αἰεὶ ξυντυχὼν ἐπίσταται.</l>
</sp>
<sp>
<speaker>Χορός</speaker>
<l>μηδὲν θρασύνου μηδὲ τοῖς σαυτοῦ κακοῖς</l>
<l>τὸ θῆλυ συνθεὶς ὧδε πᾶν μέμψῃ γένος.</l>
<l n="1185">
<del>πολλαὶ γὰρ ἡμῶν, αἳ μέν εἰσʼ ἐπίφθονοι,</del>
</l>
<l>
<del>αἳ δʼ εἰς ἀριθμὸν τῶν κακῶν πεφύκαμεν.</del>
</l>
</sp>
<milestone ed="p" n="1187" unit="card"/>
<sp n="*(eka/bh">
<speaker>Ἑκάβη</speaker>
<l>Ἀγάμεμνον, ἀνθρώποισιν οὐκ ἐχρῆν ποτε</l>
<l>τῶν πραγμάτων τὴν γλῶσσαν ἰσχύειν πλέον·</l>
<l>ἀλλʼ, εἴτε χρήστʼ ἔδρασε, χρήστʼ ἔδει λέγειν,</l>
<l n="1190">εἴτʼ αὖ πονηρά, τοὺς λόγους εἶναι σαθρούς,</l>
<l>καὶ μὴ δύνασθαι τἄδικʼ εὖ λέγειν ποτέ.</l>
<l>σοφοὶ μὲν οὖν εἰσʼ οἱ τάδʼ ἠκριβωκότες,</l>
<l>ἀλλʼ οὐ δύνανται διὰ τέλους εἶναι σοφοί,</l>
<l>κακῶς δʼ ἀπώλοντʼ· οὔτις ἐξήλυξέ πω.</l>
<l n="1195">
<milestone ed="P" unit="para"/>καί μοι τὸ μὲν σὸν ὧδε φροιμίοις ἔχει·</l>
<l>πρὸς τόνδε δʼ εἶμι καὶ λόγοις ἀμείψομαι·</l>
<l>ὃς φῂς Ἀχαιῶν πόνον ἀπαλλάσσων διπλοῦν</l>
<l>Ἀγαμέμνονός θʼ ἕκατι παῖδʼ ἐμὸν κτανεῖν.</l>
<l>ἀλλʼ, ὦ κάκιστε, πρῶτον οὔποτʼ ἂν φίλον</l>
<l n="1200">τὸ βάρβαρον γένοιτʼ ἂν Ἕλλησιν γένος</l>
<l>οὐδʼ ἂν δύναιτο. τίνα δὲ καὶ σπεύδων χάριν</l>
<l>πρόθυμος ἦσθα; πότερα κηδεύσων τινὰ</l>
<l>ἢ συγγενὴς ὤν, ἢ τίνʼ αἰτίαν ἔχων;</l>
<l>ἢ σῆς ἔμελλον γῆς τεμεῖν βλαστήματα</l>
<l n="1205">πλεύσαντες αὖθις; τίνα δοκεῖς πείσειν τάδε;</l>
<l>ὁ χρυσός, εἰ βούλοιο τἀληθῆ λέγειν,</l>
<l>ἔκτεινε τὸν ἐμὸν παῖδα, καὶ κέρδη τὰ σά.</l>
<l>ἐπεὶ δίδαξον τοῦτο· πῶς, ὅτʼ εὐτύχει</l>
<l>Τροία, πέριξ δὲ πύργος εἶχʼ ἔτι πτόλιν,</l>
<l n="1210">ἔζη τε Πρίαμος Ἕκτορός τʼ ἤνθει δόρυ,</l>
<l>τί δʼ οὐ τότʼ, εἴπερ τῷδʼ ἐβουλήθης χάριν</l>
<l>θέσθαι, τρέφων τὸν παῖδα κἀν δόμοις ἔχων</l>
<l>ἔκτεινας ἢ ζῶντʼ ἦλθες Ἀργείοις ἄγων;</l>
<l>ἀλλʼ ἡνίχʼ ἡμεῖς οὐκέτʼ ἐσμὲν ἐν φάει — </l>
<l n="1215">καπνῷ δʼ ἐσήμηνʼ ἄστυ — πολεμίων ὕπο,</l>
<l>ξένον κατέκτας σὴν μολόντʼ ἐφʼ ἑστίαν.</l>
<milestone ed="p" n="1217" unit="card"/>
<l>
<milestone ed="P" unit="para"/>πρὸς τοῖσδε νῦν ἄκουσον, ὡς φανῇς κακός.</l>
<l>χρῆν σʼ, εἴπερ ἦσθα τοῖς Ἀχαιοῖσιν φίλος,</l>
<l>τὸν χρυσὸν ὃν φῂς οὐ σὸν ἀλλὰ τοῦδʼ ἔχειν</l>
<l n="1220">δοῦναι φέροντα πενομένοις τε καὶ χρόνον</l>
<l>πολὺν πατρῴας γῆς ἀπεξενωμένοις·</l>
<l>σὺ δʼ οὐδὲ νῦν πω σῆς ἀπαλλάξαι χερὸς</l>
<l>τολμᾷς, ἔχων δὲ καρτερεῖς ἔτʼ ἐν δόμοις.</l>
<l>καὶ μὴν τρέφων μὲν ὥς σε παῖδʼ ἐχρῆν τρέφειν</l>
<l n="1225">σώσας τε τὸν ἐμόν, εἶχες ἂν καλὸν κλέος·</l>
<l>ἐν τοῖς κακοῖς γὰρ ἁγαθοὶ σαφέστατοι</l>
<l>φίλοι· τὰ χρηστὰ δʼ αὔθʼ ἕκαστʼ ἔχει φίλους.</l>
<l>εἰ δʼ ἐσπάνιζες χρημάτων, ὃ δʼ εὐτύχει,</l>
<l>θησαυρὸς ἄν σοι παῖς ὑπῆρχʼ οὑμὸς μέγας·</l>
<l n="1230">νῦν δʼ οὔτʼ ἐκεῖνον ἄνδρʼ ἔχεις σαυτῷ φίλον,</l>
<l>χρυσοῦ τʼ ὄνησις οἴχεται παῖδές τε σοί,</l>
<l>αὐτός τε πράσσεις ὧδε. σοὶ δʼ ἐγὼ λέγω,</l>
<l>Ἀγάμεμνον, εἰ τῷδʼ ἀρκέσεις, κακὸς φανῇ·</l>
<l>οὔτʼ εὐσεβῆ γὰρ οὔτε πιστὸν οἷς ἐχρῆν,</l>
<l n="1235">οὐχ ὅσιον, οὐ δίκαιον εὖ δράσεις ξένον·</l>
<l>αὐτὸν δὲ χαίρειν τοῖς κακοῖς σὲ φήσομεν</l>
<l>τοιοῦτον ὄντα  <gap/> δεσπότας δʼ οὐ λοιδορῶ.</l>
</sp>
<sp>
<speaker>Χορός</speaker>
<l>φεῦ φεῦ· βροτοῖσιν ὡς τὰ χρηστὰ πράγματα</l>
<l>χρηστῶν ἀφορμὰς ἐνδίδωσʼ ἀεὶ λόγων.</l>
</sp>
<sp>
<speaker>Ἀγαμέμνων</speaker>
<l n="1240">ἀχθεινὰ μέν μοι τἀλλότρια κρίνειν κακά,</l>
<l>ὅμως δʼ ἀνάγκη· καὶ γὰρ αἰσχύνην φέρει,</l>
<l>πρᾶγμʼ ἐς χέρας λαβόντʼ ἀπώσασθαι τόδε.</l>
<l>ἐμοὶ δʼ, ἵνʼ εἰδῇς, οὔτʼ ἐμὴν δοκεῖς χάριν</l>
<l>οὔτʼ οὖν Ἀχαιῶν ἄνδρʼ ἀποκτεῖναι ξένον,</l>
<l n="1245">ἀλλʼ ὡς ἔχῃς τὸν χρυσὸν ἐν δόμοισι σοῖς.</l>
<l>λέγεις δὲ σαυτῷ πρόσφορʼ ἐν κακοῖσιν ὤν.</l>
<l>τάχʼ οὖν παρʼ ὑμῖν ῥᾴδιον ξενοκτονεῖν·</l>
<l>ἡμῖν δέ γʼ αἰσχρὸν τοῖσιν Ἕλλησιν τόδε.</l>
<l>πῶς οὖν σε κρίνας μὴ ἀδικεῖν φύγω ψόγον;</l>
<l n="1250">οὐκ ἂν δυναίμην. ἀλλʼ ἐπεὶ τὰ μὴ καλὰ</l>
<l>πράσσειν ἐτόλμας, τλῆθι καὶ τὰ μὴ φίλα.</l>
</sp>
<milestone ed="p" n="1252" unit="card"/>
<sp>
<speaker>Πολυμήστωρ</speaker>
<l>οἴμοι, γυναικός, ὡς ἔοιχʼ, ἡσσώμενος</l>
<l>δούλης ὑφέξω τοῖς κακίοσιν δίκην.</l>
</sp>
<sp>
<speaker>Ἀγαμέμνων</speaker>
<l>οὔκουν δικαίως, εἴπερ εἰργάσω κακά;</l>
</sp>
<sp>
<speaker>Πολυμήστωρ</speaker>
<l n="1255">οἴμοι τέκνων τῶνδʼ ὀμμάτων τʼ ἐμῶν, τάλας.</l>
</sp>
<sp>
<speaker>Ἑκάβη</speaker>
<l>ἀλγεῖς· τί δʼ; ἦ ʼμὲ παιδὸς οὐκ ἀλγεῖν δοκεῖς;</l>
</sp>
<sp>
<speaker>Πολυμήστωρ</speaker>
<l>χαίρεις ὑβρίζουσʼ εἰς ἔμʼ, ὦ πανοῦργε σύ;</l>
</sp>
<sp>
<speaker>Ἑκάβη</speaker>
<l>οὐ γάρ με χαίρειν χρή σε τιμωρουμένην;</l>
</sp>
<sp>
<speaker>Πολυμήστωρ</speaker>
<l>ἀλλʼ οὐ τάχʼ, ἡνίκʼ ἄν σε ποντία νοτὶς — </l>
</sp>
<sp>
<speaker>Ἑκάβη</speaker>
<l n="1260">μῶν ναυστολήσῃ γῆς ὅρους Ἑλληνίδος;</l>
</sp>
<sp>
<speaker>Πολυμήστωρ</speaker>
<l>κρύψῃ μὲν οὖν πεσοῦσαν ἐκ καρχησίων.</l>
</sp>
<sp>
<speaker>Ἑκάβη</speaker>
<l>πρὸς τοῦ βιαίων τυγχάνουσαν ἁλμάτων;</l>
</sp>
<sp>
<speaker>Πολυμήστωρ</speaker>
<l>αὐτὴ πρὸς ἱστὸν ναὸς ἀμβήσῃ ποδί.</l>
</sp>
<sp>
<speaker>Ἑκάβη</speaker>
<l>ὑποπτέροις νώτοισιν ἢ ποίῳ τρόπῳ;</l>
</sp>
<sp>
<speaker>Πολυμήστωρ</speaker>
<l n="1265">κύων γενήσῃ πύρσʼ ἔχουσα δέργματα.</l>
</sp>
<sp>
<speaker>Ἑκάβη</speaker>
<l>πῶς δʼ οἶσθα μορφῆς τῆς ἐμῆς μετάστασιν;</l>
</sp>
<sp>
<speaker>Πολυμήστωρ</speaker>
<l>ὁ Θρῃξὶ μάντις εἶπε Διόνυσος τάδε.</l>
</sp>
<sp>
<speaker>Ἑκάβη</speaker>
<l>σοὶ δʼ οὐκ ἔχρησεν οὐδὲν ὧν ἔχεις κακῶν;</l>
</sp>
<sp>
<speaker>Πολυμήστωρ</speaker>
<l>οὐ γάρ ποτʼ ἂν σύ μʼ εἷλες ὧδε σὺν δόλῳ.</l>
</sp>
<sp>
<speaker>Ἑκάβη</speaker>
<l n="1270">θανοῦσα δʼ ἢ ζῶσʼ ἐνθάδʼ ἐκπλήσω βίον;</l>
</sp>
<sp>
<speaker>Πολυμήστωρ</speaker>
<l>θανοῦσα· τύμβῳ δʼ ὄνομα σῷ κεκλήσεται — </l>
</sp>
<sp>
<speaker>Ἑκάβη</speaker>
<l>μορφῆς ἐπῳδόν, ἢ τί, τῆς ἐμῆς ἐρεῖς;</l>
</sp>
<sp>
<speaker>Πολυμήστωρ</speaker>
<l>κυνὸς ταλαίνης σῆμα, ναυτίλοις τέκμαρ.</l>
</sp>
<sp>
<speaker>Ἑκάβη</speaker>
<l>οὐδὲν μέλει μοι σοῦ γέ μοι δόντος δίκην.</l>
</sp>
<sp>
<speaker>Πολυμήστωρ</speaker>
<l n="1275">καὶ σήν γʼ ἀνάγκη παῖδα Κασάνδραν θανεῖν.</l>
</sp>
<sp>
<speaker>Ἑκάβη</speaker>
<l>ἀπέπτυσʼ· αὐτῷ ταῦτα σοὶ δίδωμʼ ἔχειν.</l>
</sp>
<sp>
<speaker>Πολυμήστωρ</speaker>
<l>κτενεῖ νιν ἡ τοῦδʼ ἄλοχος, οἰκουρὸς πικρά.</l>
</sp>
<sp>
<speaker>Ἑκάβη</speaker>
<l>μήπω μανείη Τυνδαρὶς τοσόνδε παῖς.</l>
</sp>
<sp>
<speaker>Πολυμήστωρ</speaker>
<l>καὐτόν γε τοῦτον, πέλεκυν ἐξάρασʼ ἄνω.</l>
</sp>
<sp>
<speaker>Ἀγαμέμνων</speaker>
<l n="1280">οὗτος σύ, μαίνῃ καὶ κακῶν ἐρᾷς τυχεῖν;</l>
</sp>
<sp>
<speaker>Πολυμήστωρ</speaker>
<l>κτεῖνʼ, ὡς ἐν Ἄργει φόνια λουτρά σʼ ἀμμένει.</l>
</sp>
<sp>
<speaker>Ἀγαμέμνων</speaker>
<l>οὐχ ἕλξετʼ αὐτόν, δμῶες, ἐκποδὼν βίᾳ;</l>
</sp>
<sp>
<speaker>Πολυμήστωρ</speaker>
<l>ἀλγεῖς ἀκούων;</l>
</sp>
<sp>
<speaker>Ἀγαμέμνων</speaker>
<l>οὐκ ἐφέξετε στόμα;</l>
</sp>
<sp>
<speaker>Πολυμήστωρ</speaker>
<l>ἐγκλῄετʼ· εἴρηται γάρ.</l>
</sp>
<sp>
<speaker>Ἀγαμέμνων</speaker>
<l>οὐχ ὅσον τάχος</l>
<l n="1285">νήσων ἐρήμων αὐτὸν ἐκβαλεῖτέ που,</l>
<l>ἐπείπερ οὕτω καὶ λίαν θρασυστομεῖ;</l>
<l>Ἑκάβη, σὺ δʼ, ὦ τάλαινα, διπτύχους νεκροὺς</l>
<l>στείχουσα θάπτε· δεσποτῶν δʼ ὑμᾶς χρεὼν</l>
<l>σκηναῖς πελάζειν, Τρῳάδες· καὶ γὰρ πνοὰς</l>
<l n="1290">πρὸς οἶκον ἤδη τάσδε πομπίμους ὁρῶ.</l>
<l>εὖ δʼ ἐς πάτραν πλεύσαιμεν, εὖ δὲ τἀν δόμοις</l>
<l>ἔχοντʼ ἴδοιμεν τῶνδʼ ἀφειμένοι πόνων.</l>
<milestone ed="p" n="1293" unit="card"/>
</sp>
</div2>
<div2 type="anapests">
<sp>
<speaker>Χορός</speaker>
<l>ἴτε πρὸς λιμένας σκηνάς τε, φίλαι,</l>
<l>τῶν δεσποσύνων πειρασόμεναι</l>
<l n="1295">μόχθων· στερρὰ γὰρ ἀνάγκη.</l>
</sp>
</div2>
</div1>
</body>
</text>
</TEI.2>

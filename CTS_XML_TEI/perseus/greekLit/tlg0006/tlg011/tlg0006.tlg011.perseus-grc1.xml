<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Tro.">The Trojan Women</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol. 2</title>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>Judith Nelson</name>
<resp>tagging</resp>
</respStmt>
<item>Basic SGML tagging</item>
</change>
<change>
<date>6/95</date>
<respStmt>
<name>Lisa Cerrato</name>
<resp>ed.</resp>
</respStmt>
<item>Added speaker tags where needed.</item>
</change>
<change>
<date>10/98</date>
<respStmt>
<name>Bill Merrill</name>
<resp>ed.</resp>
</respStmt>
<item>Fixed cardbreaks at 176, didn't see a problem at 197 i.e. between 195 and 200, 341, 444, 601, 1218, 1260; added line nos. 173b, 174b, 190b, 192b, 194b, 340b, 598b, 600b, 1217b, 1256b.</item>
</change>
<change>
<date>14-Jan-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: eur.tro_murray_gk.xml,v $
Revision 1.1  2013-09-13 11:17:32  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:24  gcrane
tagging now should be compatible with CTS

Revision 1.4  2012-02-14 18:12:30  ajones06
Standardized and in a few cases added in header info.

Revision 1.3  2011-09-07 13:57:47  rsingh04 adding rend=displayNum to lb tags

Revision 1.2  2011-01-13 03:38:26  gcrane more refinements making these files SDL compatible

Revision 1.1  2010-12-25 19:01:42  gcrane our existing files but with L tags converted to LB milestones --

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:28  packel removed stray item tags

Revision 1.1  2005/07/25 14:35:06  packel
Converted to XML

Revision 1.11  2004/04/21 20:27:28  mimno added card 1s

Revision 1.10  2003/09/09 18:02:09  amahoney put spaces around em-dash entity so as not to confuse morphology stuff

Revision 1.9  2003/07/01 22:16:12  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/04 20:34:35  dasmith
Added separate funder entity to TEI header.

Revision 1.7  2000/02/17 15:51:40  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.6  2000/01/14 21:41:40  amahoney bring up to P3

</item>
</change>
</revisionDesc>
</teiHeader>
<text lang="greek">
<body>
<div1 type="episode">
<milestone ed="p" n="1" unit="card"/>
<sp n="*poseidw=n">
<speaker>Ποσειδῶν</speaker>
<l>Ἥκω λιπὼν Αἴγαιον ἁλμυρὸν βάθος</l>
<l>πόντου Ποσειδῶν, ἔνθα Νηρῄδων χοροὶ</l>
<l>κάλλιστον ἴχνος ἐξελίσσουσιν ποδός.</l>
<l>ἐξ οὗ γὰρ ἀμφὶ τήνδε Τρωικὴν χθόνα</l>
<l n="5">Φοῖβός τε κἀγὼ λαΐνους πύργους πέριξ</l>
<l>ὀρθοῖσιν ἔθεμεν κανόσιν, οὔποτʼ ἐκ φρενῶν</l>
<l>εὔνοιʼ ἀπέστη τῶν ἐμῶν Φρυγῶν πόλει·</l>
<l>ἣ νῦν καπνοῦται καὶ πρὸς Ἀργείου δορὸς</l>
<l>ὄλωλε πορθηθεῖσʼ· ὁ γὰρ Παρνάσιος</l>
<l n="10">Φωκεὺς Ἐπειός, μηχαναῖσι Παλλάδος</l>
<l>ἐγκύμονʼ ἵππον τευχέων ξυναρμόσας,</l>
<l>πύργων ἔπεμψεν ἐντὸς ὀλέθριον βρέτας·</l>
<l>
<del>ὅθεν πρὸς ἀνδρῶν ὑστέρων κεκλήσεται</del>
</l>
<l>
<del>Δούρειος Ἵππος, κρυπτὸν ἀμπισχὼν δόρυ.</del>
</l>
<l n="15">ἔρημα δʼ ἄλση καὶ θεῶν ἀνάκτορα</l>
<l>φόνῳ καταρρεῖ· πρὸς δὲ κρηπίδων βάθροις</l>
<l>πέπτωκε Πρίαμος Ζηνὸς ἑρκείου θανών.</l>
<l>πολὺς δὲ χρυσὸς Φρύγιά τε σκυλεύματα</l>
<l>πρὸς ναῦς Ἀχαιῶν πέμπεται· μένουσι δὲ</l>
<l n="20">πρύμνηθεν οὖρον, ὡς δεκασπόρῳ χρόνῳ</l>
<l>ἀλόχους τε καὶ τέκνʼ εἰσίδωσιν ἄσμενοι,</l>
<l>οἳ τήνδʼ ἐπεστράτευσαν Ἕλληνες πόλιν.</l>
<l>ἐγὼ δέ — νικῶμαι γὰρ Ἀργείας θεοῦ</l>
<l>Ἥρας Ἀθάνας θʼ, αἳ συνεξεῖλον Φρύγας — </l>
<l n="25">λείπω τὸ κλεινὸν Ἴλιον βωμούς τʼ ἐμούς·</l>
<l>ἐρημία γὰρ πόλιν ὅταν λάβῃ κακή,</l>
<l>νοσεῖ τὰ τῶν θεῶν οὐδὲ τιμᾶσθαι θέλει.</l>
<l>πολλοῖς δὲ κωκυτοῖσιν αἰχμαλωτίδων</l>
<l>βοᾷ Σκάμανδρος δεσπότας κληρουμένων.</l>
<l n="30">καὶ τὰς μὲν Ἀρκάς, τὰς δὲ Θεσσαλὸς λεὼς</l>
<l>εἴληχʼ Ἀθηναίων τε Θησεῖδαι πρόμοι.</l>
<l>ὅσαι δʼ ἄκληροι Τρῳάδων, ὑπὸ στέγαις</l>
<l>ταῖσδʼ εἰσί, τοῖς πρώτοισιν ἐξῃρημέναι</l>
<l>στρατοῦ, σὺν αὐταῖς δʼ ἡ Λάκαινα Τυνδαρὶς</l>
<l n="35">Ἑλένη, νομισθεῖσʼ αἰχμάλωτος ἐνδίκως.</l>
<l>τὴν δʼ ἀθλίαν τήνδʼ εἴ τις εἰσορᾶν θέλει,</l>
<l>πάρεστιν, Ἑκάβην κειμένην πυλῶν πάρος,</l>
<l>δάκρυα χέουσαν πολλὰ καὶ πολλῶν ὕπερ·</l>
<l>ᾗ παῖς μὲν ἀμφὶ μνῆμʼ Ἀχιλλείου τάφου</l>
<l n="40">λάθρα τέθνηκε τλημόνως Πολυξένη·</l>
<l>φροῦδος δὲ Πρίαμος καὶ τέκνʼ· ἣν δὲ παρθένον</l>
<l>μεθῆκʼ Ἀπόλλων δρομάδα Κασάνδραν ἄναξ,</l>
<l>τὸ τοῦ θεοῦ τε παραλιπὼν τό τʼ εὐσεβὲς</l>
<l>γαμεῖ βιαίως σκότιον Ἀγαμέμνων λέχος.</l>
<l n="45">ἀλλʼ, ὦ ποτʼ εὐτυχοῦσα, χαῖρέ μοι, πόλις</l>
<l>ξεστόν τε πύργωμʼ· εἴ σε μὴ διώλεσεν</l>
<l>Παλλὰς Διὸς παῖς, ἦσθʼ ἂν ἐν βάθροις ἔτι.</l>
</sp>
<milestone ed="p" n="48" unit="card"/>
<sp>
<speaker>Ἀθήνα</speaker>
<l>ἔξεστι τὸν γένει μὲν ἄγχιστον πατρὸς</l>
<l>μέγαν τε δαίμονʼ ἐν θεοῖς τε τίμιον,</l>
<l n="50">λύσασαν ἔχθραν τὴν πάρος, προσεννέπειν;</l>
</sp>
<sp>
<speaker>Ποσειδῶν</speaker>
<l>ἔξεστιν· αἱ γὰρ συγγενεῖς ὁμιλίαι,</l>
<l>ἄνασσʼ Ἀθάνα, φίλτρον οὐ σμικρὸν φρενῶν.</l>
</sp>
<sp>
<speaker>Ἀθήνα</speaker>
<l>ἐπῄνεσʼ ὀργὰς ἠπίους· φέρω δὲ σοὶ</l>
<l>κοινοὺς ἐμαυτῇ τʼ ἐς μέσον λόγους, ἄναξ.</l>
</sp>
<sp>
<speaker>Ποσειδῶν</speaker>
<l n="55">μῶν ἐκ θεῶν του καινὸν ἀγγελεῖς ἔπος,</l>
<l>ἢ Ζηνὸς ἢ καὶ δαιμόνων τινὸς πάρα;</l>
</sp>
<sp>
<speaker>Ἀθήνα</speaker>
<l>οὔκ, ἀλλὰ Τροίας οὕνεκʼ, ἔνθα βαίνομεν,</l>
<l>πρὸς σὴν ἀφῖγμαι δύναμιν, ὡς κοινὴν λάβω.</l>
</sp>
<sp>
<speaker>Ποσειδῶν</speaker>
<l>ἦ πού νιν, ἔχθραν τὴν πρὶν ἐκβαλοῦσα, νῦν</l>
<l n="60">ἐς οἶκτον ἦλθες πυρὶ κατῃθαλωμένης;</l>
</sp>
<sp>
<speaker>Ἀθήνα</speaker>
<l>ἐκεῖσε πρῶτʼ ἄνελθε· κοινώσῃ λόγους</l>
<l>καὶ συνθελήσεις ἃν ἐγὼ πρᾶξαι θέλω;</l>
</sp>
<sp>
<speaker>Ποσειδῶν</speaker>
<l>μάλιστʼ· ἀτὰρ δὴ καὶ τὸ σὸν θέλω μαθεῖν·</l>
<l>πότερον Ἀχαιῶν ἦλθες οὕνεκʼ ἢ Φρυγῶν;</l>
</sp>
<sp>
<speaker>Ἀθήνα</speaker>
<l n="65">τοὺς μὲν πρὶν ἐχθροὺς Τρῶας εὐφρᾶναι θέλω,</l>
<l>στρατῷ δʼ Ἀχαιῶν νόστον ἐμβαλεῖν πικρόν.</l>
</sp>
<sp>
<speaker>Ποσειδῶν</speaker>
<l>τί δʼ ὧδε πηδᾷς ἄλλοτʼ εἰς ἄλλους τρόπους</l>
<l>μισεῖς τε λίαν καὶ φιλεῖς ὃν ἂν τύχῃς;</l>
</sp>
<sp>
<speaker>Ἀθήνα</speaker>
<l>οὐκ οἶσθʼ ὑβρισθεῖσάν με καὶ ναοὺς ἐμούς;</l>
</sp>
<sp>
<speaker>Ποσειδῶν</speaker>
<l n="70">οἶδʼ, ἡνίκʼ Αἴας εἷλκε Κασάνδραν βίᾳ.</l>
</sp>
<sp>
<speaker>Ἀθήνα</speaker>
<l>κοὐδέν γʼ Ἀχαιῶν ἔπαθεν οὐδʼ ἤκουσʼ ὕπο.</l>
</sp>
<sp>
<speaker>Ποσειδῶν</speaker>
<l>καὶ μὴν ἔπερσάν γʼ Ἴλιον τῷ σῷ σθένει.</l>
</sp>
<sp>
<speaker>Ἀθήνα</speaker>
<l>τοιγάρ σφε σὺν σοὶ βούλομαι δρᾶσαι κακῶς.</l>
</sp>
<sp>
<speaker>Ποσειδῶν</speaker>
<l>ἕτοιμʼ ἃ βούλῃ τἀπʼ ἐμοῦ. δράσεις δὲ τί;</l>
</sp>
<sp>
<speaker>Ἀθήνα</speaker>
<l n="75">δύσνοστον αὐτοῖς νόστον ἐμβαλεῖν θέλω.</l>
</sp>
<sp>
<speaker>Ποσειδῶν</speaker>
<l>ἐν γῇ μενόντων ἢ καθʼ ἁλμυρὰν ἅλα;</l>
</sp>
<sp>
<speaker>Ἀθήνα</speaker>
<l>ὅταν πρὸς οἴκους ναυστολῶσʼ ἀπʼ Ἰλίου.</l>
<l>καὶ Ζεὺς μὲν ὄμβρον καὶ χάλαζαν ἄσπετον</l>
<l>πέμψει, δνοφώδη τʼ αἰθέρος φυσήματα·</l>
<l n="80">ἐμοὶ δὲ δώσειν φησὶ πῦρ κεραύνιον,</l>
<l>βάλλειν Ἀχαιοὺς ναῦς τε πιμπράναι πυρί.</l>
<l>σὺ δʼ αὖ, τὸ σόν, παράσχες Αἴγαιον πόρον</l>
<l>τρικυμίαις βρέμοντα καὶ δίναις ἁλός,</l>
<l>πλῆσον δὲ νεκρῶν κοῖλον Εὐβοίας μυχόν,</l>
<l n="85">ὡς ἂν τὸ λοιπὸν τἄμʼ ἀνάκτορʼ εὐσεβεῖν</l>
<l>εἰδῶσʼ Ἀχαιοί, θεούς τε τοὺς ἄλλους σέβειν.</l>
</sp>
<sp>
<speaker>Ποσειδῶν</speaker>
<l>ἔσται τάδʼ· ἡ χάρις γὰρ οὐ μακρῶν λόγων</l>
<l>δεῖται· ταράξω πέλαγος Αἰγαίας ἁλός.</l>
<l>ἀκταὶ δὲ Μυκόνου Δήλιοί τε χοιράδες</l>
<l n="90">Σκῦρός τε Λῆμνός θʼ αἱ Καφήρειοί τʼ ἄκραι</l>
<l>πολλῶν θανόντων σώμαθʼ ἕξουσιν νεκρῶν.</l>
<l>ἀλλʼ ἕρπʼ Ὄλυμπον καὶ κεραυνίους βολὰς</l>
<l>λαβοῦσα πατρὸς ἐκ χερῶν καραδόκει,</l>
<l>ὅταν στράτευμʼ Ἀργεῖον ἐξιῇ κάλως.</l>
<l n="95">μῶρος δὲ θνητῶν ὅστις ἐκπορθεῖ πόλεις,</l>
<l>ναούς τε τύμβους θʼ, ἱερὰ τῶν κεκμηκότων,</l>
<l>ἐρημίᾳ δοὺς αὐτὸς ὤλεθʼ ὕστερον.</l>
<milestone ed="p" n="98" unit="card"/>
</sp>
</div1>
<div1 type="choral">
<div2 type="anapests">
<sp>
<speaker>Ἑκάβη</speaker>
<l>ἄνα, δύσδαιμον, πεδόθεν κεφαλή·</l>
<l>ἐπάειρε δέρην· οὐκέτι Τροία</l>
<l n="100">τάδε καὶ βασιλῆς ἐσμεν Τροίας.</l>
<l>μεταβαλλομένου δαίμονος ἀνέχου.</l>
<l>πλεῖ κατὰ πορθμόν, πλεῖ κατὰ δαίμονα,</l>
<l>μηδὲ προσίστω πρῷραν βιότου</l>
<l>πρὸς κῦμα πλέουσα τύχαισιν.</l>
<l n="105">αἰαῖ αἰαῖ.</l>
<l>τί γὰρ οὐ πάρα μοι μελέᾳ στενάχειν,</l>
<l>ᾗ πατρὶς ἔρρει καὶ τέκνα καὶ πόσις;</l>
<l>ὦ πολὺς ὄγκος συστελλόμενος</l>
<l>προγόνων, ὡς οὐδὲν ἄρʼ ἦσθα.</l>
<l n="110">τί με χρὴ σιγᾶν; τί δὲ μὴ σιγᾶν;</l>
<l>
<del>τί δὲ θρηνῆσαι;</del>
</l>
<l>δύστηνος ἐγὼ τῆς βαρυδαίμονος</l>
<l>ἄρθρων κλίσεως, ὡς διάκειμαι,</l>
<l>νῶτʼ ἐν στερροῖς λέκτροισι ταθεῖσʼ.</l>
<l n="115">οἴμοι κεφαλῆς, οἴμοι κροτάφων</l>
<l>πλευρῶν θʼ, ὥς μοι πόθος εἱλίξαι</l>
<l>καὶ διαδοῦναι νῶτον ἄκανθάν τʼ</l>
<l>εἰς ἀμφοτέρους τοίχους, μελέων</l>
<l>ἐπὶ τοὺς αἰεὶ δακρύων ἐλέγους.</l>
<l n="120">μοῦσα δὲ χαὕτη τοῖς δυστήνοις</l>
<l>ἄτας κελαδεῖν ἀχορεύτους.</l>
<milestone ed="p" n="122" unit="card"/>
</sp>
</div2>
<div2 type="lyric">
<sp>
<speaker>Ἑκάβη</speaker>
<l>πρῷραι ναῶν, ὠκείαις</l>
<l>Ἴλιον ἱερὰν αἳ κώπαις</l>
<l>διʼ ἅλα πορφυροειδέα καὶ</l>
<l n="125">λιμένας Ἑλλάδος εὐόρμους</l>
<l>αὐλῶν παιᾶνι στυγνῷ</l>
<l>συρίγγων τʼ εὐφθόγγων φωνᾷ</l>
<l>βαίνουσαι πλεκτὰν Αἰγύπτου</l>
<l>παιδείαν ἐξηρτήσασθʼ,</l>
<l n="130">αἰαῖ, Τροίας ἐν κόλποις</l>
<l>τὰν Μενελάου μετανισόμεναι</l>
<l>στυγνὰν ἄλοχον, Κάστορι λώβαν</l>
<l>τῷ τʼ Εὐρώτᾳ δυσκλείαν,</l>
<l>ἃ σφάζει μὲν</l>
<l n="135">τὸν πεντήκοντʼ ἀροτῆρα τέκνων</l>
<l>Πρίαμον, ἐμέ τε μελέαν Ἑκάβαν</l>
<l>ἐς τάνδʼ ἐξώκειλʼ ἄταν.</l>
<l>ὤμοι, θάκους οἵους θάσσω,</l>
<l>σκηναῖς ἐφέδρους Ἀγαμεμνονίαις.</l>
<l n="140">δούλα δʼ ἄγομαι</l>
<l>γραῦς ἐξ οἴκων πενθήρη</l>
<l>κρᾶτʼ ἐκπορθηθεῖσʼ οἰκτρῶς.</l>
<l>ἀλλʼ ὦ τῶν χαλκεγχέων Τρώων</l>
<l>ἄλοχοι μέλεαι,</l>
<l>καὶ κοῦραι <add>κοῦραι</add> δύσνυμφοι,</l>
<l n="145">τύφεται Ἴλιον, αἰάζωμεν.</l>
<l>μάτηρ δʼ ὡσεί τις πτανοῖς</l>
<l>ὄρνισιν, ὅπως ἐξάρξω ʼγὼ</l>
<l>κλαγγάν, μολπάν, οὐ τὰν αὐτὰν</l>
<l>οἵαν ποτὲ δὴ</l>
<l n="150">σκήπτρῳ Πριάμου διερειδομένα</l>
<l>ποδὸς ἀρχεχόρου πληγαῖς Φρυγίους</l>
<l>εὐκόμποις ἐξῆρχον θεούς.</l>
<milestone ed="p" n="153" unit="card"/>
</sp>
</div2>
<div2 type="strophe" n="1">
<sp>
<speaker>Ἡμιχόριον Α</speaker>
<l>Ἑκάβη, τί θροεῖς; τί δὲ θωΰσσεις;</l>
<l>ποῖ λόγος ἥκει; διὰ γὰρ μελάθρων</l>
<l n="155">ἄιον οἴκτους οὓς οἰκτίζῃ.</l>
<l>διὰ δὲ στέρνων φόβος ἄισσεν</l>
<l>Τρῳάσιν, αἳ τῶνδʼ οἴκων εἴσω</l>
<l>δουλείαν αἰάζουσιν.</l>
</sp>
<sp>
<speaker>Ἑκάβη</speaker>
<l>ὦ τέκνʼ, Ἀργείων πρὸς ναῦς ἤδη  <gap/>
</l>
</sp>
<sp>
<speaker>Ἡμιχόριον Α</speaker>
<l n="160">κινεῖται κωπήρης χείρ;</l>
<l>οἲ ἐγώ, τί θέλουσʼ, ἦ πού μʼ ἤδη</l>
<l>ναυσθλώσουσιν πατρίας ἐκ γᾶς;</l>
</sp>
<sp>
<speaker>Ἑκάβη</speaker>
<l>οὐκ οἶδʼ, εἰκάζω δʼ ἄταν.</l>
</sp>
<sp>
<speaker>Ἡμιχόριον Α</speaker>
<l>ἰὼ ἰώ.</l>
<l n="165">μέλεαι μόχθων ἐπακουσόμεναι</l>
<l>Τρῳάδες, ἔξω † κομίζεσθʼ † οἴκων·</l>
<l>στέλλουσʼ Ἀργεῖοι νόστον.</l>
</sp>
<sp>
<speaker>Ἑκάβη</speaker>
<l>αἶ, αἶ.</l>
<l>μή νύν μοι τὰν</l>
<l n="170">ἐκβακχεύουσαν Κασάνδραν,</l>
<l n="172">αἰσχύναν Ἀργείοισιν,</l>
<l n="171">πέμψητʼ ἔξω,</l>
<l n="173">μαινάδʼ, ἐπʼ ἄλγει δʼ ἀλγυνθῶ.</l>
<l n="173b">ἰώ.</l>
<l>Τροία Τροία δύστανʼ, ἔρρεις,</l>
<l n="174b">δύστανοι δʼ οἵ σʼ ἐκλείποντες</l>
<l n="175">καὶ ζῶντες καὶ δμαθέντες.</l>
</sp>
<milestone ed="p" n="176" unit="card"/>
</div2>
<div2 type="antistrophe" n="1">
<sp>
<speaker>Ἡμιχόριον Β</speaker>
<l>οἴμοι. τρομερὰ σκηνὰς ἔλιπον</l>
<l>τάσδʼ Ἀγαμέμνονος ἐπακουσομένα,</l>
<l>βασίλεια, σέθεν· μή με κτείνειν</l>
<l>δόξʼ Ἀργείων κεῖται μελέαν;</l>
<l n="180">ἢ κατὰ πρύμνας ἤδη ναῦται</l>
<l>στέλλονται κινεῖν κώπας;</l>
</sp>
<sp>
<speaker>Ἑκάβη</speaker>
<l>ὦ τέκνον, ὀρθρεύου σὰν ψυχάν.</l>
</sp>
<sp>
<speaker>Ἡμιχόριον Β</speaker>
<l>ἐκπληχθεῖσʼ ἦλθον φρίκᾳ.</l>
<l>ἤδη τις ἔβα Δαναῶν κῆρυξ;</l>
<l n="185">τῷ πρόσκειμαι δούλα τλάμων;</l>
</sp>
<sp>
<speaker>Ἑκάβη</speaker>
<l>ἐγγύς που κεῖσαι κλήρου.</l>
</sp>
<sp>
<speaker>Ἡμιχόριον Β</speaker>
<l>ἰὼ ἰώ.</l>
<l>τίς μʼ Ἀργείων ἢ Φθιωτᾶν</l>
<l>ἢ νησαίαν μʼ ἄξει χώραν</l>
<l>δύστανον πόρσω Τροίας;</l>
</sp>
<sp>
<speaker>Ἑκάβη</speaker>
<l n="190">φεῦ φεῦ.</l>
<l n="190b">τῷ δʼ ἁ τλάμων</l>
<l>ποῦ πᾷ γαίας δουλεύσω γραῦς,</l>
<l>ὡς κηφήν, ἁ δειλαία,</l>
<l n="192b">νεκροῦ μορφά,</l>
<l>νεκύων ἀμενηνὸν ἄγαλμα,</l>
<l>αἰαῖ</l>
<l n="194b">τὰν παρὰ προθύροις φυλακὰν κατέχουσʼ</l>
<l n="195">ἢ παίδων θρέπτειρʼ, ἃ Τροίας</l>
<l>ἀρχαγοὺς εἶχον τιμάς;</l>
</sp>
<milestone ed="p" n="197" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>αἰαῖ αἰαῖ, ποίοις δʼ οἴκτοις</l>
<l>τὰν σὰν λύμαν ἐξαιάζεις;</l>
<l>οὐκ Ἰδαίοις ἱστοῖς κερκίδα</l>
<l n="200">δινεύουσʼ ἐξαλλάξω.</l>
<l>νέατον τεκέων σώματα λεύσσω,</l>
<l>νέατον  <gap/>
</l>
<l>μόχθους ἕξω κρείσσους,</l>
<l>ἢ λέκτροις πλαθεῖσʼ Ἑλλάνων  <gap/>
</l>
<l>ʽἑ̓́ρροι νὺξ αὕτα καὶ δαίμων.ʼ</l>
<l n="205">ἢ Πειρήνας ὑδρευσομένα</l>
<l>πρόσπολος οἰκτρὰ σεμνῶν ὑδάτων.</l>
<l>τὰν κλεινὰν εἴθʼ ἔλθοιμεν</l>
<l>Θησέως εὐδαίμονα χώραν.</l>
<l n="210">μὴ γὰρ δὴ δίναν γʼ Εὐρώτα,</l>
<l>τὰν ἐχθίσταν θεράπναν Ἑλένας,</l>
<l>ἔνθʼ ἀντάσω Μενέλᾳ δούλα,</l>
<l>τῷ τᾶς Τροίας πορθητᾷ.</l>
</sp>
<milestone ed="p" n="214" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>τὰν Πηνειοῦ σεμνὰν χώραν,</l>
<l n="215">κρηπῖδʼ Οὐλύμπου καλλίσταν,</l>
<l>ὄλβῳ βρίθειν φάμαν ἤκουσʼ</l>
<l>εὐθαλεῖ τʼ εὐκαρπείᾳ·</l>
<l>τάδε δεύτερά μοι μετὰ τὰν ἱερὰν</l>
<l>Θησέως ζαθέαν ἐλθεῖν χώραν.</l>
<l n="220">καὶ τὰν Αἰτναίαν Ἡφαίστου</l>
<l>Φοινίκας ἀντήρη χώραν,</l>
<l>Σικελῶν ὀρέων ματέρʼ, ἀκούω</l>
<l>καρύσσεσθαι στεφάνοις ἀρετᾶς.</l>
<l>τάν τʼ ἀγχιστεύουσαν γᾶν</l>
<l n="225">† Ἰονίῳ ναύται πόντῳ, †</l>
<l>ἃν ὑγραίνει καλλιστεύων</l>
<l>ὁ ξανθὰν χαίταν πυρσαίνων</l>
<l>Κρᾶθις ζαθέαις πηγαῖσι τρέφων</l>
<l>εὔανδρόν τʼ ὀλβίζων γᾶν.</l>
</sp>
<milestone ed="p" n="230" unit="card"/>
</div2>
</div1>
<div1 type="episode">
<div2 type="anapests">
<sp>
<speaker>Χορός</speaker>
<l n="230">καὶ μὴν Δαναῶν ὅδʼ ἀπὸ στρατιᾶς</l>
<l>κῆρυξ, νεοχμῶν μύθων ταμίας,</l>
<l>στείχει ταχύπουν ἴχνος ἐξανύων.</l>
<l>τί φέρει; τί λέγει; δοῦλαι γὰρ δὴ</l>
<l>Δωρίδος ἐσμὲν χθονὸς ἤδη.</l>
</sp>
<sp>
<speaker>Ταλθύβιος</speaker>
<l n="235">Ἑκάβη, πυκνὰς γὰρ οἶσθά μʼ ἐς Τροίαν ὁδοὺς</l>
<l>ἐλθόντα κήρυκʼ ἐξ Ἀχαιικοῦ στρατοῦ,</l>
<l>ἐγνωσμένος δὲ καὶ πάροιθέ σοι, γύναι,</l>
<l>Ταλθύβιος ἥκω καινὸν ἀγγελῶν λόγον.</l>
<milestone ed="p" n="239" unit="card"/>
</sp>
</div2>
<div2 type="lyric">
<sp>
<speaker>Ἑκάβη</speaker>
<l>
<add>αἰαῖ,</add> τόδε</l>
<l>τόδε, φίλαι Τρῳάδες, ὃ φόβος ἦν πάλαι.</l>
</sp>
<sp>
<speaker>Ταλθύβιος</speaker>
<l n="240">ἤδη κεκλήρωσθʼ, εἰ τόδʼ ἦν ὑμῖν φόβος.</l>
</sp>
<sp>
<speaker>Ἑκάβη</speaker>
<l>αἰαῖ, τίνʼ ἢ</l>
<l>Θεσσαλίας πόλιν ἢ</l>
<l>Φθιάδος εἶπας ἢ Καδμείας χθονός;</l>
</sp>
<sp>
<speaker>Ταλθύβιος</speaker>
<l>κατʼ ἄνδρʼ ἑκάστη κοὐχ ὁμοῦ λελόγχατε.</l>
</sp>
<sp>
<speaker>Ἑκάβη</speaker>
<l>τίνʼ ἄρα τίς ἔλαχε; τίνα πότμος εὐτυχὴς</l>
<l n="245">Ἰλιάδων μένει;</l>
</sp>
<sp>
<speaker>Ταλθύβιος</speaker>
<l>οἶδʼ· ἀλλʼ ἕκαστα πυνθάνου, μὴ πάνθʼ ὁμοῦ.</l>
</sp>
<sp>
<speaker>Ἑκάβη</speaker>
<l>τοὐμὸν τίς ἆρʼ</l>
<l>ἔλαχε τέκος, ἔνεπε, τλάμονα Κασάνδραν;</l>
</sp>
<sp>
<speaker>Ταλθύβιος</speaker>
<l n="249">ἐξαίρετόν νιν ἔλαβεν Ἀγαμέμνων ἄναξ.</l>
</sp>
<sp>
<speaker>Ἑκάβη</speaker>
<l n="250">ἦ τᾷ Λακεδαιμονίᾳ νύμφᾳ</l>
<l>δούλαν; ἰώ μοί μοι.</l>
</sp>
<sp>
<speaker>Ταλθύβιος</speaker>
<l>οὔκ, ἀλλὰ λέκτρων σκότια νυμφευτήρια.</l>
</sp>
<sp>
<speaker>Ἑκάβη</speaker>
<l n="253">ἦ τὰν τοῦ Φοίβου παρθένον, ᾇ γέρας ὁ</l>
<l>χρυσοκόμας ἔδωκʼ ἄλεκτρον ζόαν;</l>
</sp>
<sp>
<speaker>Ταλθύβιος</speaker>
<l n="255">ἔρως ἐτόξευσʼ αὐτὸν ἐνθέου κόρης.</l>
</sp>
<sp>
<speaker>Ἑκάβη</speaker>
<l>ῥῖπτε, τέκνον, ζαθέους κλῇ-</l>
<l>δας καὶ ἀπὸ χροὸς ἐνδυ-</l>
<l>τῶν στεφέων ἱεροὺς στολμούς.</l>
</sp>
<sp>
<speaker>Ταλθύβιος</speaker>
<l>οὐ γὰρ μέγʼ αὐτῇ βασιλικῶν λέκτρων τυχεῖν;</l>
</sp>
<sp>
<speaker>Ἑκάβη</speaker>
<l n="260">τί δʼ ὃ νεοχμὸν ἀπʼ ἐμέθεν ἐλάβετε τέκος, ποῦ μοι;</l>
</sp>
<sp>
<speaker>Ταλθύβιος</speaker>
<l n="262">Πολυξένην ἔλεξας, ἢ τίνʼ ἱστορεῖς;</l>
</sp>
<sp>
<speaker>Ἑκάβη</speaker>
<l>ταύταν· τῷ πάλος ἔζευξεν;</l>
</sp>
<sp>
<speaker>Ταλθύβιος</speaker>
<l>τύμβῳ τέτακται προσπολεῖν Ἀχιλλέως.</l>
</sp>
<sp>
<speaker>Ἑκάβη</speaker>
<l n="265">ὤμοι ἐγώ· τάφῳ πρόσπολον ἐτεκόμαν.</l>
<l>ἀτὰρ τίς ὅδʼ ἢ νόμος ἢ τί</l>
<l>θέσμιον, ὦ φίλος, Ἑλλάνων;</l>
</sp>
<sp>
<speaker>Ταλθύβιος</speaker>
<l>εὐδαιμόνιζε παῖδα σήν· ἔχει καλῶς.</l>
</sp>
<sp>
<speaker>Ἑκάβη</speaker>
<l>τί τόδʼ ἔλακες; ἆρά μοι ἀέλιον λεύσσει;</l>
</sp>
<sp>
<speaker>Ταλθύβιος</speaker>
<l n="270">ἔχει πότμος νιν, ὥστʼ ἀπηλλάχθαι πόνων.</l>
</sp>
<sp>
<speaker>Ἑκάβη</speaker>
<l>τί δʼ ἁ τοῦ χαλκεομήστορος Ἕκτορος δάμαρ,</l>
<l>Ἀνδρομάχα τάλαινα, τίνʼ ἔχει τύχαν;</l>
</sp>
<sp>
<speaker>Ταλθύβιος</speaker>
<l>καὶ τήνδʼ Ἀχιλλέως ἔλαβε παῖς ἐξαίρετον.</l>
</sp>
<sp>
<speaker>Ἑκάβη</speaker>
<l>ἐγὼ δὲ τῷ</l>
<l n="275">πρόσπολος ἁ τριτοβάμονος χερὶ</l>
<l>δευομένα βάκτρου γεραιῷ κάρᾳ;</l>
</sp>
<sp>
<speaker>Ταλθύβιος</speaker>
<l>Ἰθάκης Ὀδυσσεὺς ἔλαχʼ ἄναξ δούλην σʼ ἔχειν.</l>
<milestone ed="p" n="278" unit="card"/>
</sp>
<sp>
<speaker>Ἑκάβη</speaker>
<l>ἒ ἔ.</l>
<l>ἄρασσε κρᾶτα κούριμον,</l>
<l n="280">ἕλκʼ ὀνύχεσσι δίπτυχον παρειάν.</l>
<l>ἰώ μοί μοι.</l>
<l>μυσαρῷ δολίῳ λέλογχα φωτὶ δουλεύειν,</l>
<l>πολεμίῳ δίκας, παρανόμῳ δάκει,</l>
<l n="285">ὃς πάντα τἀκεῖθεν ἐνθάδ<add>ε στρέφει, τὰ δʼ</add>
</l>
<l>ἀντίπαλʼ αὖθις ἐκεῖσε διπτύχῳ γλώσσᾳ</l>
<l>φίλα τὰ πρότερʼ ἄφιλα τιθέμενος πάντων.</l>
<l>γοᾶσθʼ, ὦ Τρῳάδες, με.</l>
<l>βέβακα δύσποτμος. <del>οἴχομαι</del> ἁ</l>
<l n="290">τάλαινα, δυστυχεστάτῳ</l>
<l>προσέπεσον κλήρῳ.</l>
</sp>
<milestone ed="p" n="292" unit="card"/>
</div2>
<div2 type="iambic">
<sp>
<speaker>Χορός</speaker>
<l>τὸ μὲν σὸν οἶσθα, πότνια, τὰς δʼ ἐμὰς τύχας</l>
<l>τίς ἆρʼ Ἀχαιῶν ἢ τίς Ἑλλήνων ἔχει;</l>
</sp>
<sp>
<speaker>Ταλθύβιος</speaker>
<l>ἴτʼ, ἐκκομίζειν δεῦρο Κασάνδραν χρεὼν</l>
<l n="295">ὅσον τάχιστα, δμῶες, ὡς στρατηλάτῃ</l>
<l>ἐς χεῖρα δούς νιν, εἶτα τὰς εἰληγμένας</l>
<l>καὶ τοῖσιν ἄλλοις αἰχμαλωτίδων ἄγω.</l>
<l>ἔα· τί πεύκης ἔνδον αἴθεται σέλας;</l>
<l>πιμπρᾶσιν — ἢ τί δρῶσι — Τρῳάδες μυχούς,</l>
<l n="300">ὡς ἐξάγεσθαι τῆσδε μέλλουσαι χθονὸς</l>
<l>πρὸς Ἄργος, αὑτῶν τʼ ἐκπυροῦσι σώματα</l>
<l>θανεῖν θέλουσαι; κάρτα τοι τοὐλεύθερον</l>
<l>ἐν τοῖς τοιούτοις δυσλόφως φέρει κακά.</l>
<l>ἄνοιγʼ ἄνοιγε, μὴ τὸ ταῖσδε πρόσφορον</l>
<l n="305">ἐχθρὸν δʼ Ἀχαιοῖς εἰς ἔμʼ αἰτίαν βάλῃ.</l>
</sp>
<sp>
<speaker>Ἑκάβη</speaker>
<l>οὐκ ἔστιν, οὐ πιμπρᾶσιν, ἀλλὰ παῖς ἐμὴ</l>
<l>μαινὰς θοάζει δεῦρο Κασάνδρα δρόμῳ.</l>
<milestone ed="p" n="308" unit="card"/>
</sp>
</div2>
<div2 type="lyric">
<sp>
<speaker>Κασάνδρα</speaker>
<l>Ἄνεχε· πάρεχε.</l>
<l>φῶς φέρʼ, ὤ· σέβω· φλέγω — ἰδού, ἰδού — </l>
<l>λαμπάσι τόδʼ ἱερόν.</l>
<l n="310">ὦ Ὑμέναιʼ ἄναξ·</l>
<l>μακάριος ὁ γαμέτας·</l>
<l>μακαρία δʼ ἐγὼ βασιλικοῖς λέκτροις</l>
<l>κατʼ Ἄργος ἁ γαμουμένα.</l>
<l>Ὑμήν, ὦ Ὑμέναιʼ ἄναξ.</l>
<l n="315">ἐπεὶ σύ, μᾶτερ, ἐπὶ δάκρυσι καὶ</l>
<l>γόοισι τὸν θανόντα πατέρα πατρίδα τε</l>
<l>φίλαν καταστένουσʼ ἔχεις,</l>
<l n="319">ἐγὼ δʼ ἐπὶ γάμοις ἐμοῖς</l>
<l n="320">ἀναφλέγω πυρὸς φῶς</l>
<l>ἐς αὐγάν, ἐς αἴγλαν,</l>
<l>διδοῦσʼ, ὦ Ὑμέναιε, σοί,</l>
<l>διδοῦσʼ, ὦ Ἑκάτα, φάος,</l>
<l>παρθένων ἐπὶ λέκτροις</l>
<l>ᾇ νόμος ἔχει.</l>
<l n="325">πάλλε πόδα.</l>
<l>αἰθέριον ἄναγε χορόν· εὐἅν, εὐοἵ·</l>
<l>ὡς ἐπὶ πατρὸς ἐμοῦ</l>
<l>μακαριωτάταις</l>
<l>τύχαις· ὁ χορὸς ὅσιος.</l>
<l>ἄγε σύ, Φοῖβε, νῦν· κατὰ σὸν ἐν δάφναις</l>
<l n="330">ἀνάκτορον θυηπολῶ,</l>
<l>Ὑμήν, ὦ Ὑμέναιʼ, Ὑμήν.</l>
<l>χόρευε, μᾶτερ, ἀναγέλασον·</l>
<l>ἕλισσε τᾷδʼ ἐκεῖσε μετʼ ἐμέθεν ποδῶν</l>
<l>φέρουσα φιλτάταν βάσιν.</l>
<l n="335">βοάσαθʼ Ὑμέναιον, ὤ,</l>
<l>μακαρίαις ἀοιδαῖς</l>
<l>ἰαχαῖς τε νύμφαν.</l>
<l>ἴτʼ, ὦ καλλίπεπλοι Φρυγῶν</l>
<l>κόραι, μέλπετʼ ἐμῶν γάμων</l>
<l n="340">τὸν πεπρωμένον εὐνᾷ</l>
<l n="340b">πόσιν ἐμέθεν.</l>
</sp>
</div2>
<div2 type="iambic">
<milestone ed="p" n="341" unit="card"/>
<sp>
<speaker>Χορός</speaker>
<l>βασίλεια, βακχεύουσαν οὐ λήψῃ κόρην,</l>
<l>μὴ κοῦφον αἴρῃ βῆμʼ ἐς Ἀργείων στρατόν;</l>
</sp>
<sp>
<speaker>Ἑκάβη</speaker>
<l>Ἥφαιστε, δᾳδουχεῖς μὲν ἐν γάμοις βροτῶν,</l>
<l>ἀτὰρ λυγράν γε τήνδʼ ἀναιθύσσεις φλόγα</l>
<l n="345">ἔξω τε μεγάλων ἐλπίδων.</l>
<l>οἴμοι, τέκνον,</l>
<l>ὡς οὐχ ὑπʼ αἰχμῆς <add>σʼ</add> οὐδʼ ὑπʼ Ἀργείου δορὸς</l>
<l>γάμους γαμεῖσθαι τούσδʼ ἐδόξαζόν ποτε.</l>
<l>παράδος ἐμοὶ φῶς· οὐ γὰρ ὀρθὰ πυρφορεῖς</l>
<l>μαινὰς θοάζουσʼ, οὐδέ σʼ αἱ τύχαι, τέκνον,</l>
<l n="350">† ἐσωφρονήκασʼ †, ἀλλʼ ἔτʼ ἐν ταὐτῷ μένεις.</l>
<l>ἐσφέρετε πεύκας, δάκρυά τʼ ἀνταλλάξατε</l>
<l>τοῖς τῆσδε μέλεσι, Τρῳάδες, γαμηλίοις.</l>
</sp>
<sp n="*kasa/ndra">
<speaker>Κασάνδρα</speaker>
<l>μῆτερ, πύκαζε κρᾶτʼ ἐμὸν νικηφόρον,</l>
<l>καὶ χαῖρε τοῖς ἐμοῖσι βασιλικοῖς γάμοις·</l>
<l n="355">καὶ πέμπε, κἂν μὴ τἀμά σοι πρόθυμά γʼ ᾖ,</l>
<l>ὤθει βιαίως· εἰ γὰρ ἔστι Λοξίας,</l>
<l>Ἑλένης γαμεῖ με δυσχερέστερον γάμον</l>
<l>ὁ τῶν Ἀχαιῶν κλεινὸς Ἀγαμέμνων ἄναξ.</l>
<l>κτενῶ γὰρ αὐτόν, κἀντιπορθήσω δόμους</l>
<l n="360">ποινὰς ἀδελφῶν καὶ πατρὸς λαβοῦσʼ ἐμοῦ  <gap/>
</l>
<l>ἀλλʼ ἄττʼ ἐάσω· πέλεκυν οὐχ ὑμνήσομεν,</l>
<l>ὃς ἐς τράχηλον τὸν ἐμὸν εἶσι χἁτέρων·</l>
<l>μητροκτόνους τʼ ἀγῶνας, οὓς οὑμοὶ γάμοι</l>
<l>θήσουσιν, οἴκων τʼ Ἀτρέως ἀνάστασιν.</l>
<l n="365">πόλιν δὲ δείξω τήνδε μακαριωτέραν</l>
<l>ἢ τοὺς Ἀχαιούς, ἔνθεος μέν, ἀλλʼ ὅμως</l>
<l>τοσόνδε γʼ ἔξω στήσομαι βακχευμάτων·</l>
<l>οἳ διὰ μίαν γυναῖκα καὶ μίαν Κύπριν,</l>
<l>θηρῶντες Ἑλένην, μυρίους ἀπώλεσαν.</l>
<l n="370">ὁ δὲ στρατηγὸς ὁ σοφὸς ἐχθίστων ὕπερ</l>
<l>τὰ φίλτατʼ ὤλεσʼ, ἡδονὰς τὰς οἴκοθεν</l>
<l>τέκνων ἀδελφῷ δοὺς γυναικὸς οὕνεκα,</l>
<l>καὶ ταῦθʼ ἑκούσης κοὐ βίᾳ λελῃσμένης.</l>
<l>ἐπεὶ δʼ ἐπʼ ἀκτὰς ἤλυθον Σκαμανδρίους,</l>
<l n="375">ἔθνῃσκον, οὐ γῆς ὅριʼ ἀποστερούμενοι</l>
<l>οὐδʼ ὑψίπυργον πατρίδʼ· οὓς δʼ Ἄρης ἕλοι,</l>
<l>οὐ παῖδας εἶδον, οὐ δάμαρτος ἐν χεροῖν</l>
<l>πέπλοις συνεστάλησαν, ἐν ξένῃ δὲ γῇ</l>
<l>κεῖνται. τὰ δʼ οἴκοι τοῖσδʼ ὅμοιʼ ἐγίγνετο·</l>
<l n="380">χῆραί τʼ ἔθνῃσκον, οἳ δʼ ἄπαιδες ἐν δόμοις</l>
<l>ἄλλοις τέκνʼ ἐκθρέψαντες· οὐδὲ πρὸς τάφοις</l>
<l>ἔσθʼ ὅστις αὐτῶν αἷμα γῇ δωρήσεται.</l>
<l>ἦ τοῦδʼ ἐπαίνου τὸ στράτευμʼ ἐπάξιον.  — </l>
<l>σιγᾶν ἄμεινον τᾀσχρά, μηδὲ μοῦσά μοι</l>
<l n="385">γένοιτʼ ἀοιδὸς ἥτις ὑμνήσει κακά.</l>
<milestone ed="p" n="386" unit="card"/>
<l>Τρῶες δὲ πρῶτον μέν, τὸ κάλλιστον κλέος,</l>
<l>ὑπὲρ πάτρας ἔθνῃσκον· οὓς δʼ ἕλοι δόρυ,</l>
<l>νεκροί γʼ ἐς οἴκους φερόμενοι φίλων ὕπο</l>
<l>ἐν γῇ πατρῴᾳ περιβολὰς εἶχον χθονός,</l>
<l n="390">χερσὶν περισταλέντες ὧν ἐχρῆν ὕπο·</l>
<l>ὅσοι δὲ μὴ θάνοιεν ἐν μάχῃ Φρυγῶν,</l>
<l>ἀεὶ κατʼ ἦμαρ σὺν δάμαρτι καὶ τέκνοις</l>
<l>ᾤκουν, Ἀχαιοῖς ὧν ἀπῆσαν ἡδοναί.</l>
<l>τὰ δʼ Ἕκτορός σοι λύπρʼ ἄκουσον ὡς ἔχει·</l>
<l n="395">δόξας ἀνὴρ ἄριστος οἴχεται θανών,</l>
<l>καὶ τοῦτʼ Ἀχαιῶν ἵξις ἐξεργάζεται·</l>
<l>εἰ δʼ ἦσαν οἴκοι, χρηστὸς ὢν ἐλάνθανεν.</l>
<l>Πάρις δʼ ἔγημε τὴν Διός· γήμας δὲ μή,</l>
<l>σιγώμενον τὸ κῆδος εἶχεν ἐν δόμοις.</l>
<l n="400">φεύγειν μὲν οὖν χρὴ πόλεμον ὅστις εὖ φρονεῖ·</l>
<l>εἰ δʼ ἐς τόδʼ ἔλθοι, στέφανος οὐκ αἰσχρὸς πόλει</l>
<l>καλῶς ὀλέσθαι, μὴ καλῶς δὲ δυσκλεές.</l>
<l>ὧν οὕνεκʼ οὐ χρή, μῆτερ, οἰκτίρειν σε γῆν,</l>
<l>οὐ τἀμὰ λέκτρα· τοὺς γὰρ ἐχθίστους ἐμοὶ</l>
<l n="405">καὶ σοὶ γάμοισι τοῖς ἐμοῖς διαφθερῶ.</l>
</sp>
<sp>
<speaker>Χορός</speaker>
<l>ὡς ἡδέως κακοῖσιν οἰκείοις γελᾷς,</l>
<l>μέλπεις θʼ ἃ μέλπουσʼ οὐ σαφῆ δείξεις ἴσως.</l>
</sp>
<sp>
<speaker>Ταλθύβιος</speaker>
<l>εἰ μή σʼ Ἀπόλλων ἐξεβάκχευεν φρένας,</l>
<l>οὔ τἂν ἀμισθὶ τοὺς ἐμοὺς στρατηλάτας</l>
<l n="410">τοιαῖσδε φήμαις ἐξέπεμπες ἂν χθονός.</l>
<l>ἀτὰρ τὰ σεμνὰ καὶ δοκήμασιν σοφὰ</l>
<l>οὐδέν τι κρείσσω τῶν τὸ μηδὲν ἦν ἄρα.</l>
<l>ὁ γὰρ μέγιστος τῶν Πανελλήνων ἄναξ,</l>
<l>Ἀτρέως φίλος παῖς, τῆσδʼ ἔρωτʼ ἐξαίρετον</l>
<l n="415">μαινάδος ὑπέστη· καὶ πένης μέν εἰμʼ ἐγώ,</l>
<l>ἀτὰρ λέχος γε τῆσδʼ ἂν οὐκ ἐκτησάμην.</l>
<l>καὶ σοὶ μέν — οὐ γὰρ ἀρτίας ἔχεις φρένας — </l>
<l>Ἀργεῖʼ ὀνείδη καὶ Φρυγῶν ἐπαινέσεις</l>
<l>ἀνέμοις φέρεσθαι παραδίδωμʼ· ἕπου δέ μοι</l>
<l n="420">πρὸς ναῦς, καλὸν νύμφευμα τῷ στρατηλάτῃ.</l>
<l>σὺ δʼ, ἡνίκʼ ἄν σε Λαρτίου χρῄζῃ τόκος</l>
<l>ἄγειν, ἕπεσθαι· σώφρονος δʼ ἔσῃ λάτρις</l>
<l>γυναικός, ὥς φασʼ οἱ μολόντες Ἴλιον.</l>
<milestone ed="p" n="424" unit="card"/>
</sp>
<sp>
<speaker>Κασάνδρα</speaker>
<l>ἦ δεινὸς ὁ λάτρις. τί ποτʼ ἔχουσι τοὔνομα</l>
<l n="425">κήρυκες, ἓν ἀπέχθημα πάγκοινον βροτοῖς,</l>
<l>οἱ περὶ τυράννους καὶ πόλεις ὑπηρέται;</l>
<l>σὺ τὴν ἐμὴν φῂς μητέρʼ εἰς Ὀδυσσέως</l>
<l>ἥξειν μέλαθρα; ποῦ δʼ Ἀπόλλωνος λόγοι,</l>
<l>οἵ φασιν αὐτὴν εἰς ἔμʼ ἡρμηνευμένοι</l>
<l n="430">αὐτοῦ θανεῖσθαι;  <gap/> τἄλλα δʼ οὐκ ὀνειδιῶ.</l>
<l>δύστηνος, οὐκ οἶδʼ οἷά νιν μένει παθεῖν·</l>
<l>ὡς χρυσὸς αὐτῷ τἀμὰ καὶ Φρυγῶν κακὰ</l>
<l>δόξει ποτʼ εἶναι. δέκα γὰρ ἐκπλήσας ἔτη</l>
<l>πρὸς τοῖσιν ἐνθάδʼ, ἵξεται μόνος πάτραν</l>
<l>
<gap/>
</l>
<l n="435">οὗ δὴ στενὸν δίαυλον ᾤκισται πέτρας</l>
<l>δεινὴ Χάρυβδις, ὠμοβρώς τʼ ὀρειβάτης</l>
<l>Κύκλωψ, Λιγυστίς θʼ ἡ συῶν μορφώτρια</l>
<l>Κίρκη, θαλάσσης θʼ ἁλμυρᾶς ναυάγια,</l>
<l>λωτοῦ τʼ ἔρωτες, Ἡλίου θʼ ἁγναὶ βόες,</l>
<l n="440">αἳ σάρκα φωνήεσσαν ἥσουσίν ποτε,</l>
<l>πικρὰν Ὀδυσσεῖ γῆρυν. ὡς δὲ συντέμω,</l>
<l>ζῶν εἶσʼ ἐς Ἅιδου κἀκφυγὼν λίμνης ὕδωρ</l>
<l>κάκʼ ἐν δόμοισι μυρίʼ εὑρήσει μολών.</l>
<milestone ed="p" n="444" unit="card"/>
</sp>
</div2>
<div2 type="trochees">
<sp>
<speaker>Κασάνδρα</speaker>
<l>ἀλλὰ γὰρ τί τοὺς Ὀδυσσέως ἐξακοντίζω πόνους;</l>
<l n="445">στεῖχʼ ὅπως τάχιστʼ· ἐς Ἅιδου νυμφίῳ γημώμεθα.</l>
<l>ἦ κακὸς κακῶς ταφήσῃ νυκτός, οὐκ ἐν ἡμέρᾳ,</l>
<l>ὦ δοκῶν σεμνόν τι πράσσειν, Δαναϊδῶν ἀρχηγέτα.</l>
<l>κἀμέ τοι νεκρὸν φάραγγες γυμνάδʼ ἐκβεβλημένην</l>
<l>ὕδατι χειμάρρῳ ῥέουσαι, νυμφίου πέλας τάφου,</l>
<l n="450">θηρσὶ δώσουσιν δάσασθαι, τὴν Ἀπόλλωνος λάτριν.</l>
<l>ὦ στέφη τοῦ φιλτάτου μοι θεῶν, ἀγάλματʼ εὔια,</l>
<l>χαίρετʼ· ἐκλέλοιφʼ ἑορτάς, αἷς πάροιθʼ ἠγαλλόμην.</l>
<l>ἴτʼ ἀπʼ ἐμοῦ χρωτὸς σπαραγμοῖς, ὡς ἔτʼ οὖσʼ ἁγνὴ χρόα</l>
<l>δῶ θοαῖς αὔραις φέρεσθαί σοι τάδʼ, ὦ μαντεῖʼ ἄναξ.</l>
<l n="455">ποῦ σκάφος τὸ τοῦ στρατηγοῦ; ποῖ ποτʼ ἐμβαίνειν με χρή;</l>
<l>οὐκέτʼ ἂν φθάνοις ἂν αὔραν ἱστίοις καραδοκῶν,</l>
<l>ὡς μίαν τριῶν Ἐρινὺν τῆσδέ μʼ ἐξάξων χθονός.</l>
<l>χαῖρέ μοι, μῆτερ· δακρύσῃς μηδέν· ὦ φίλη πατρίς,</l>
<l>οἵ τε γῆς ἔνερθʼ ἀδελφοὶ χὡ τεκὼν ἡμᾶς πατήρ,</l>
<l n="460">οὐ μακρὰν δέξεσθέ μʼ· ἥξω δʼ ἐς νεκροὺς νικηφόρος</l>
<l>καὶ δόμους πέρσασʼ Ἀτρειδῶν, ὧν ἀπωλόμεσθʼ ὕπο.</l>
</sp>
<milestone ed="p" n="462" unit="card"/>
</div2>
<div2 type="iambic">
<sp>
<speaker>Χορός</speaker>
<l>Ἑκάβης γεραιᾶς φύλακες, οὐ δεδόρκατε</l>
<l>δέσποιναν ὡς ἄναυδος ἐκτάδην πίτνει;</l>
<l>οὐκ ἀντιλήψεσθʼ; ἦ μεθήσετʼ, ὦ κακαί,</l>
<l n="465">γραῖαν πεσοῦσαν; αἴρετʼ εἰς ὀρθὸν δέμας.</l>
</sp>
<sp>
<speaker>Ἑκάβη</speaker>
<l>ἐᾶτέ μʼ — οὔτοι φίλα τὰ μὴ φίλʼ, ὦ κόραι — </l>
<l>κεῖσθαι πεσοῦσαν· πτωμάτων γὰρ ἄξια</l>
<l>πάσχω τε καὶ πέπονθα κἄτι πείσομαι.</l>
<l>ὦ θεοί  <gap/> κακοὺς μὲν ἀνακαλῶ τοὺς συμμάχους,</l>
<l n="470">ὅμως δʼ ἔχει τι σχῆμα κικλήσκειν θεούς,</l>
<l>ὅταν τις ἡμῶν δυστυχῆ λάβῃ τύχην.</l>
<l>πρῶτον μὲν οὖν μοι τἀγάθʼ ἐξᾷσαι φίλον·</l>
<l>τοῖς γὰρ κακοῖσι πλείονʼ οἶκτον ἐμβαλῶ.</l>
<l>ἦμεν τύραννοι κἀς τύραννʼ ἐγημάμην,</l>
<l n="475">κἀνταῦθʼ ἀριστεύοντʼ ἐγεινάμην τέκνα,</l>
<l>οὐκ ἀριθμὸν ἄλλως, ἀλλʼ ὑπερτάτους Φρυγῶν·</l>
<l>οὓς Τρῳὰς οὐδʼ Ἑλληνὶς οὐδὲ βάρβαρος</l>
<l>γυνὴ τεκοῦσα κομπάσειεν ἄν ποτε.</l>
<l>κἀκεῖνά τʼ εἶδον δορὶ πεσόνθʼ Ἑλληνικῷ</l>
<l n="480">τρίχας τʼ ἐτμήθην τάσδε πρὸς τύμβοις νεκρῶν,</l>
<l>καὶ τὸν φυτουργὸν Πρίαμον οὐκ ἄλλων πάρα</l>
<l>κλύουσʼ ἔκλαυσα, τοῖσδε δʼ εἶδον ὄμμασιν</l>
<l>αὐτὴ κατασφαγέντʼ ἐφʼ ἑρκείῳ πυρᾷ,</l>
<l>πόλιν θʼ ἁλοῦσαν. ἃς δʼ ἔθρεψα παρθένους</l>
<l n="485">ἐς ἀξίωμα νυμφίων ἐξαίρετον,</l>
<l>ἄλλοισι θρέψασʼ ἐκ χερῶν ἀφῃρέθην.</l>
<l>κοὔτʼ ἐξ ἐκείνων ἐλπὶς ὡς ὀφθήσομαι,</l>
<l>αὐτή τʼ ἐκείνας οὐκέτʼ ὄψομαί ποτε.</l>
<l>τὸ λοίσθιον δέ, θριγκὸς ἀθλίων κακῶν,</l>
<l n="490">δούλη γυνὴ γραῦς Ἑλλάδʼ εἰσαφίξομαι.</l>
<l>ἃ δʼ ἐστὶ γήρᾳ τῷδʼ ἀσυμφορώτατα,</l>
<l>τούτοις με προσθήσουσιν, ἢ θυρῶν λάτριν</l>
<l>κλῇδας φυλάσσειν, τὴν τεκοῦσαν Ἕκτορα,</l>
<l>ἢ σιτοποιεῖν, κἀν πέδῳ κοίτας ἔχειν</l>
<l n="495">ῥυσοῖσι νώτοις, βασιλικῶν ἐκ δεμνίων,</l>
<l>τρυχηρὰ περὶ τρυχηρὸν εἱμένην χρόα</l>
<l>πέπλων λακίσματʼ, ἀδόκιμʼ ὀλβίοις ἔχειν.</l>
<l>οἲ ʼγὼ τάλαινα, διὰ γάμον μιᾶς ἕνα</l>
<l>γυναικὸς οἵων ἔτυχον ὧν τε τεύξομαι.</l>
<l n="500">ὦ τέκνον, ὦ σύμβακχε Κασάνδρα θεοῖς,</l>
<l>οἵαις ἔλυσας συμφοραῖς ἅγνευμα σόν.</l>
<l>σύ τʼ, ὦ τάλαινα, ποῦ ποτʼ εἶ, Πολυξένη;</l>
<l>ὡς οὔτε μʼ ἄρσην οὔτε θήλεια σπορὰ</l>
<l>πολλῶν γενομένων τὴν τάλαιναν ὠφελεῖ.</l>
<l n="505">τί δῆτά μʼ ὀρθοῦτʼ; ἐλπίδων ποίων ὕπο;</l>
<l>ἄγετε τὸν ἁβρὸν δήποτʼ ἐν Τροίᾳ πόδα,</l>
<l>νῦν δʼ ὄντα δοῦλον, στιβάδα πρὸς χαμαιπετῆ</l>
<l>πέτρινά τε κρήδεμνʼ, ὡς πεσοῦσʼ ἀποφθαρῶ</l>
<l>δακρύοις καταξανθεῖσα. τῶν δʼ εὐδαιμόνων</l>
<l n="510">μηδένα νομίζετʼ εὐτυχεῖν, πρὶν ἂν θάνῃ.</l>
<milestone ed="p" n="511" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l n="512">ἀμφί μοι Ἴλιον, ὦ</l>
<l>Μοῦσα, καινῶν ὕμνων</l>
<l>ἄεισον ἐν δακρύοις ᾠδὰν ἐπικήδειον·</l>
<l n="515">νῦν γὰρ μέλος ἐς Τροίαν ἰαχήσω,</l>
<l n="517">τετραβάμονος ὡς ὑπʼ ἀπήνας</l>
<l>Ἀργείων ὀλόμαν τάλαινα δοριάλωτος,</l>
<l>ὅτʼ ἔλιπον ἵππον οὐράνια</l>
<l n="520">βρέμοντα χρυσεοφάλαρον ἔνο-</l>
<l>πλον ἐν πύλαις Ἀχαιοί·</l>
<l>ἀνὰ δʼ ἐβόασεν λεὼς</l>
<l>Τρῳάδος ἀπὸ πέτρας σταθείς·</l>
<l>Ἴτʼ, ὦ πεπαυμένοι πόνων,</l>
<l n="525">τόδʼ ἱερὸν ἀνάγετε ξόανον</l>
<l>Ἰλιάδι Διογενεῖ κόρᾳ.</l>
<l>τίς οὐκ ἔβα νεανίδων,</l>
<l>τίς οὐ γεραιὸς ἐκ δόμων;</l>
<l>κεχαρμένοι δʼ ἀοιδαῖς</l>
<l n="530">δόλιον ἔσχον ἄταν.</l>
</sp>
<milestone ed="p" n="531" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l n="532">πᾶσα δὲ γέννα Φρυγῶν</l>
<l>πρὸς πύλας ὡρμάθη,</l>
<l>πεύκᾳ ἐν οὐρεΐᾳ ξεστὸν λόχον Ἀργείων</l>
<l n="535">καὶ Δαρδανίας ἄταν θέᾳ δώσων,</l>
<l n="537">χάριν ἄζυγος ἀμβροτοπώλου·</l>
<l>κλωστοῦ δʼ ἀμφιβόλοις λίνοιο ναὸς ὡσεὶ</l>
<l>σκάφος κελαινόν, εἰς ἕδρανα</l>
<l n="540">λάινα δάπεδά τε φόνια πατρί-</l>
<l>δι Παλλάδος θέσαν θεᾶς.</l>
<l>ἐπὶ δὲ πόνῳ καὶ χαρᾷ</l>
<l>νύχιον ἐπεὶ κνέφας παρῆν,</l>
<l>Λίβυς τε λωτὸς ἐκτύπει</l>
<l n="545">Φρύγιά τε μέλεα, παρθένοι δʼ</l>
<l>ἀέριον ἀνὰ κρότον ποδῶν</l>
<l>βοὰν ἔμελπον εὔφρονʼ, ἐν</l>
<l>δόμοις δὲ παμφαὲς σέλας</l>
<l>πυρὸς μέλαιναν αἴγλαν</l>
<l n="550">
<add>ἄκος</add> ἔδωκεν ὕπνῳ.</l>
</sp>
<milestone ed="p" n="551" unit="card"/>
</div2>
<div2 type="epode">
<sp>
<speaker>Χορός</speaker>
<l n="552">ἐγὼ δὲ τὰν ὀρεστέραν</l>
<l>τότʼ ἀμφὶ μέλαθρα παρθένον</l>
<l>Διὸς κόραν ἐμελπόμαν</l>
<l n="555">χοροῖσι· φοινία δʼ ἀνὰ</l>
<l>πτόλιν βοὰ κατεῖχε Περ-</l>
<l>γάμων ἕδρας· βρέφη δὲ φίλι-</l>
<l>α περὶ πέπλους ἔβαλλε μα-</l>
<l>τρὶ χεῖρας ἐπτοημένας·</l>
<l n="560">λόχου δʼ ἐξέβαινʼ Ἄρης,</l>
<l>κόρας ἔργα Παλλάδος.</l>
<l>σφαγαὶ δʼ ἀμφιβώμιοι</l>
<l>Φρυγῶν, ἔν τε δεμνίοις</l>
<l>καράτομος ἐρημία</l>
<l n="565">νεανίδων στέφανον ἔφερεν</l>
<l>Ἑλλάδι κουροτρόφον,</l>
<l>Φρυγῶν πατρίδι πένθη.</l>
</sp>
<milestone ed="p" n="568" unit="card"/>
</div2>
</div1>
<div1 type="episode">
<div2 type="anapests">
<sp>
<speaker>Χορός</speaker>
<l>Ἑκάβη, λεύσσεις τήνδʼ Ἀνδρομάχην</l>
<l>ξενικοῖς ἐπʼ ὄχοις πορθμευομένην;</l>
<l n="570">παρὰ δʼ εἰρεσίᾳ μαστῶν ἕπεται</l>
<l>φίλος Ἀστυάναξ, Ἕκτορος ἶνις.</l>
<l>ποῖ ποτʼ ἀπήνης νώτοισι φέρῃ,</l>
<l>δύστανε γύναι, πάρεδρος χαλκέοις</l>
<l>Ἕκτορος ὅπλοις σκύλοις τε Φρυγῶν</l>
<l>δοριθηράτοις,</l>
<l n="575">οἷσιν Ἀχιλλέως παῖς Φθιώτας</l>
<l>στέψει ναοὺς ἀπὸ Τροίας;</l>
<milestone ed="p" n="577" unit="card"/>
</sp>
</div2>
<div2 type="strophe" n="1">
<sp>
<speaker>Ἀνδρομάχη</speaker>
<l>Ἀχαιοὶ δεσπόται μʼ ἄγουσιν.</l>
</sp>
<sp>
<speaker>Ἑκάβη</speaker>
<l>οἴμοι.</l>
</sp>
<sp>
<speaker>Ἀνδρομάχη</speaker>
<l>τί παιᾶνʼ ἐμὸν στενάζεις;</l>
</sp>
<sp>
<speaker>Ἑκάβη</speaker>
<l>αἰαῖ — </l>
</sp>
<sp>
<speaker>Ἀνδρομάχη</speaker>
<l>τῶνδʼ ἀλγέων — </l>
</sp>
<sp>
<speaker>Ἑκάβη</speaker>
<l n="580">ὦ Ζεῦ — </l>
</sp>
<sp>
<speaker>Ἀνδρομάχη</speaker>
<l>καὶ συμφορᾶς.</l>
</sp>
<sp>
<speaker>Ἑκάβη</speaker>
<l>τέκεα,</l>
</sp>
<sp>
<speaker>Ἀνδρομάχη</speaker>
<l>πρίν ποτʼ ἦμεν.</l>
</sp>
<milestone ed="p" n="582" unit="card"/>
</div2>
<div2 type="antistrophe" n="1">
<sp>
<speaker>Ἑκάβη</speaker>
<l>βέβακʼ ὄλβος, βέβακε Τροία</l>
</sp>
<sp>
<speaker>Ἀνδρομάχη</speaker>
<l>τλάμων.</l>
</sp>
<sp>
<speaker>Ἑκάβη</speaker>
<l>ἐμῶν τʼ εὐγένεια παίδων.</l>
</sp>
<sp>
<speaker>Ἀνδρομάχη</speaker>
<l>φεῦ φεῦ.</l>
</sp>
<sp>
<speaker>Ἑκάβη</speaker>
<l>φεῦ δῆτʼ ἐμῶν</l>
</sp>
<sp>
<speaker>Ἀνδρομάχη</speaker>
<l n="585">κακῶν.</l>
</sp>
<sp>
<speaker>Ἑκάβη</speaker>
<l>οἰκτρὰ τύχα</l>
</sp>
<sp>
<speaker>Ἀνδρομάχη</speaker>
<l>πόλεος,</l>
</sp>
<sp>
<speaker>Ἑκάβη</speaker>
<l>ἃ καπνοῦται.</l>
</sp>
<milestone ed="p" n="587" unit="card"/>
</div2>
<div2 type="strophe" n="2">
<sp>
<speaker>Ἀνδρομάχη</speaker>
<l>μόλοις, ὦ πόσις, μοι — </l>
</sp>
<sp>
<speaker>Ἑκάβη</speaker>
<l>βοᾷς τὸν παρʼ Ἅιδᾳ</l>
<l>παῖδʼ ἐμόν, ὦ μελέα.</l>
</sp>
<sp>
<speaker>Ἀνδρομάχη</speaker>
<l n="590">σᾶς δάμαρτος ἄλκαρ.</l>
</sp>
<milestone ed="p" n="591" unit="card"/>
</div2>
<div2 type="antistrophe" n="2">
<sp>
<speaker>Ἑκάβη</speaker>
<l>σύ τʼ, ὦ λῦμʼ Ἀχαιῶν,</l>
<l>τέκνων δέσποθʼ ἁμῶν,</l>
<l>πρεσβυγενὲς Πρίαμε,</l>
<l>κοίμισαί μʼ ἐς Ἅιδου.</l>
</sp>
<milestone ed="p" n="595" unit="card"/>
</div2>
<div2 type="strophe" n="3">
<sp>
<speaker>Ἀνδρομάχη</speaker>
<l n="595">οἵδε πόθοι μεγάλοι  <gap/>
</l>
</sp>
<sp>
<speaker>Ἑκάβη</speaker>
<l>σχετλία, τάδε πάσχομεν ἄλγη.</l>
</sp>
<sp>
<speaker>Ἀνδρομάχη</speaker>
<l>οἰχομένας πόλεως  <gap/>
</l>
</sp>
<sp>
<speaker>Ἑκάβη</speaker>
<l>ἐπὶ δʼ ἄλγεσιν ἄλγεα κεῖται.</l>
</sp>
<sp>
<speaker>Ἀνδρομάχη</speaker>
<l>δυσφροσύναισι θεῶν, ὅτε σὸς γόνος ἔκφυγεν Ἅιδαν,</l>
<l>ὃς λεχέων στυγερῶν χάριν ὤλεσε</l>
<l n="598b">πέργαμα Τροίας· αἱματόεντα δὲ</l>
<l>θεᾷ παρὰ Παλλάδι σώματα νεκρῶν</l>
<l n="600">γυψὶ φέρειν τέταται· ζυγὰ δʼ ἤνυσε</l>
<l n="600b">δούλια Τροίᾳ.</l>
</sp>
<milestone ed="p" n="601" unit="card"/>
</div2>
<div2 type="antistrophe" n="3">
<sp>
<speaker>Ἑκάβη</speaker>
<l>ὦ πατρίς, ὦ μελέα  <gap/>
</l>
</sp>
<sp>
<speaker>Ἀνδρομάχη</speaker>
<l>καταλειπομέναν σε δακρύω,</l>
</sp>
<sp>
<speaker>Ἑκάβη</speaker>
<l>νῦν τέλος οἰκτρὸν ὁρᾷς.</l>
</sp>
<sp>
<speaker>Ἀνδρομάχη</speaker>
<l>καὶ ἐμὸν δόμον ἔνθʼ  ἐλοχεύθην.</l>
</sp>
<sp>
<speaker>Ἑκάβη</speaker>
<l>ὦ τέκνʼ, ἐρημόπολις μάτηρ ἀπολείπεται ὑμῶν,</l>
<l>οἷος ἰάλεμος, οἷά τε πένθη</l>
<l>
<gap desc="*"/>
</l>
<l n="605">δάκρυά τʼ ἐκ δακρύων καταλείβεται</l>
<l>ἁμετέροισι δόμοις· ὁ θανὼν δʼ ἐπι-</l>
<l>λάθεται ἀλγέων <del>ἀδάκρυτος</del>.</l>
</sp>
<milestone ed="p" n="608" unit="card"/>
<sp>
<speaker>Χορός</speaker>
<l>ὡς ἡδὺ δάκρυα τοῖς κακῶς πεπραγόσι</l>
<l>θρήνων τʼ ὀδυρμοὶ μοῦσά θʼ ἣ λύπας ἔχει.</l>
</sp>
<sp>
<speaker>Ἀνδρομάχη</speaker>
<l n="610">ὦ μῆτερ ἀνδρός, ὅς ποτʼ Ἀργείων δορὶ</l>
<l>πλείστους διώλεσʼ, Ἕκτορος, τάδʼ εἰσορᾷς;</l>
</sp>
<sp>
<speaker>Ἑκάβη</speaker>
<l>ὁρῶ τὰ τῶν θεῶν, ὡς τὰ μὲν πυργοῦσʼ ἄνω</l>
<l>τὸ μηδὲν ὄντα, τὰ δὲ δοκοῦντʼ ἀπώλεσαν.</l>
</sp>
<sp>
<speaker>Ἀνδρομάχη</speaker>
<l>ἀγόμεθα λεία σὺν τέκνῳ· τὸ δʼ εὐγενὲς</l>
<l n="615">ἐς δοῦλον ἥκει, μεταβολὰς τοσάσδʼ ἔχον.</l>
</sp>
<sp>
<speaker>Ἑκάβη</speaker>
<l>τὸ τῆς ἀνάγκης δεινόν· ἄρτι κἀπʼ ἐμοῦ</l>
<l>βέβηκʼ ἀποσπασθεῖσα Κασάνδρα βίᾳ.</l>
</sp>
<sp>
<speaker>Ἀνδρομάχη</speaker>
<l>φεῦ φεῦ·</l>
<l>ἄλλος τις Αἴας, ὡς ἔοικε, δεύτερος</l>
<l>παιδὸς πέφηνε σῆς. νοσεῖς δὲ χἅτερα.</l>
</sp>
<sp>
<speaker>Ἑκάβη</speaker>
<l n="620">ὧν γʼ οὔτε μέτρον οὔτʼ ἀριθμός ἐστί μοι·</l>
<l>κακῷ κακὸν γὰρ εἰς ἅμιλλαν ἔρχεται.</l>
</sp>
<sp>
<speaker>Ἀνδρομάχη</speaker>
<l>τέθνηκέ σοι παῖς πρὸς τάφῳ Πολυξένη</l>
<l>σφαγεῖσʼ Ἀχιλλέως, δῶρον ἀψύχῳ νεκρῷ.</l>
</sp>
<sp>
<speaker>Ἑκάβη</speaker>
<l>οἲ ʼγὼ τάλαινα. τοῦτʼ ἐκεῖνʼ ὅ μοι πάλαι</l>
<l n="625">Ταλθύβιος αἴνιγμʼ οὐ σαφῶς εἶπεν σαφές.</l>
</sp>
<sp>
<speaker>Ἀνδρομάχη</speaker>
<l>εἶδόν νιν αὐτή, κἀποβᾶσα τῶνδʼ ὄχων</l>
<l>ἔκρυψα πέπλοις κἀπεκοψάμην νεκρόν.</l>
</sp>
<sp>
<speaker>Ἑκάβη</speaker>
<l>αἰαῖ, τέκνον, σῶν ἀνοσίων προσφαγμάτων·</l>
<l>αἰαῖ μάλʼ αὖθις, ὡς κακῶς διόλλυσαι.</l>
</sp>
<sp>
<speaker>Ἀνδρομάχη</speaker>
<l n="630">ὄλωλεν ὡς ὄλωλεν· ἀλλʼ ὅμως ἐμοῦ</l>
<l>ζώσης γʼ ὄλωλεν εὐτυχεστέρῳ πότμῳ.</l>
</sp>
<sp>
<speaker>Ἑκάβη</speaker>
<l>οὐ ταὐτόν, ὦ παῖ, τῷ βλέπειν τὸ κατθανεῖν·</l>
<l>τὸ μὲν γὰρ οὐδέν, τῷ δʼ ἔνεισιν ἐλπίδες.</l>
<milestone ed="p" n="634" unit="card"/>
</sp>
<sp n="*)androma/xh">
<speaker>Ἀνδρομάχη</speaker>
<l>ὦ μῆτερ, † ὦ τεκοῦσα †, κάλλιστον λόγον</l>
<l n="635">ἄκουσον, ὥς σοι τέρψιν ἐμβαλῶ φρενί.</l>
<l>τὸ μὴ γενέσθαι τῷ θανεῖν ἴσον λέγω,</l>
<l>τοῦ ζῆν δὲ λυπρῶς κρεῖσσόν ἐστι κατθανεῖν.</l>
<l>ἀλγεῖ γὰρ οὐδὲν † τῶν κακῶν ᾐσθημένος· †</l>
<l>ὁ δʼ εὐτυχήσας ἐς τὸ δυστυχὲς πεσὼν</l>
<l n="640">ψυχὴν ἀλᾶται τῆς πάροιθʼ εὐπραξίας.</l>
<l>κείνη δʼ, ὁμοίως ὥσπερ οὐκ ἰδοῦσα φῶς,</l>
<l>τέθνηκε κοὐδὲν οἶδε τῶν αὑτῆς κακῶν.</l>
<l>ἐγὼ δὲ τοξεύσασα τῆς εὐδοξίας</l>
<l>λαχοῦσα πλεῖον τῆς τύχης ἡμάρτανον.</l>
<l n="645">ἃ γὰρ γυναιξὶ σώφρονʼ ἔσθʼ ηὑρημένα,</l>
<l>ταῦτʼ ἐξεμόχθουν Ἕκτορος κατὰ στέγας.</l>
<l>πρῶτον μέν, ἔνθα — κἂν προσῇ κἂν μὴ προσῇ</l>
<l n="648">ψόγος γυναιξίν — αὐτὸ τοῦτʼ ἐφέλκεται</l>
<l>κακῶς ἀκούειν, ἥτις οὐκ ἔνδον μένει,</l>
<l n="650">τούτου παρεῖσα πόθον ἔμιμνον ἐν δόμοις·</l>
<l>ἔσω τε μελάθρων κομψὰ θηλειῶν ἔπη</l>
<l>οὐκ εἰσεφρούμην, τὸν δὲ νοῦν διδάσκαλον</l>
<l>οἴκοθεν ἔχουσα χρηστὸν ἐξήρκουν ἐμοί.</l>
<l>γλώσσης τε σιγὴν ὄμμα θʼ ἥσυχον πόσει</l>
<l n="655">παρεῖχον· ᾔδη δʼ ἁμὲ χρῆν νικᾶν πόσιν,</l>
<l>κείνῳ τε νίκην ὧν ἐχρῆν παριέναι.</l>
<l>καὶ τῶνδε κληδὼν ἐς στράτευμʼ Ἀχαιϊκὸν</l>
<l>ἐλθοῦσʼ ἀπώλεσέν μʼ· ἐπεὶ γὰρ ᾑρέθην,</l>
<l>Ἀχιλλέως με παῖς ἐβουλήθη λαβεῖν</l>
<l n="660">δάμαρτα· δουλεύσω δʼ ἐν αὐθεντῶν δόμοις.</l>
<l>κεἰ μὲν παρώσασʼ Ἕκτορος φίλον κάρα</l>
<l>πρὸς τὸν παρόντα πόσιν ἀναπτύξω φρένα,</l>
<l>κακὴ φανοῦμαι τῷ θανόντι· τόνδε δʼ αὖ</l>
<l>στυγοῦσʼ ἐμαυτῆς δεσπόταις μισήσομαι.</l>
<l n="665">καίτοι λέγουσιν ὡς μίʼ εὐφρόνη χαλᾷ</l>
<l>τὸ δυσμενὲς γυναικὸς εἰς ἀνδρὸς λέχος·</l>
<l>ἀπέπτυσʼ αὐτήν, ἥτις ἄνδρα τὸν πάρος</l>
<l>καινοῖσι λέκτροις ἀποβαλοῦσʼ ἄλλον φιλεῖ.</l>
<l>ἀλλʼ οὐδὲ πῶλος ἥτις ἂν διαζυγῇ</l>
<l n="670">τῆς συντραφείσης, ῥᾳδίως ἕλξει ζυγόν.</l>
<l>καίτοι τὸ θηριῶδες ἄφθογγόν τʼ ἔφυ</l>
<l>ξυνέσει τʼ ἄχρηστον τῇ φύσει τε λείπεται.</l>
<milestone ed="p" n="673" unit="card"/>
<l>σὲ δʼ, ὦ φίλʼ Ἕκτορ, εἶχον ἄνδρʼ ἀρκοῦντά μοι</l>
<l>ξυνέσει γένει πλούτῳ τε κἀνδρείᾳ μέγαν·</l>
<l n="675">ἀκήρατον δέ μʼ ἐκ πατρὸς λαβὼν δόμων</l>
<l>πρῶτος τὸ παρθένειον ἐζεύξω λέχος.</l>
<l>καὶ νῦν ὄλωλας μὲν σύ, ναυσθλοῦμαι δʼ ἐγὼ</l>
<l>πρὸς Ἑλλάδʼ αἰχμάλωτος ἐς δοῦλον ζυγόν.</l>
<l>ἆρʼ οὐκ ἐλάσσω τῶν ἐμῶν ἔχειν κακῶν</l>
<l n="680">Πολυξένης ὄλεθρος, ἣν καταστένεις;</l>
<l>ἐμοὶ γὰρ οὐδʼ ὃ πᾶσι λείπεται βροτοῖς</l>
<l>ξύνεστιν ἐλπίς, οὐδὲ κλέπτομαι φρένας</l>
<l>πράξειν τι κεδνόν· ἡδὺ δʼ ἐστὶ καὶ δοκεῖν.</l>
</sp>
<sp>
<speaker>Χορός</speaker>
<l>ἐς ταὐτὸν ἥκεις συμφορᾶς· θρηνοῦσα δὲ</l>
<l n="685">τὸ σὸν διδάσκεις μʼ ἔνθα πημάτων κυρῶ.</l>
</sp>
<sp>
<speaker>Ἑκάβη</speaker>
<l>αὐτὴ μὲν οὔπω ναὸς εἰσέβην σκάφος,</l>
<l>γραφῇ δʼ ἰδοῦσα καὶ κλύουσʼ ἐπίσταμαι.</l>
<l>ναύταις γὰρ ἢν μὲν μέτριος ᾖ χειμὼν φέρειν,</l>
<l>προθυμίαν ἔχουσι σωθῆναι πόνων,</l>
<l n="690">ὁ μὲν παρʼ οἴαχʼ, ὁ δʼ ἐπὶ λαίφεσιν βεβώς,</l>
<l>ὁ δʼ ἄντλον εἴργων ναός· ἢν δʼ ὑπερβάλῃ</l>
<l>πολὺς ταραχθεὶς πόντος, ἐνδόντες τύχῃ</l>
<l>παρεῖσαν αὑτοὺς κυμάτων δρομήμασιν.</l>
<l>οὕτω δὲ κἀγὼ πόλλʼ ἔχουσα πήματα</l>
<l n="695">ἄφθογγός εἰμι καὶ παρεῖσʼ ἐῶ στόμα·</l>
<l>νικᾷ γὰρ οὑκ θεῶν με δύστηνος κλύδων.</l>
<l>ἀλλʼ, ὦ φίλη παῖ, τὰς μὲν Ἕκτορος τύχας</l>
<l>ἔασον· οὐ μὴ δάκρυά νιν σώσῃ τὰ σά·</l>
<l>τίμα δὲ τὸν παρόντα δεσπότην σέθεν,</l>
<l n="700">φίλον διδοῦσα δέλεαρ ἀνδρὶ σῶν τρόπων.</l>
<l>κἂν δρᾷς τάδʼ, ἐς τὸ κοινὸν εὐφρανεῖς φίλους</l>
<l>καὶ παῖδα τόνδε παιδὸς ἐκθρέψειας ἂν</l>
<l>Τροίᾳ μέγιστον ὠφέλημʼ, ἵνʼ — εἴ ποτε — </l>
<l>ἐκ σοῦ γενόμενοι παῖδες Ἴλιον πάλιν</l>
<l n="705">κατοικίσειαν, καὶ πόλις γένοιτʼ ἔτι.</l>
<l>ἀλλʼ ἐκ λόγου γὰρ ἄλλος ἐκβαίνει λόγος,</l>
<l>τίνʼ αὖ δέδορκα τόνδʼ Ἀχαιϊκὸν λάτριν</l>
<l>στείχοντα καινῶν ἄγγελον βουλευμάτων;</l>
<milestone ed="p" n="709" unit="card"/>
</sp>
<sp>
<speaker>Ταλθύβιος</speaker>
<l>Φρυγῶν ἀρίστου πρίν ποθʼ Ἕκτορος δάμαρ,</l>
<l n="710">μή με στυγήσῃς· οὐχ ἑκὼν γὰρ ἀγγελῶ.</l>
<l>Δαναῶν δὲ κοινὰ Πελοπιδῶν τʼ ἀγγέλματα <gap/>
</l>
</sp>
<sp>
<speaker>Ἀνδρομάχη</speaker>
<l>τί δʼ ἔστιν; ὥς μοι φροιμίων ἄρχῃ κακῶν.</l>
</sp>
<sp>
<speaker>Ταλθύβιος</speaker>
<l>ἔδοξε τόνδε παῖδα  <gap/> πῶς εἴπω λόγον;</l>
</sp>
<sp>
<speaker>Ἀνδρομάχη</speaker>
<l>μῶν οὐ τὸν αὐτὸν δεσπότην ἡμῖν ἔχειν;</l>
</sp>
<sp>
<speaker>Ταλθύβιος</speaker>
<l n="715">οὐδεὶς Ἀχαιῶν τοῦδε δεσπόσει ποτέ.</l>
</sp>
<sp>
<speaker>Ἀνδρομάχη</speaker>
<l>ἀλλʼ ἐνθάδʼ αὐτοῦ λείψανον Φρυγῶν λιπεῖν;</l>
</sp>
<sp>
<speaker>Ταλθύβιος</speaker>
<l>οὐκ οἶδʼ ὅπως σοι ῥᾳδίως εἴπω κακά.</l>
</sp>
<sp>
<speaker>Ἀνδρομάχη</speaker>
<l>ἐπῄνεσʼ αἰδῶ, πλὴν ἐὰν λέγῃς καλά.</l>
</sp>
<sp>
<speaker>Ταλθύβιος</speaker>
<l>κτενοῦσι σὸν παῖδʼ, ὡς πύθῃ κακὸν μέγα.</l>
</sp>
<sp>
<speaker>Ἀνδρομάχη</speaker>
<l n="720">οἴμοι, γάμων τόδʼ ὡς κλύω μεῖζον κακόν.</l>
</sp>
<sp>
<speaker>Ταλθύβιος</speaker>
<l>νικᾷ δʼ Ὀδυσσεὺς ἐν Πανέλλησιν λέγων  <gap/>
</l>
</sp>
<sp>
<speaker>Ἀνδρομάχη</speaker>
<l>αἰαῖ μάλʼ· οὐ γὰρ μέτρια πάσχομεν κακά.</l>
</sp>
<sp>
<speaker>Ταλθύβιος</speaker>
<l>λέξας ἀρίστου παῖδα μὴ τρέφειν πατρὸς  <gap/>
</l>
</sp>
<sp>
<speaker>Ἀνδρομάχη</speaker>
<l>τοιαῦτα νικήσειε τῶν αὑτοῦ πέρι.</l>
</sp>
<sp>
<speaker>Ταλθύβιος</speaker>
<l n="725">ῥῖψαι δὲ πύργων δεῖν σφε Τρωικῶν ἄπο.</l>
<l>ἀλλʼ ὣς γενέσθω, καὶ σοφωτέρα φανῇ·</l>
<l>μήτʼ ἀντέχου τοῦδʼ, εὐγενῶς δʼ ἄλγει κακοῖς,</l>
<l>μήτε σθένουσα μηδὲν ἰσχύειν δόκει.</l>
<l>ἔχεις γὰρ ἀλκὴν οὐδαμῇ. σκοπεῖν δὲ χρή·</l>
<l n="730">πόλις τʼ ὄλωλε καὶ πόσις, κρατῇ δὲ σύ,</l>
<l>ἡμεῖς δὲ πρὸς γυναῖκα μάρνασθαι μίαν</l>
<l>οἷοί τε. τούτων οὕνεκʼ οὐ μάχης ἐρᾶν</l>
<l>οὐδʼ αἰσχρὸν οὐδὲν οὐδʼ ἐπίφθονόν σε δρᾶν,</l>
<l>οὐδʼ αὖ σʼ Ἀχαιοῖς βούλομαι ῥίπτειν ἀράς.</l>
<l n="735">εἰ γάρ τι λέξεις ὧν χολώσεται στρατός,</l>
<l>οὔτʼ ἂν ταφείη παῖς ὅδʼ οὔτʼ οἴκτου τύχοι.</l>
<l>σιγῶσα δʼ εὖ τε τὰς τύχας κεκτημένη</l>
<l>τὸν τοῦδε νεκρὸν οὐκ ἄθαπτον ἂν λίποις</l>
<l>αὐτή τʼ Ἀχαιῶν πρευμενεστέρων τύχοις.</l>
<milestone ed="p" n="740" unit="card"/>
</sp>
<sp>
<speaker>Ἀνδρομάχη</speaker>
<l n="740">ὦ φίλτατʼ, ὦ περισσὰ τιμηθεὶς τέκνον,</l>
<l>θανῇ πρὸς ἐχθρῶν μητέρʼ ἀθλίαν λιπών,</l>
<l>ἡ τοῦ πατρὸς δέ σʼ εὐγένειʼ ἀποκτενεῖ,</l>
<l>ἣ τοῖσιν ἄλλοις γίγνεται σωτηρία,</l>
<l>τὸ δʼ ἐσθλὸν οὐκ ἐς καιρὸν ἦλθε σοὶ πατρός.</l>
<l n="745">ὦ λέκτρα τἀμὰ δυστυχῆ τε καὶ γάμοι,</l>
<l>οἷς ἦλθον ἐς μέλαθρον Ἕκτορός ποτε,</l>
<l>οὐ σφάγιον υἱὸν Δαναΐδαις τέξουσʼ ἐμόν,</l>
<l>ἀλλʼ ὡς τύραννον Ἀσιάδος πολυσπόρου.</l>
<l>ὦ παῖ, δακρύεις· αἰσθάνῃ κακῶν σέθεν;</l>
<l n="750">τί μου δέδραξαι χερσὶ κἀντέχῃ πέπλων,</l>
<l>νεοσσὸς ὡσεὶ πτέρυγας ἐσπίτνων ἐμάς;</l>
<l>οὐκ εἶσιν Ἕκτωρ κλεινὸν ἁρπάσας δόρυ</l>
<l>γῆς ἐξανελθὼν σοὶ φέρων σωτηρίαν,</l>
<l>οὐ συγγένεια πατρός, οὐκ ἰσχὺς Φρυγῶν·</l>
<l n="755">λυγρὸν δὲ πήδημʼ ἐς τράχηλον ὑψόθεν</l>
<l>πεσὼν ἀνοίκτως, πνεῦμʼ ἀπορρήξεις σέθεν.</l>
<l>ὦ νέον ὑπαγκάλισμα μητρὶ φίλτατον,</l>
<l>ὦ χρωτὸς ἡδὺ πνεῦμα· διὰ κενῆς ἄρα</l>
<l>ἐν σπαργάνοις σε μαστὸς ἐξέθρεψʼ ὅδε,</l>
<l n="760">μάτην δʼ ἐμόχθουν καὶ κατεξάνθην πόνοις.</l>
<l>νῦν — οὔποτʼ αὖθις — μητέρʼ ἀσπάζου σέθεν,</l>
<l>πρόσπιτνε τὴν τεκοῦσαν, ἀμφὶ δʼ ὠλένας</l>
<l>ἕλισσʼ ἐμοῖς νώτοισι καὶ στόμʼ ἅρμοσον.</l>
<l>ὦ βάρβαρʼ ἐξευρόντες Ἕλληνες κακά,</l>
<l n="765">τί τόνδε παῖδα κτείνετʼ οὐδὲν αἴτιον;</l>
<l>ὦ Τυνδάρειον ἔρνος, οὔποτʼ εἶ Διός,</l>
<l>πολλῶν δὲ πατέρων φημί σʼ ἐκπεφυκέναι,</l>
<l>Ἀλάστορος μὲν πρῶτον, εἶτα δὲ Φθόνου,</l>
<l>Φόνου τε Θανάτου θʼ ὅσα τε γῆ τρέφει κακά.</l>
<l n="770">οὐ γάρ ποτʼ αὐχῶ Ζῆνά γʼ ἐκφῦσαί σʼ ἐγώ,</l>
<l>πολλοῖσι κῆρα βαρβάροις Ἕλλησί τε.</l>
<l>ὄλοιο· καλλίστων γὰρ ὀμμάτων ἄπο</l>
<l>αἰσχρῶς τὰ κλεινὰ πεδίʼ ἀπώλεσας Φρυγῶν.</l>
<l>
<add>ἀλλʼ</add> ἄγετε φέρετε ῥίπτετʼ, εἰ ῥίπτειν δοκεῖ·</l>
<l n="775">δαίνυσθε τοῦδε σάρκας. ἔκ τε γὰρ θεῶν</l>
<l>διολλύμεσθα, παιδί τʼ οὐ δυναίμεθʼ ἂν</l>
<l>θάνατον ἀρῆξαι. κρύπτετʼ ἄθλιον δέμας</l>
<l>καὶ ῥίπτετʼ ἐς ναῦς· ἐπὶ καλὸν γὰρ ἔρχομαι</l>
<l>ὑμέναιον, ἀπολέσασα τοὐμαυτῆς τέκνον.</l>
</sp>
<sp>
<speaker>Χορός</speaker>
<l n="780">τάλαινα Τροία, μυρίους ἀπώλεσας</l>
<l>μιᾶς γυναικὸς καὶ λέχους στυγνοῦ χάριν.</l>
<milestone ed="p" n="782" unit="card"/>
</sp>
</div2>
<div2 type="anapests">
<sp>
<speaker>Ταλθύβιος</speaker>
<l>ἄγε παῖ, φίλιον πρόσπτυγμα μεθεὶς</l>
<l>μητρὸς μογερᾶς, βαῖνε πατρῴων</l>
<l>πύργων ἐπʼ ἄκρας στεφάνας, ὅθι σοι</l>
<l n="785">πνεῦμα μεθεῖναι ψῆφος ἐκράνθη.</l>
<l>λαμβάνετʼ αὐτόν. τὰ δὲ τοιάδε χρὴ</l>
<l>κηρυκεύειν, ὅστις ἄνοικτος</l>
<l>καὶ ἀναιδείᾳ τῆς ἡμετέρας</l>
<l>γνώμης μᾶλλον φίλος ἐστίν.</l>
</sp>
</div2>
<div2 type="anapests">
<sp>
<speaker>Ἑκάβη</speaker>
<l n="790">ὦ τέκνον, ὦ παῖ παιδὸς μογεροῦ,</l>
<l>συλώμεθα σὴν ψυχὴν ἀδίκως</l>
<l>μήτηρ κἀγώ. τί πάθω; τί σʼ ἐγώ,</l>
<l>δύσμορε, δράσω; τάδε σοι δίδομεν</l>
<l>πλήγματα κρατὸς στέρνων τε κόπους·</l>
<l n="795">τῶνδε γὰρ ἄρχομεν. οἲ ʼγὼ πόλεως,</l>
<l>οἴμοι δὲ σέθεν· τί γὰρ οὐκ ἔχομεν;</l>
<l>τίνος ἐνδέομεν μὴ οὐ πανσυδίᾳ</l>
<l>χωρεῖν ὀλέθρου διὰ παντός;</l>
<milestone ed="p" n="799" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>μελισσοτρόφου Σαλαμῖνος ὦ βασιλεῦ Τελαμών,</l>
<l n="800">νάσου περικύμονος οἰκήσας ἕδραν</l>
<l>τᾶς ἐπικεκλιμένας ὄχθοις ἱεροῖς, ἵνʼ ἐλαίας</l>
<l>πρῶτον ἔδειξε κλάδον γλαυκᾶς Ἀθάνα,</l>
<l>οὐράνιον στέφανον λιπαραῖσί <add>τε</add> κόσμον Ἀθήναις,</l>
<l>ἔβας ἔβας τῷ τοξοφόρῳ συναρι-</l>
<l n="805">στεύων ἅμʼ Ἀλκμήνας γόνῳ</l>
<l>Ἴλιον Ἴλιον ἐκπέρσων πόλιν</l>
<l n="807">ἁμετέραν τὸ πάροιθεν <del>ὅτʼ ἔβας ἀφʼ Ἑλλάδος</del>·</l>
</sp>
<milestone ed="p" n="809" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>ὅθʼ Ἑλλάδος ἄγαγε πρῶτον ἄνθος ἀτυζόμενος</l>
<l n="810">πώλων, Σιμόεντι δʼ ἐπʼ εὐρείτᾳ πλάταν</l>
<l>ἔσχασε ποντοπόρον καὶ ναύδετʼ ἀνήψατο πρυμνᾶν</l>
<l>καὶ χερὸς εὐστοχίαν ἐξεῖλε ναῶν,</l>
<l n="814">Λαομέδοντι φόνον· κανόνων δὲ τυκίσματα Φοίβου</l>
<l n="815">
<gap/> πυρὸς φοίνικι πνοᾷ καθελὼν</l>
<l>Τροίας ἐπόρθησε χθόνα.</l>
<l n="818">δὶς δὲ δυοῖν πιτύλοιν τείχη † περὶ †</l>
<l>Δαρδανίας <del>φοινία</del> κατέλυσεν <del>αἰχμά.</del>
</l>
</sp>
<milestone ed="p" n="820" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l n="820">μάταν ἄρʼ, ὦ χρυσέαις ἐν οἰνοχόαις ἁβρὰ βαίνων,</l>
<l>Λαομεδόντιε παῖ,</l>
<l n="823">Ζηνὸς ἔχεις κυλίκων πλήρωμα, καλλίσταν λατρείαν·</l>
<l n="825">ἁ δέ σε γειναμένα πυρὶ δαίεται·</l>
<l>ἠιόνες δʼ ἅλιαι</l>
<l n="829">ἴακχον οἰωνὸς οἷ-</l>
<l n="830">ον τεκέων ὕπερ βοᾷ,</l>
<l>ᾇ μὲν εὐνάτορας, ᾇ δὲ παῖδας,</l>
<l>ᾇ δὲ ματέρας γεραιάς.</l>
<l>τὰ δὲ σὰ δροσόεντα λουτρὰ</l>
<l>γυμνασίων τε δρόμοι</l>
<l n="835">βεβᾶσι, σὺ δὲ πρόσωπα νεα-</l>
<l>ρὰ χάρισι παρὰ Διὸς θρόνοις</l>
<l>καλλιγάλανα τρέφεις· Πριάμοιο δὲ γαῖαν</l>
<l>Ἑλλὰς ὤλεσʼ αἰχμά.</l>
</sp>
<milestone ed="p" n="840" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l n="840">Ἔρως Ἔρως, ὃς τὰ Δαρδάνεια μέλαθρά ποτʼ ἦλθες</l>
<l n="842">οὐρανίδαισι μέλων,</l>
<l n="844">ὡς τότε μὲν μεγάλως Τροίαν ἐπύργωσας, θεοῖσι</l>
<l n="845">κῆδος ἀναψάμενος. τὸ μὲν οὖν Διὸς</l>
<l>οὐκέτʼ ὄνειδος ἐρῶ·</l>
<l>τὸ τᾶς δὲ λευκοπτέρου</l>
<l n="849">φίλιον Ἁμέρας βροτοῖς</l>
<l n="850">φέγγος ὀλοὸν εἶδε γαῖαν,</l>
<l>εἶδε περγάμων ὄλεθρον,</l>
<l>τεκνοποιὸν ἔχουσα τᾶσδε</l>
<l n="854">γᾶς πόσιν ἐν θαλάμοις,</l>
<l n="855">ὃν ἀστέρων τέθριππος ἔλα-</l>
<l>βε χρύσεος ὄχος ἀναρπάσας,</l>
<l>ἐλπίδα γᾷ πατρίᾳ μεγάλαν· τὰ θεῶν δὲ</l>
<l>φίλτρα φροῦδα Τροίᾳ.</l>
</sp>
<milestone ed="p" n="860" unit="card"/>
</div2>
</div1>
<div1 type="episode">
<sp>
<speaker>Μενέλαος</speaker>
<l n="860">ὦ καλλιφεγγὲς ἡλίου σέλας τόδε,</l>
<l>ἐν ᾧ δάμαρτα τὴν ἐμὴν χειρώσομαι</l>
<l>† Ἑλένην· ὁ γὰρ δὴ πολλὰ μοχθήσας ἐγὼ</l>
<l>Μενέλαός εἰμι καὶ στράτευμʼ Ἀχαιϊκόν. †</l>
<l>ἦλθον δὲ Τροίαν οὐχ ὅσον δοκοῦσί με</l>
<l n="865">γυναικὸς οὕνεκʼ, ἀλλʼ ἐπʼ ἄνδρʼ ὃς ἐξ ἐμῶν</l>
<l>δόμων δάμαρτα ξεναπάτης ἐλῄσατο.</l>
<l>κεῖνος μὲν οὖν δέδωκε σὺν θεοῖς δίκην</l>
<l>αὐτός τε καὶ γῆ δορὶ πεσοῦσʼ Ἑλληνικῷ.</l>
<l>ἥκω δὲ τὴν τάλαιναν — οὐ γὰρ ἡδέως</l>
<l n="870">ὄνομα δάμαρτος ἥ ποτʼ ἦν ἐμὴ λέγω — </l>
<l>ἄξων· δόμοις γὰρ τοῖσδʼ ἐν αἰχμαλωτικοῖς</l>
<l>κατηρίθμηται Τρῳάδων ἄλλων μέτα.</l>
<l>οἵπερ γὰρ αὐτὴν ἐξεμόχθησαν δορί,</l>
<l>κτανεῖν ἐμοί νιν ἔδοσαν, εἴτε μὴ κτανὼν</l>
<l n="875">θέλοιμʼ ἄγεσθαι πάλιν ἐς Ἀργείαν χθόνα.</l>
<l>ἐμοὶ δʼ ἔδοξε τὸν μὲν ἐν Τροίᾳ μόρον</l>
<l>Ἑλένης ἐᾶσαι, ναυπόρῳ δʼ ἄγειν πλάτῃ</l>
<l>Ἑλληνίδʼ ἐς γῆν κᾆτʼ ἐκεῖ δοῦναι κτανεῖν,</l>
<l>ποινὰς ὅσοις τεθνᾶσʼ ἐν Ἰλίῳ φίλοι.</l>
<l n="880">ἀλλʼ εἶα χωρεῖτʼ ἐς δόμους, ὀπάονες,</l>
<l>κομίζετʼ αὐτὴν τῆς μιαιφονωτάτης</l>
<l>κόμης ἐπισπάσαντες· οὔριοι δʼ ὅταν</l>
<l>πνοαὶ μόλωσι, πέμψομέν νιν Ἑλλάδα.</l>
</sp>
<sp>
<speaker>Ἑκάβη</speaker>
<l>ὦ γῆς ὄχημα κἀπὶ γῆς ἔχων ἕδραν,</l>
<l n="885">ὅστις ποτʼ εἶ σύ, δυστόπαστος εἰδέναι,</l>
<l>Ζεύς, εἴτʼ ἀνάγκη φύσεος εἴτε νοῦς βροτῶν,</l>
<l>προσηυξάμην σε· πάντα γὰρ διʼ ἀψόφου</l>
<l>βαίνων κελεύθου κατὰ δίκην τὰ θνήτʼ ἄγεις.</l>
</sp>
<sp>
<speaker>Μενέλαος</speaker>
<l>τί δʼ ἔστιν; εὐχὰς ὡς ἐκαίνισας θεῶν.</l>
</sp>
<sp>
<speaker>Ἑκάβη</speaker>
<l n="890">αἰνῶ σε, Μενέλαʼ, εἰ κτενεῖς δάμαρτα σήν.</l>
<l>ὁρᾶν δὲ τήνδε φεῦγε, μή σʼ ἕλῃ πόθῳ.</l>
<l>αἱρεῖ γὰρ ἀνδρῶν ὄμματʼ, ἐξαιρεῖ πόλεις,</l>
<l>πίμπρησιν οἴκους· ὧδʼ ἔχει κηλήματα.</l>
<l>ἐγώ νιν οἶδα, καὶ σύ, χοἱ πεπονθότες.</l>
<milestone ed="p" n="895" unit="card"/>
</sp>
<sp>
<speaker>Ἑλένη</speaker>
<l n="895">Μενέλαε, φροίμιον μὲν ἄξιον φόβου</l>
<l>τόδʼ ἐστίν· ἐν γὰρ χερσὶ προσπόλων σέθεν</l>
<l>βίᾳ πρὸ τῶνδε δωμάτων ἐκπέμπομαι.</l>
<l>ἀτὰρ σχεδὸν μὲν οἶδά σοι μισουμένη,</l>
<l>ὅμως δʼ ἐρέσθαι βούλομαι· γνῶμαι τίνες</l>
<l n="900">Ἕλλησι καὶ σοὶ τῆς ἐμῆς ψυχῆς πέρι;</l>
</sp>
<sp>
<speaker>Μενέλαος</speaker>
<l>οὐκ εἰς ἀκριβὲς ἦλθες, ἀλλʼ ἅπας στρατὸς</l>
<l>κτανεῖν ἐμοί σʼ ἔδωκεν, ὅνπερ ἠδίκεις.</l>
</sp>
<sp>
<speaker>Ἑλένη</speaker>
<l>ἔξεστιν οὖν πρὸς ταῦτʼ ἀμείψασθαι λόγῳ,</l>
<l>ὡς οὐ δικαίως, ἢν θάνω, θανούμεθα;</l>
</sp>
<sp>
<speaker>Μενέλαος</speaker>
<l n="905">οὐκ ἐς λόγους ἐλήλυθʼ, ἀλλά σε κτενῶν.</l>
</sp>
<sp>
<speaker>Ἑκάβη</speaker>
<l>ἄκουσον αὐτῆς, μὴ θάνῃ τοῦδʼ ἐνδεής,</l>
<l>Μενέλαε, καὶ δὸς τοὺς ἐναντίους λόγους</l>
<l>ἡμῖν κατʼ αὐτῆς· τῶν γὰρ ἐν Τροίᾳ κακῶν</l>
<l>οὐδὲν κάτοισθα. συντεθεὶς δʼ ὁ πᾶς λόγος</l>
<l n="910">κτενεῖ νιν οὕτως ὥστε μηδαμοῦ φυγεῖν.</l>
</sp>
<sp>
<speaker>Μενέλαος</speaker>
<l>σχολῆς τὸ δῶρον· εἰ δὲ βούλεται λέγειν,</l>
<l>ἔξεστι. τῶν σῶν δʼ οὕνεχʼ — ὡς μάθῃ — λόγων</l>
<l>δώσω τόδʼ αὐτῇ· τῆσδε δʼ οὐ δώσω χάριν.</l>
</sp>
<sp n="*(ele/nh">
<speaker>Ἑλένη</speaker>
<l>ἴσως με, κἂν εὖ κἂν κακῶς δόξω λέγειν,</l>
<l n="915">οὐκ ἀνταμείψῃ πολεμίαν ἡγούμενος.</l>
<l>ἐγὼ δʼ, ἅ σʼ οἶμαι διὰ λόγων ἰόντʼ ἐμοῦ</l>
<l>κατηγορήσειν, ἀντιθεῖσʼ ἀμείψομαι</l>
<l>τοῖς σοῖσι τἀμὰ καὶ τὰ σʼ αἰτιάματα.</l>
<l>πρῶτον μὲν ἀρχὰς ἔτεκεν ἥδε τῶν κακῶν,</l>
<l n="920">Πάριν τεκοῦσα· δεύτερον δʼ ἀπώλεσε</l>
<l>Τροίαν τε κἄμʼ ὁ πρέσβυς οὐ κτανὼν βρέφος,</l>
<l>δαλοῦ πικρὸν μίμημʼ, Ἀλέξανδρόν ποτε.</l>
<l>ἐνθένδε τἀπίλοιπʼ ἄκουσον ὡς ἔχει.</l>
<l>ἔκρινε τρισσὸν ζεῦγος ὅδε τριῶν θεῶν·</l>
<l n="925">καὶ Παλλάδος μὲν ἦν Ἀλεξάνδρῳ δόσις</l>
<l>Φρυξὶ στρατηγοῦνθʼ Ἑλλάδʼ ἐξανιστάναι,</l>
<l>Ἥρα δʼ ὑπέσχετʼ Ἀσιάδʼ Εὐρώπης θʼ ὅρους</l>
<l>τυραννίδʼ ἕξειν, εἴ σφε κρίνειεν Πάρις·</l>
<l>Κύπρις δὲ τοὐμὸν εἶδος ἐκπαγλουμένη</l>
<l n="930">δώσειν ὑπέσχετʼ, εἰ θεὰς ὑπερδράμοι</l>
<l>κάλλει. τὸν ἔνθεν δʼ ὡς ἔχει σκέψαι λόγον·</l>
<l>νικᾷ Κύπρις θεάς, καὶ τοσόνδʼ οὑμοὶ γάμοι</l>
<l>ὤνησαν Ἑλλάδʼ· οὐ κρατεῖσθʼ ἐκ βαρβάρων,</l>
<l>οὔτʼ ἐς δόρυ σταθέντες, οὐ τυραννίδι.</l>
<l n="935">ἃ δʼ εὐτύχησεν Ἑλλάς, ὠλόμην ἐγὼ</l>
<l>εὐμορφίᾳ πραθεῖσα, κὠνειδίζομαι</l>
<l>ἐξ ὧν ἐχρῆν με στέφανον ἐπὶ κάρᾳ λαβεῖν.</l>
<l>οὔπω με φήσεις αὐτὰ τἀν ποσὶν λέγειν,</l>
<l>ὅπως ἀφώρμησʼ ἐκ δόμων τῶν σῶν λάθρα.</l>
<l n="940">ἦλθʼ οὐχὶ μικρὰν θεὸν ἔχων αὑτοῦ μέτα</l>
<l>ὁ τῆσδʼ ἀλάστωρ, εἴτʼ Ἀλέξανδρον θέλεις</l>
<l>ὀνόματι προσφωνεῖν νιν εἴτε καὶ Πάριν·</l>
<l>ὅν, ὦ κάκιστε, σοῖσιν ἐν δόμοις λιπὼν</l>
<l>Σπάρτης ἀπῆρας νηὶ Κρησίαν χθόνα.</l>
<milestone ed="p" n="945" unit="card"/>
<l n="945">εἶἑν.</l>
<l>οὐ σέ, ἀλλʼ ἐμαυτὴν τοὐπὶ τῷδʼ ἐρήσομαι·</l>
<l>τί δὴ φρονοῦσά γʼ ἐκ δόμων ἅμʼ ἑσπόμην</l>
<l>ξένῳ, προδοῦσα πατρίδα καὶ δόμους ἐμούς;</l>
<l>τὴν θεὸν κόλαζε καὶ Διὸς κρείσσων γενοῦ,</l>
<l>ὃς τῶν μὲν ἄλλων δαιμόνων ἔχει κράτος,</l>
<l n="950">κείνης δὲ δοῦλός ἐστι· συγγνώμη δʼ ἐμοί.</l>
<l>ἔνθεν δʼ ἔχοις ἂν εἰς ἔμʼ εὐπρεπῆ λόγον·</l>
<l>ἐπεὶ θανὼν γῆς ἦλθʼ Ἀλέξανδρος μυχούς,</l>
<l>χρῆν μʼ, ἡνίκʼ οὐκ ἦν θεοπόνητά μου λέχη,</l>
<l>λιποῦσαν οἴκους ναῦς ἐπʼ Ἀργείων μολεῖν.</l>
<l n="955">ἔσπευδον αὐτὸ τοῦτο· μάρτυρες δέ μοι</l>
<l>πύργων πυλωροὶ κἀπὸ τειχέων σκοποί,</l>
<l>οἳ πολλάκις μʼ ἐφηῦρον ἐξ ἐπάλξεων</l>
<l>πλεκταῖσιν ἐς γῆν σῶμα κλέπτουσαν τόδε.</l>
<l>
<del>βίᾳ δʼ ὁ καινός μʼ οὗτος ἁρπάσας πόσις</del>
</l>
<l n="960">
<del>Δηίφοβος ἄλοχον εἶχεν ἀκόντων Φρυγῶν.</del>
</l>
<l>πῶς οὖν ἔτʼ ἂν θνῄσκοιμʼ ἂν ἐνδίκως, πόσι,</l>
<l>
<gap/>
</l>
<l>πρὸς σοῦ δικαίως, ἣν ὁ μὲν βίᾳ γαμεῖ,</l>
<l>τὰ δʼ οἴκοθεν κεῖνʼ ἀντὶ νικητηρίων</l>
<l>πικρῶς ἐδούλευσʼ; εἰ δὲ τῶν θεῶν κρατεῖν</l>
<l n="965">βούλῃ, τὸ χρῄζειν ἀμαθές ἐστί σου τόδε.</l>
</sp>
<sp>
<speaker>Χορός</speaker>
<l>βασίλειʼ, ἄμυνον σοῖς τέκνοισι καὶ πάτρᾳ</l>
<l>πειθὼ διαφθείρουσα τῆσδʼ, ἐπεὶ λέγει</l>
<l>καλῶς κακοῦργος οὖσα· δεινὸν οὖν τόδε.</l>
</sp>
<sp n="*(eka/bh">
<speaker>Ἑκάβη</speaker>
<l>ταῖς θεαῖσι πρῶτα σύμμαχος γενήσομαι</l>
<l n="970">καὶ τήνδε δείξω μὴ λέγουσαν ἔνδικα.</l>
<l>ἐγὼ γὰρ Ἥραν παρθένον τε Παλλάδα</l>
<l>οὐκ ἐς τοσοῦτον ἀμαθίας ἐλθεῖν δοκῶ,</l>
<l>ὥσθʼ ἣ μὲν Ἄργος βαρβάροις ἀπημπόλα,</l>
<l>Παλλὰς δʼ Ἀθήνας Φρυξὶ δουλεύειν ποτέ,</l>
<l n="975">εἰ παιδιαῖσι καὶ χλιδῇ μορφῆς πέρι</l>
<l>ἦλθον πρὸς Ἴδην. τοῦ γὰρ οὕνεκʼ ἂν θεὰ</l>
<l>Ἥρα τοσοῦτον ἔσχʼ ἔρωτα καλλονῆς;</l>
<l>πότερον ἀμείνονʼ ὡς λάβῃ Διὸς πόσιν;</l>
<l>ἢ γάμον Ἀθηνᾶ θεῶν τίνος θηρωμένη — </l>
<l n="980">ἣ παρθενείαν πατρὸς ἐξῃτήσατο,</l>
<l>φεύγουσα λέκτρα; μὴ ἀμαθεῖς ποίει θεὰς</l>
<l n="982">τὸ σὸν κακὸν κοσμοῦσα, μὴ οὐ πείσῃς σοφούς.</l>
<l>Κύπριν δʼ ἔλεξας — ταῦτα γὰρ γέλως πολύς — </l>
<l>ἐλθεῖν ἐμῷ ξὺν παιδὶ Μενέλεω δόμους.</l>
<l n="985">οὐκ ἂν μένουσʼ ἂν ἥσυχός σʼ ἐν οὐρανῷ</l>
<l>αὐταῖς Ἀμύκλαις ἤγαγεν πρὸς Ἴλιον;</l>
<milestone ed="p" n="987" unit="card"/>
<l>ἦν οὑμὸς υἱὸς κάλλος ἐκπρεπέστατος,</l>
<l>ὁ σὸς δʼ ἰδών νιν νοῦς ἐποιήθη Κύπρις·</l>
<l>τὰ μῶρα γὰρ πάντʼ ἐστὶν Ἀφροδίτη βροτοῖς,</l>
<l n="990">καὶ τοὔνομʼ ὀρθῶς ἀφροσύνης ἄρχει θεᾶς.</l>
<l>ὃν εἰσιδοῦσα βαρβάροις ἐσθήμασι</l>
<l>χρυσῷ τε λαμπρὸν ἐξεμαργώθης φρένας.</l>
<l>ἐν μὲν γὰρ Ἄργει μίκρʼ ἔχουσʼ ἀνεστρέφου,</l>
<l>Σπάρτης δʼ ἀπαλλαχθεῖσα τὴν Φρυγῶν πόλιν</l>
<l n="995">χρυσῷ ῥέουσαν ἤλπισας κατακλύσειν</l>
<l>δαπάναισιν· οὐδʼ ἦν ἱκανά σοι τὰ Μενέλεω</l>
<l>μέλαθρα ταῖς σαῖς ἐγκαθυβρίζειν τρυφαῖς.</l>
<l>εἶἑν· βίᾳ γὰρ παῖδα φῄς <add>σʼ</add> ἄγειν ἐμόν·</l>
<l>τίς Σπαρτιατῶν ᾔσθετʼ; ἢ ποίαν βοὴν</l>
<l n="1000">ἀνωλόλυξας — Κάστορος νεανίου</l>
<l>τοῦ συζύγου τʼ ἔτʼ ὄντος, οὐ κατʼ ἄστρα πω;</l>
<l>ἐπεὶ δὲ Τροίαν ἦλθες Ἀργεῖοί τέ σου</l>
<l>κατʼ ἴχνος, ἦν δὲ δοριπετὴς ἀγωνία,</l>
<l>εἰ μὲν τὰ τοῦδε κρείσσονʼ ἀγγέλλοιτό σοι,</l>
<l n="1005">Μενέλαον ᾔνεις, παῖς ὅπως λυποῖτʼ ἐμὸς</l>
<l>ἔχων ἔρωτος ἀνταγωνιστὴν μέγαν·</l>
<l>εἰ δʼ εὐτυχοῖεν Τρῶες, οὐδὲν ἦν ὅδε.</l>
<l>ἐς τὴν τύχην δʼ ὁρῶσα τοῦτʼ ἤσκεις, ὅπως</l>
<l>ἕποιʼ ἅμʼ αὐτῇ, τῇ ἀρετῇ δʼ οὐκ ἤθελες.</l>
<l n="1010">κἄπειτα πλεκταῖς σῶμα σὸν κλέπτειν λέγεις</l>
<l>πύργων καθιεῖσʼ, ὡς μένουσʼ ἀκουσίως;</l>
<l>ποῦ δῆτʼ ἐλήφθης ἢ βρόχους ἀρτωμένη</l>
<l>ἢ φάσγανον θήγουσʼ, ἃ γενναία γυνὴ</l>
<l>δράσειεν ἂν ποθοῦσα τὸν πάρος πόσιν;</l>
<l n="1015">καίτοι σʼ ἐνουθέτουν γε πολλὰ πολλάκις·</l>
<l>Ὦ θύγατερ, ἔξελθʼ· οἱ δʼ ἐμοὶ παῖδες γάμους</l>
<l>ἄλλους γαμοῦσι, σὲ δʼ ἐπὶ ναῦς Ἀχαιϊκὰς</l>
<l>πέμψω συνεκκλέψασα· καὶ παῦσον μάχης</l>
<l>Ἕλληνας ἡμᾶς τε. ἀλλὰ σοὶ τόδʼ ἦν πικρόν.</l>
<l n="1020">ἐν τοῖς Ἀλεξάνδρου γὰρ ὕβριζες δόμοις</l>
<l>καὶ προσκυνεῖσθαι βαρβάρων ὕπʼ ἤθελες·</l>
<l>μεγάλα γὰρ ἦν σοι.  — κἀπὶ τοῖσδε σὸν δέμας</l>
<l>ἐξῆλθες ἀσκήσασα κἄβλεψας πόσει</l>
<l>τὸν αὐτὸν αἰθέρʼ, ὦ κατάπτυστον κάρα·</l>
<l n="1025">ἣν χρῆν ταπεινὴν ἐν πέπλων ἐρειπίοις,</l>
<l>φρίκῃ τρέμουσαν, κρᾶτʼ ἀπεσκυθισμένην</l>
<l>ἐλθεῖν, τὸ σῶφρον τῆς ἀναιδείας πλέον</l>
<l>ἔχουσαν ἐπὶ τοῖς πρόσθεν ἡμαρτημένοις.</l>
<l>Μενέλαʼ, ἵνʼ εἰδῇς οἷ τελευτήσω λόγον,</l>
<l n="1030">στεφάνωσον Ἑλλάδʼ ἀξίως τήνδε κτανὼν</l>
<l>σαυτοῦ, νόμον δὲ τόνδε ταῖς ἄλλαισι θὲς</l>
<l>γυναιξί, θνῄσκειν ἥτις ἂν προδῷ πόσιν.</l>
</sp>
<milestone ed="p" n="1033" unit="card"/>
<sp>
<speaker>Χορός</speaker>
<l>Μενέλαε, προγόνων τʼ ἀξίως δόμων τε σῶν</l>
<l>τεῖσαι δάμαρτα κἀφελοῦ, πρὸς Ἑλλάδος,</l>
<l n="1035">ψόγον τὸ θῆλύ τʼ, εὐγενὴς ἐχθροῖς φανείς.</l>
</sp>
<sp>
<speaker>Μενέλαος</speaker>
<l>ἐμοὶ σὺ συμπέπτωκας ἐς ταὐτὸν λόγου,</l>
<l>ἑκουσίως τήνδʼ ἐκ δόμων ἐλθεῖν ἐμῶν</l>
<l>ξένας ἐς εὐνάς· χἡ Κύπρις κόμπου χάριν</l>
<l>λόγοις ἐνεῖται.  — βαῖνε λευστήρων πέλας</l>
<l n="1040">πόνους τʼ Ἀχαιῶν ἀπόδος ἐν μικρῷ μακροὺς</l>
<l>θανοῦσʼ, ἵνʼ εἰδῇς μὴ καταισχύνειν ἐμέ.</l>
</sp>
<sp>
<speaker>Ἑλένη</speaker>
<l>μή, πρός σε γονάτων, τὴν νόσον τὴν τῶν θεῶν</l>
<l>προσθεὶς ἐμοὶ κτάνῃς με, συγγίγνωσκε δέ.</l>
</sp>
<sp>
<speaker>Ἑκάβη</speaker>
<l>μηδʼ οὓς ἀπέκτεινʼ ἥδε συμμάχους προδῷς·</l>
<l n="1045">ἐγὼ πρὸ κείνων καὶ τέκνων σε λίσσομαι.</l>
</sp>
<sp>
<speaker>Μενέλαος</speaker>
<l>παῦσαι, γεραιά· τῆσδε δʼ οὐκ ἐφρόντισα.</l>
<l>λέγω δὲ προσπόλοισι πρὸς πρύμνας νεῶν</l>
<l>τήνδʼ ἐκκομίζειν, ἔνθα ναυστολήσεται.</l>
</sp>
<sp>
<speaker>Ἑκάβη</speaker>
<l>μή νυν νεὼς σοὶ ταὐτὸν ἐσβήτω σκάφος.</l>
</sp>
<sp>
<speaker>Μενέλαος</speaker>
<l n="1050">τί δʼ ἔστι; μεῖζον βρῖθος ἢ πάροιθʼ ἔχει;</l>
</sp>
<sp>
<speaker>Ἑκάβη</speaker>
<l>οὐκ ἔστʼ ἐραστὴς ὅστις οὐκ ἀεὶ φιλεῖ.</l>
</sp>
<sp>
<speaker>Μενέλαος</speaker>
<l>ὅπως ἂν ἐκβῇ τῶν ἐρωμένων ὁ νοῦς.</l>
<l>ἔσται δʼ ἃ βούλῃ· ναῦν γὰρ οὐκ ἐσβήσεται</l>
<l>ἐς ἥνπερ ἡμεῖς· καὶ γὰρ οὐ κακῶς λέγεις·</l>
<l n="1055">ἐλθοῦσα δʼ Ἄργος ὥσπερ ἀξία κακῶς</l>
<l>κακὴ θανεῖται καὶ γυναιξὶ σωφρονεῖν</l>
<l>πάσαισι θήσει. ῥᾴδιον μὲν οὐ τόδε·</l>
<l>ὅμως δʼ ὁ τῆσδʼ ὄλεθρος ἐς φόβον βαλεῖ</l>
<l>τὸ μῶρον αὐτῶν, κἂν ἔτʼ ὦσʼ ἐχθίονες.</l>
<milestone ed="p" n="1060" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l n="1060">οὕτω δὴ τὸν ἐν Ἰλίῳ</l>
<l>ναὸν καὶ θυόεντα βω-</l>
<l>μὸν προύδωκας Ἀχαιοῖς,</l>
<l>ὦ Ζεῦ, καὶ πελάνων φλόγα</l>
<l>σμύρνης αἰθερίας τε κα-</l>
<l n="1065">πνὸν καὶ Πέργαμον ἱερὰν</l>
<l>Ἰδαῖά τʼ Ἰδαῖα κισσοφόρα νάπη</l>
<l>χιόνι κατάρυτα ποταμίᾳ</l>
<l n="1069">τέρμονα πρωτόβολόν θʼ ἁλίῳ,</l>
<l n="1070">τὰν καταλαμπομέναν ζαθέαν θεράπναν.</l>
</sp>
<milestone ed="p" n="1071" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>φροῦδαί σοι θυσίαι χορῶν τʼ</l>
<l>εὔφημοι κέλαδοι κατʼ ὄρ-</l>
<l>φναν τε παννυχίδες θεῶν,</l>
<l>χρυσέων τε ξοάνων τύποι</l>
<l n="1075">Φρυγῶν τε ζάθεοι σελᾶ-</l>
<l>ναι συνδώδεκα πλήθει.</l>
<l>μέλει μέλει μοι τάδʼ εἰ φρονεῖς, ἄναξ,</l>
<l>οὐράνιον ἕδρανον ἐπιβεβὼς</l>
<l>αἰθέρα τε πτόλεως ὀλομένας,</l>
<l n="1080">ἃν πυρὸς αἰθομένα κατέλυσεν ὁρμά.</l>
</sp>
<milestone ed="p" n="1081" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>ὦ φίλος ὦ πόσι μοι,</l>
<l>σὺ μὲν φθίμενος ἀλαίνεις</l>
<l n="1085">ἄθαπτος ἄνυδρος, ἐμὲ δὲ πόντιον σκάφος</l>
<l>ἀίσσον πτεροῖσι πορεύσει</l>
<l>ἱππόβοτον Ἄργος, ἵνα τείχεα</l>
<l>λάινα Κυκλώπιʼ οὐράνια νέμονται.</l>
<l>τέκνων δὲ πλῆθος ἐν πύλαις</l>
<l n="1090">δάκρυσι κατᾴορα στένει·</l>
<l>βοᾷ βοᾷ·</l>
<l>Μᾶτερ, ὤμοι, μόναν δή μʼ Ἀχαιοὶ κομί-</l>
<l>ζουσι σέθεν ἀπʼ ὀμμάτων</l>
<l>κυανέαν ἐπὶ ναῦν</l>
<l n="1095">εἰναλίαισι πλάταις</l>
<l>ἢ Σαλαμῖνʼ ἱερὰν</l>
<l>ἢ δίπορον κορυφὰν</l>
<l>Ἴσθμιον, ἔνθα πύλας</l>
<l>Πέλοπος ἔχουσιν ἕδραι.</l>
</sp>
<milestone ed="p" n="1100" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l n="1100">εἴθʼ ἀκάτου Μενέλα</l>
<l>μέσον πέλαγος ἰούσας,</l>
<l>δίπαλτον ἱερὸν ἀνὰ μέσον πλατᾶν πέσοι</l>
<l>Αἰγαίου κεραυνοφαὲς πῦρ,</l>
<l n="1105">Ἰλιόθεν ὅτε με πολύδακρυν</l>
<l>Ἑλλάδι λάτρευμα γᾶθεν ἐξορίζει,</l>
<l>χρύσεα δʼ ἔνοπτρα, παρθένων</l>
<l>χάριτας, ἔχουσα τυγχάνει</l>
<l>Διὸς κόρα·</l>
<l n="1110">μηδὲ γαῖάν ποτʼ ἔλθοι Λάκαιναν πατρῷ-</l>
<l>όν τε θάλαμον ἑστίας,</l>
<l>μηδὲ πόλιν Πιτάνας</l>
<l>χαλκόπυλόν τε θεάν,</l>
<l>δύσγαμον αἶσχος ἑλὼν</l>
<l n="1115">Ἑλλάδι τᾷ μεγάλᾳ</l>
<l>καὶ Σιμοεντιάσιν</l>
<l>μέλεα πάθεα ῥοῇσιν.</l>
</sp>
<milestone ed="p" n="1118" unit="card"/>
</div2>
</div1>
<div1 type="episode">
<div2 type="anapests">
<sp>
<speaker>Χορός</speaker>
<l>ἰὼ ἰώ,</l>
<l>καίνʼ ἐκ καινῶν μεταβάλλουσαι</l>
<l>χθονὶ συντυχίαι. λεύσσετε Τρώων</l>
<l n="1120">τόνδʼ Ἀστυάνακτʼ ἄλοχοι μέλεαι</l>
<l>νεκρόν, ὃν πύργων δίσκημα πικρὸν</l>
<l>Δαναοὶ κτείναντες ἔχουσιν.</l>
<milestone ed="p" n="1123" unit="card"/>
</sp>
<sp>
<speaker>Ταλθύβιος</speaker>
<l>Ἑκάβη, νεὼς μὲν πίτυλος εἷς λελειμμένος</l>
<l>λάφυρα τἀπίλοιπʼ Ἀχιλλείου τόκου</l>
<l n="1125">μέλλει πρὸς ἀκτὰς ναυστολεῖν Φθιώτιδας·</l>
<l>αὐτὸς δʼ ἀνῆκται Νεοπτόλεμος, καινάς τινας</l>
<l>Πηλέως ἀκούσας συμφοράς, ὥς νιν χθονὸς</l>
<l>Ἄκαστος ἐκβέβληκεν, ὁ Πελίου γόνος.</l>
<l>οὗ θᾶσσον οὕνεκʼ, ἢ χάριν μονῆς ἔχων,</l>
<l n="1130">φροῦδος, μετʼ αὐτοῦ δʼ Ἀνδρομάχη, πολλῶν ἐμοὶ</l>
<l>δακρύων ἀγωγός, ἡνίκʼ ἐξώρμα χθονός,</l>
<l>πάτραν τʼ ἀναστένουσα καὶ τὸν Ἕκτορος</l>
<l>τύμβον προσεννέπουσα. καί σφʼ ᾐτήσατο</l>
<l>θάψαι νεκρὸν τόνδʼ, ὃς πεσὼν ἐκ τειχέων</l>
<l n="1135">ψυχὴν ἀφῆκεν Ἕκτορος τοῦ σοῦ γόνος·</l>
<l>φόβον τʼ Ἀχαιῶν, χαλκόνωτον ἀσπίδα</l>
<l>τήνδʼ, ἣν πατὴρ τοῦδʼ ἀμφὶ πλεύρʼ ἐβάλλετο,</l>
<l>μή νυν πορεῦσαι Πηλέως ἐφʼ ἑστίαν,</l>
<l>μηδʼ ἐς τὸν αὐτὸν θάλαμον, οὗ νυμφεύσεται</l>
<l n="1140">μήτηρ νεκροῦ τοῦδʼ Ἀνδρομάχη, λύπας ὁρᾶν,</l>
<l>ἀλλʼ ἀντὶ κέδρου περιβόλων τε λαΐνων</l>
<l>ἐν τῇδε θάψαι παῖδα· σὰς δʼ ἐς ὠλένας</l>
<l>δοῦναι, πέπλοισιν ὡς περιστείλῃς νεκρὸν</l>
<l>στεφάνοις θʼ, ὅση σοι δύναμις, ὡς ἔχει τὰ σά·</l>
<l n="1145">ἐπεὶ βέβηκε, καὶ τὸ δεσπότου τάχος</l>
<l>ἀφείλετʼ αὐτὴν παῖδα μὴ δοῦναι τάφῳ.</l>
<l>ἡμεῖς μὲν οὖν, ὅταν σὺ κοσμήσῃς νέκυν,</l>
<l>γῆν τῷδʼ ἐπαμπισχόντες ἀροῦμεν δόρυ·</l>
<l>σὺ δʼ ὡς τάχιστα πρᾶσσε τἀπεσταλμένα.</l>
<l n="1150">ἑνὸς μὲν οὖν μόχθου σʼ ἀπαλλάξας ἔχω·</l>
<l>Σκαμανδρίους γὰρ τάσδε διαπερῶν ῥοὰς</l>
<l>ἔλουσα νεκρὸν κἀπένιψα τραύματα.</l>
<l>ἀλλʼ εἶμʼ ὀρυκτὸν τῷδʼ ἀναρρήξων τάφον,</l>
<l>ὡς σύντομʼ ἡμῖν τἀπʼ ἐμοῦ τε κἀπὸ σοῦ</l>
<l n="1155">ἐς ἓν ξυνελθόντʼ οἴκαδʼ ὁρμήσῃ πλάτην.</l>
<milestone ed="p" n="1156" unit="card"/>
</sp>
<sp n="*(eka/bh">
<speaker>Ἑκάβη</speaker>
<l>θέσθʼ ἀμφίτορνον ἀσπίδʼ Ἕκτορος πέδῳ,</l>
<l>λυπρὸν θέαμα κοὐ φίλον λεύσσειν ἐμοί.</l>
<l>ὦ μείζονʼ ὄγκον δορὸς ἔχοντες ἢ φρενῶν,</l>
<l>τί τόνδʼ, Ἀχαιοί, παῖδα δείσαντες φόνον</l>
<l n="1160">καινὸν διειργάσασθε; μὴ Τροίαν ποτὲ</l>
<l>πεσοῦσαν ὀρθώσειεν; οὐδὲν ἦτʼ ἄρα,</l>
<l>ὅθʼ Ἕκτορος μὲν εὐτυχοῦντος ἐς δόρυ</l>
<l>διωλλύμεσθα μυρίας τʼ ἄλλης χερός,</l>
<l>πόλεως δʼ ἁλούσης καὶ Φρυγῶν ἐφθαρμένων</l>
<l n="1165">βρέφος τοσόνδʼ ἐδείσατʼ· οὐκ αἰνῶ φόβον,</l>
<l>ὅστις φοβεῖται μὴ διεξελθὼν λόγῳ.</l>
<milestone ed="p" n="1168" unit="card"/>
<l>ὦ φίλταθʼ, ὥς σοι θάνατος ἦλθε δυστυχής.</l>
<l>εἰ μὲν γὰρ ἔθανες πρὸ πόλεως, ἥβης τυχὼν</l>
<l>γάμων τε καὶ τῆς ἰσοθέου τυραννίδος,</l>
<l n="1170">μακάριος ἦσθʼ ἄν, εἴ τι τῶνδε μακάριον·</l>
<l>νῦν δʼ αὔτʼ ἰδὼν μὲν γνούς τε σῇ ψυχῇ, τέκνον,</l>
<l>οὐκ οἶσθʼ, ἐχρήσω δʼ οὐδὲν ἐν δόμοις ἔχων.</l>
<l>δύστηνε, κρατὸς ὥς σʼ ἔκειρεν ἀθλίως</l>
<l>τείχη πατρῷα, Λοξίου πυργώματα,</l>
<l n="1175">ὃν πόλλʼ ἐκήπευσʼ ἡ τεκοῦσα βόστρυχον</l>
<l>φιλήμασίν τʼ ἔδωκεν, ἔνθεν ἐκγελᾷ</l>
<l>ὀστέων ῥαγέντων φόνος, ἵνʼ αἰσχρὰ μὴ λέγω.</l>
<l>ὦ χεῖρες, ὡς εἰκοὺς μὲν ἡδείας πατρὸς</l>
<l>κέκτησθʼ, ἐν ἄρθροις δʼ ἔκλυτοι πρόκεισθέ μοι.</l>
<l n="1180">ὦ πολλὰ κόμπους ἐκβαλὸν φίλον στόμα,</l>
<l>ὄλωλας, ἐψεύσω μʼ, ὅτʼ ἐσπίπτων πέπλους,</l>
<l>Ὦ μῆτερ, ηὔδας, ἦ πολύν σοι βοστρύχων</l>
<l>πλόκαμον κεροῦμαι, πρὸς τάφον θʼ ὁμηλίκων</l>
<l>κώμους ἀπάξω, φίλα διδοὺς προσφθέγματα.</l>
<l n="1185">σὺ δʼ οὐκ ἔμʼ, ἀλλʼ ἐγὼ σὲ τὸν νεώτερον,</l>
<l>γραῦς ἄπολις ἄτεκνος, ἄθλιον θάπτω νεκρόν.</l>
<l>οἴμοι, τὰ πόλλʼ ἀσπάσμαθʼ αἵ τʼ ἐμαὶ τροφαὶ</l>
<l>ὕπνοι τʼ ἐκεῖνοι φροῦδά μοι. τί καί ποτε</l>
<l>γράψειεν ἄν σε μουσοποιὸς ἐν τάφῳ;</l>
<l n="1190">Τὸν παῖδα τόνδʼ ἔκτειναν Ἀργεῖοί ποτε</l>
<l>δείσαντες;  — αἰσχρὸν τοὐπίγραμμά γʼ Ἑλλάδι.</l>
<l>ἀλλʼ οὖν πατρῴων οὐ λαχὼν ἕξεις ὅμως</l>
<l>ἐν ᾗ ταφήσῃ χαλκόνωτον ἰτέαν.</l>
<l>ὦ καλλίπηχυν Ἕκτορος βραχίονα</l>
<l n="1195">σῴζουσʼ, ἄριστον φύλακʼ ἀπώλεσας σέθεν.</l>
<l>ὡς ἡδὺς ἐν πόρπακι σῷ κεῖται τύπος</l>
<l>ἴτυός τʼ ἐν εὐτόρνοισι περιδρόμοις ἱδρώς,</l>
<l>ὃν ἐκ μετώπου πολλάκις πόνους ἔχων</l>
<l>ἔσταζεν Ἕκτωρ προστιθεὶς γενειάδι.</l>
<l n="1200">φέρετε, κομίζετʼ ἀθλίῳ κόσμον νεκρῷ</l>
<l>ἐκ τῶν παρόντων· οὐ γὰρ ἐς κάλλος τύχας</l>
<l>δαίμων δίδωσιν· ὧν δʼ ἔχω, λήψῃ τάδε.</l>
<l>θνητῶν δὲ μῶρος ὅστις εὖ πράσσειν δοκῶν</l>
<l>βέβαια χαίρει· τοῖς τρόποις γὰρ αἱ τύχαι,</l>
<l n="1205">ἔμπληκτος ὡς ἄνθρωπος, ἄλλοτʼ ἄλλοσε</l>
<l>πηδῶσι, κοὐδεὶς αὐτὸς εὐτυχεῖ ποτε.</l>
</sp>
<sp>
<speaker>Χορός</speaker>
<l>καὶ μὴν πρόχειρον αἵδε σοι σκυλευμάτων</l>
<l>Φρυγίων φέρουσι κόσμον ἐξάπτειν νεκρῷ.</l>
</sp>
<sp>
<speaker>Ἑκάβη</speaker>
<l>ὦ τέκνον, οὐχ ἵπποισι νικήσαντά σε</l>
<l n="1210">οὐδʼ ἥλικας τόξοισιν, οὓς Φρύγες νόμους</l>
<l>τιμῶσιν, οὐκ ἐς πλησμονὰς θηρωμένη,</l>
<l>μήτηρ πατρός σοι προστίθησʼ ἀγάλματα</l>
<l>τῶν σῶν ποτʼ ὄντων· νῦν δέ σʼ ἡ θεοστυγὴς</l>
<l>ἀφείλεθʼ Ἑλένη, πρὸς δὲ καὶ ψυχὴν σέθεν</l>
<l n="1215">ἔκτεινε καὶ πάντʼ οἶκον ἐξαπώλεσεν.</l>
<milestone ed="p" n="1216" unit="card"/>
</sp>
</div2>
<div2 type="lyric">
<sp>
<speaker>Χορός</speaker>
<l>ἒ ἔ, φρενῶν</l>
<l>ἔθιγες ἔθιγες· ὦ μέγας ἐμοί ποτʼ ἂν</l>
<l n="1217b">ἀνάκτωρ πόλεως.</l>
<milestone ed="p" n="1218" unit="card"/>
</sp>
<sp>
<speaker>Ἑκάβη</speaker>
<l>ἃ δʼ ἐν γάμοισι χρῆν σε προσθέσθαι χροῒ</l>
<l>Ἀσιατίδων γήμαντα τὴν ὑπερτάτην,</l>
<l n="1220">Φρύγια πέπλων ἀγάλματʼ ἐξάπτω χροός.</l>
<l>σύ τʼ, ὦ ποτʼ οὖσα καλλίνικε, μυρίων</l>
<l>μῆτερ τροπαίων, Ἕκτορος φίλον σάκος,</l>
<l>στεφανοῦ· θανῇ γὰρ οὐ θανοῦσα σὺν νεκρῷ·</l>
<l>ἐπεὶ σὲ πολλῷ μᾶλλον ἢ τὰ τοῦ σοφοῦ</l>
<l n="1225">κακοῦ τʼ Ὀδυσσέως ἄξιον τιμᾶν ὅπλα.</l>
<milestone ed="p" n="1226" unit="card"/>
</sp>
</div2>
<div2 type="lyric">
<sp>
<speaker>Χορός</speaker>
<l>αἰαῖ αἰαῖ· πικρὸν ὄδυρμα  <gap/>
</l>
<l n="1228">γαῖά σʼ ὦ τέκνον δέξεται.</l>
<l>στέναζε, μᾶτερ,</l>
</sp>
<sp>
<speaker>Ἑκάβη</speaker>
<l>αἰαῖ.</l>
</sp>
<sp>
<speaker>Χορός</speaker>
<l n="1230">νεκρῶν ἴακχον.</l>
</sp>
<sp>
<speaker>Ἑκάβη</speaker>
<l>οἴμοι <del>μοι</del>.</l>
</sp>
<sp>
<speaker>Χορός</speaker>
<l>οἴμοι δῆτα σῶν ἀλάστων κακῶν.</l>
<milestone ed="p" n="1232" unit="card"/>
</sp>
<sp>
<speaker>Ἑκάβη</speaker>
<l>τελαμῶσιν ἕλκη τὰ μὲν ἐγώ σʼ ἰάσομαι,</l>
<l>τλήμων ἰατρός, ὄνομʼ ἔχουσα, τἄργα δʼ οὔ·</l>
<l>τὰ δʼ ἐν νεκροῖσι φροντιεῖ πατὴρ σέθεν.</l>
<milestone ed="p" n="1235" unit="card"/>
</sp>
<sp>
<speaker>Χορός</speaker>
<l n="1235">ἄρασσʼ ἄρασσε κρᾶτα</l>
<l>πιτύλους διδοῦσα χειρός,</l>
<l>ἰώ μοί μοι.</l>
</sp>
<sp>
<speaker>Ἑκάβη</speaker>
<l>ὦ φίλταται γυναῖκες  <gap/>
</l>
</sp>
<sp>
<speaker>Χορός</speaker>
<l>Ἑκάβη, σὰς ἔνεπε· τίνα θροεῖς αὐδάν;</l>
<milestone ed="p" n="1240" unit="card"/>
</sp>
</div2>
<div2 type="iambic">
<sp>
<speaker>Ἑκάβη</speaker>
<l n="1240">οὐκ ἦν ἄρʼ ἐν θεοῖσι πλὴν οὑμοὶ πόνοι</l>
<l>Τροία τε πόλεων ἔκκριτον μισουμένη,</l>
<l>μάτην δʼ ἐβουθυτοῦμεν. εἰ δὲ μὴ θεὸς</l>
<l>ἔστρεψε τἄνω περιβαλὼν κάτω χθονός,</l>
<l>ἀφανεῖς ἂν ὄντες οὐκ ἂν ὑμνήθημεν ἂν</l>
<l n="1245">μούσαις ἀοιδὰς δόντες ὑστέρων βροτῶν.</l>
<l>χωρεῖτε, θάπτετʼ ἀθλίῳ τύμβῳ νεκρόν·</l>
<l>ἔχει γὰρ οἷα δεῖ γε νερτέρων στέφη.</l>
<l>δοκῶ δὲ τοῖς θανοῦσι διαφέρειν βραχύ,</l>
<l>εἰ πλουσίων τις τεύξεται κτερισμάτων·</l>
<l n="1250">κενὸν δὲ γαύρωμʼ ἐστὶ τῶν ζώντων τόδε.</l>
<milestone ed="p" n="1251" unit="card"/>
</sp>
</div2>
<div2 type="anapests">
<sp>
<speaker>Χορός</speaker>
<l>ἰὼ ἰώ·</l>
<l>μελέα μήτηρ, ἣ τὰς μεγάλας</l>
<l>ἐλπίδας ἐν σοὶ κατέκναψε βίου.</l>
<l>μέγα δʼ ὀλβισθεὶς ὡς ἐκ πατέρων</l>
<l>ἀγαθῶν ἐγένου,</l>
<l n="1255">δεινῷ θανάτῳ διόλωλας.</l>
<l>ἔα ἔα·</l>
<l n="1256b">τίνας Ἰλιάσιν ταῖσδʼ ἐν κορυφαῖς</l>
<l>λεύσσω φλογέας δαλοῖσι χέρας</l>
<l>διερέσσοντας; μέλλει Τροίᾳ</l>
<l>καινόν τι κακὸν προσέσεσθαι.</l>
<milestone ed="p" n="1260" unit="card"/>
</sp>
<sp>
<speaker>Ταλθύβιος</speaker>
<l n="1260">αὐδῶ λοχαγοῖς, οἳ τέταχθʼ ἐμπιμπράναι</l>
<l>Πριάμου τόδʼ ἄστυ, μηκέτʼ ἀργοῦσαν φλόγα</l>
<l>ἐν χειρὶ σῴζειν, ἀλλὰ πῦρ ἐνιέναι,</l>
<l>ὡς ἂν κατασκάψαντες Ἰλίου πόλιν</l>
<l>στελλώμεθʼ οἴκαδʼ ἄσμενοι Τροίας ἄπο.</l>
<l n="1265">ὑμεῖς δʼ, ἵνʼ αὑτὸς λόγος ἔχῃ μορφὰς δύο,</l>
<l>χωρεῖτε, Τρώων παῖδες, ὀρθίαν ὅταν</l>
<l>σάλπιγγος ἠχὼ δῶσιν ἀρχηγοὶ στρατοῦ,</l>
<l>πρὸς ναῦς Ἀχαιῶν, ὡς ἀποστέλλησθε γῆς.</l>
<l>σύ τʼ, ὦ γεραιὰ δυστυχεστάτη γύναι,</l>
<l n="1270">ἕπου. μεθήκουσίν σʼ Ὀδυσσέως πάρα</l>
<l>οἵδʼ, ᾧ σε δούλην κλῆρος ἐκπέμπει πάτρας.</l>
</sp>
<sp>
<speaker>Ἑκάβη</speaker>
<l>οἲ ʼγὼ τάλαινα· τοῦτο δὴ τὸ λοίσθιον</l>
<l>καὶ τέρμα πάντων τῶν ἐμῶν ἤδη κακῶν·</l>
<l>ἔξειμι πατρίδος, πόλις ὑφάπτεται πυρί.</l>
<l n="1275">ἀλλʼ, ὦ γεραιὲ πούς, ἐπίσπευσον μόλις,</l>
<l>ὡς ἀσπάσωμαι τὴν ταλαίπωρον πόλιν.</l>
<l>ὦ μεγάλα δή ποτʼ ἀμπνέουσʼ ἐν βαρβάροις</l>
<l>Τροία, τὸ κλεινὸν ὄνομʼ ἀφαιρήσῃ τάχα.</l>
<l>πιμπρᾶσί σʼ, ἡμᾶς δʼ ἐξάγουσʼ ἤδη χθονὸς</l>
<l n="1280">δούλας· ἰὼ θεοί. καὶ τί τοὺς θεοὺς καλῶ;</l>
<l>καὶ πρὶν γὰρ οὐκ ἤκουσαν ἀνακαλούμενοι.</l>
<l>φέρʼ ἐς πυρὰν δράμωμεν· ὡς κάλλιστά μοι</l>
<l>σὺν τῇδε πατρίδι κατθανεῖν πυρουμένῃ.</l>
</sp>
<sp>
<speaker>Ταλθύβιος</speaker>
<l>ἐνθουσιᾷς, δύστηνε, τοῖς σαυτῆς κακοῖς.</l>
<l n="1285">ἀλλʼ ἄγετε, μὴ φείδεσθʼ· Ὀδυσσέως δὲ χρὴ</l>
<l>ἐς χεῖρα δοῦναι τήνδε καὶ πέμπειν γέρας.</l>
<milestone ed="p" n="1287" unit="card"/>
</sp>
</div2>
<div2 type="lyric">
<sp>
<speaker>Ἑκάβη</speaker>
<l>ὀττοτοτοτοτοῖ.</l>
<l>Κρόνιε, πρύτανι Φρύγιε, γενέτα</l>
<l>πάτερ, ἀνάξια τᾶς Δαρδάνου</l>
<l n="1290">γονᾶς τάδʼ οἷα πάσχομεν δέδορκας;</l>
</sp>
<sp>
<speaker>Χορός</speaker>
<l>δέδορκεν, ἁ δὲ μεγαλόπολις</l>
<l>ἄπολις ὄλωλεν οὐδʼ ἔτʼ ἔστι Τροία.</l>
</sp>
<sp>
<speaker>Ἑκάβη</speaker>
<l n="1294">ὀττοτοτοτοτοῖ.</l>
<l n="1295">λέλαμπεν Ἴλιος, Περ-</l>
<l>γάμων τε πυρὶ καταίθεται τέραμνα</l>
<l>καὶ πόλις ἄκρα τε τειχέων.</l>
</sp>
<sp>
<speaker>Χορός</speaker>
<l>πτέρυγι δὲ καπνὸς ὥς τις οὐ-</l>
<l>ρανίᾳ πεσοῦσα δορὶ καταφθίνει γᾶ.</l>
<l n="1300">μαλερὰ μέλαθρα πυρὶ κατάδρομα</l>
<l>δαΐῳ τε λόγχᾳ.</l>
<milestone ed="p" n="1302" unit="card"/>
</sp>
</div2>
<div2 type="strophe" n="1">
<sp>
<speaker>Ἑκάβη</speaker>
<l>ἰὼ γᾶ τρόφιμε τῶν ἐμῶν τέκνων.</l>
</sp>
<sp>
<speaker>Χορός</speaker>
<l>ἓ ἕ.</l>
</sp>
<sp>
<speaker>Ἑκάβη</speaker>
<l>ὦ τέκνα, κλύετε, μάθετε ματρὸς αὐδάν.</l>
</sp>
<sp>
<speaker>Χορός</speaker>
<l>ἰαλέμῳ τοὺς θανόντας ἀπύεις.</l>
</sp>
<sp>
<speaker>Ἑκάβη</speaker>
<l n="1305">γεραιά γʼ ἐς πέδον τιθεῖσα μέλεα καὶ</l>
<l>χερσὶ γαῖαν κτυποῦσα δισσαῖς.</l>
</sp>
<sp>
<speaker>Χορός</speaker>
<l>διάδοχά σοι γόνυ τίθημι γαίᾳ</l>
<l>τοὺς ἐμοὺς καλοῦσα νέρθεν</l>
<l>ἀθλίους ἀκοίτας.</l>
</sp>
<sp>
<speaker>Ἑκάβη</speaker>
<l n="1310">ἀγόμεθα φερόμεθʼ  <gap/>
</l>
</sp>
<sp>
<speaker>Χορός</speaker>
<l>ἄλγος ἄλγος βοᾷς.</l>
</sp>
<sp>
<speaker>Ἑκάβη</speaker>
<l>δούλειον ὑπὸ μέλαθρον.</l>
</sp>
<sp>
<speaker>Χορός</speaker>
<l>ἐκ πάτρας γʼ ἐμᾶς.</l>
</sp>
<sp>
<speaker>Ἑκάβη</speaker>
<l>ἰώ.</l>
<l>Πρίαμε Πρίαμε, σὺ μὲν ὀλόμενος</l>
<l>ἄταφος ἄφιλος</l>
<l>ἄτας ἐμᾶς ἄιστος εἶ.</l>
</sp>
<sp>
<speaker>Χορός</speaker>
<l n="1315">μέλας γὰρ ὄσσε κατεκάλυψε</l>
<l>θάνατος ὅσιος ἀνοσίαις σφαγαῖσιν.</l>
</sp>
<milestone ed="p" n="1317" unit="card"/>
</div2>
<div2 type="antistrophe" n="1">
<sp>
<speaker>Ἑκάβη</speaker>
<l>ἰὼ θεῶν μέλαθρα καὶ πόλις φίλα,</l>
</sp>
<sp>
<speaker>Χορός</speaker>
<l>ἓ ἕ.</l>
</sp>
<sp>
<speaker>Ἑκάβη</speaker>
<l>τὰν φόνιον ἔχετε φλόγα δορός τε λόγχαν.</l>
</sp>
<sp>
<speaker>Χορός</speaker>
<l>τάχʼ ἐς φίλαν γᾶν πεσεῖσθʼ ἀνώνυμοι.</l>
</sp>
<sp>
<speaker>Ἑκάβη</speaker>
<l n="1320">κόνις δʼ ἴσα καπνῷ πτέρυγι πρὸς αἰθέρα</l>
<l>ᾆστον οἴκων ἐμῶν με θήσει.</l>
</sp>
<sp>
<speaker>Χορός</speaker>
<l>ὄνομα δὲ γᾶς ἀφανὲς εἶσιν· ἄλλᾳ δʼ</l>
<l>ἄλλο φροῦδον, οὐδʼ ἔτʼ ἔστιν</l>
<l>ἁ τάλαινα Τροία.</l>
</sp>
<sp>
<speaker>Ἑκάβη</speaker>
<l n="1325">ἐμάθετʼ, ἐκλύετε;</l>
</sp>
<sp>
<speaker>Χορός</speaker>
<l>Περγάμων <add>γε</add> κτύπον.</l>
</sp>
<sp>
<speaker>Ἑκάβη</speaker>
<l>ἔνοσις ἅπασαν ἔνοσις  <gap/>
</l>
</sp>
<sp>
<speaker>Χορός</speaker>
<l>ἐπικλύσει πόλιν.</l>
</sp>
<sp>
<speaker>Ἑκάβη</speaker>
<l>ἰώ·</l>
<l>τρομερὰ μέλεα, φέρετʼ ἐμὸν ἴχνος·</l>
<l>ἴτʼ ἐπί, τάλανα,</l>
<l n="1330">δούλειον ἁμέραν βίου.</l>
</sp>
<sp>
<speaker>Χορός</speaker>
<l>ἰὼ τάλαινα πόλις· ὅμως δὲ</l>
<l>πρόφερε πόδα σὸν ἐπὶ πλάτας Ἀχαιῶν.</l>
</sp>
</div2>
</div1>
</body>
</text>
</TEI.2>

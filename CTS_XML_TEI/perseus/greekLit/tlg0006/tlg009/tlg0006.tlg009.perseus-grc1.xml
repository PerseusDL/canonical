<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Her.">Heracles</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol. 2</title>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>Judith Nelson</name>
<resp>tagging</resp>
</respStmt>
<item>Basic SGML tagging</item>
</change>
<change>
<date>4/16/93</date>
<respStmt>
<name>EM</name>
<resp>ed.</resp>
</respStmt>
<item>Changed Herakles to Heracles in HEAD</item>
</change>
<change>
<date>6/95</date>
<respStmt>
<name>Lisa Cerrato</name>
<resp>ed.</resp>
</respStmt>
<item>Added speaker tags where needed.</item>
</change>
<change>
<date>10/98</date>
<respStmt>
<name>Bill Merrill</name>
<resp>ed.</resp>
</respStmt>
<item>Fixed cardbreaks at 772, added line nos. 771b, 772b, made line 854 a LACUNA.</item>
</change>
<change>
<date>11-Jan-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: eur.her_murray_gk.xml,v $
Revision 1.1  2013-09-13 11:17:31  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:23  gcrane
tagging now should be compatible with CTS

Revision 1.4  2012-02-14 18:12:30  ajones06
Standardized and in a few cases added in header info.

Revision 1.3  2011-09-07 13:57:46  rsingh04 adding rend=displayNum to lb tags

Revision 1.2  2011-01-13 03:38:25  gcrane more refinements making these files SDL compatible

Revision 1.1  2010-12-25 19:01:41  gcrane our existing files but with L tags converted to LB milestones --

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:27  packel removed stray item tags

Revision 1.1  2005/07/25 14:34:00  packel
Converted to XML

Revision 1.10  2004/04/21 20:27:27  mimno added card 1s

Revision 1.9  2003/09/09 18:02:08  amahoney put spaces around em-dash entity so as not to confuse morphology stuff

Revision 1.8  2003/07/01 22:16:11  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/04 20:34:32  dasmith
Added separate funder entity to TEI header.

Revision 1.6  2000/02/17 15:51:39  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.5  2000/01/11 20:40:41  amahoney convert to P3

</item>
</change>
</revisionDesc>
</teiHeader>
<text lang="greek">
<body>
<div1 type="episode">
<milestone ed="p" n="1" unit="card"/>
<sp n="*)amfitru/wn">
<speaker>Ἀμφιτρύων</speaker>
<l>Τίς τὸν Διὸς σύλλεκτρον οὐκ οἶδεν βροτῶν,</l>
<l>Ἀργεῖον Ἀμφιτρύωνʼ, ὃν Ἀλκαῖός ποτε</l>
<l>ἔτιχθʼ ὁ Περσέως, πατέρα τόνδʼ Ἡρακλέους;</l>
<l>ὃς τάσδε Θήβας ἔσχον, ἔνθʼ ὁ γηγενὴς</l>
<l n="5">σπαρτῶν στάχυς ἔβλαστεν, ὧν γένους Ἄρης</l>
<l>ἔσωσʼ ἀριθμὸν ὀλίγον, οἳ Κάδμου πόλιν</l>
<l>τεκνοῦσι παίδων παισίν. ἔνθεν ἐξέφυ</l>
<l>Κρέων Μενοικέως παῖς, ἄναξ τῆσδε χθονός.</l>
<l>Κρέων δὲ Μεγάρας τῆσδε γίγνεται πατήρ,</l>
<l n="10">ἣν πάντες ὑμεναίοισι Καδμεῖοί ποτε</l>
<l>λωτῷ συνηλάλαξαν, ἡνίκʼ εἰς ἐμοὺς</l>
<l>δόμους ὁ κλεινὸς Ἡρακλῆς νιν ἤγετο.</l>
<l>λιπὼν δὲ Θήβας, οὗ κατῳκίσθην ἐγώ,</l>
<l>Μεγάραν τε τήνδε πενθερούς τε παῖς ἐμὸς</l>
<l n="15">Ἀργεῖα τείχη καὶ Κυκλωπίαν πόλιν</l>
<l>ὠρέξατʼ οἰκεῖν, ἣν ἐγὼ φεύγω κτανὼν</l>
<l>Ἠλεκτρύωνα· συμφορὰς δὲ τὰς ἐμὰς</l>
<l>ἐξευμαρίζων καὶ πάτραν οἰκεῖν θέλων,</l>
<l>καθόδου δίδωσι μισθὸν Εὐρυσθεῖ μέγαν,</l>
<l n="20">ἐξημερῶσαι γαῖαν, εἴθʼ Ἥρας ὕπο</l>
<l>κέντροις δαμασθεὶς εἴτε τοῦ χρεὼν μέτα.</l>
<l>καὶ τοὺς μὲν ἄλλους ἐξεμόχθησεν πόνους,</l>
<l>τὸ λοίσθιον δὲ Ταινάρου διὰ στόμα</l>
<l>βέβηκʼ ἐς Ἅιδου, τὸν τρισώματον κύνα</l>
<l n="25">ἐς φῶς ἀνάξων, ἔνθεν οὐχ ἥκει πάλιν.</l>
<milestone ed="p" n="26" unit="card"/>
<l>γέρων δὲ δή τις ἔστι Καδμείων λόγος</l>
<l>ὡς ἦν πάρος Δίρκης τις εὐνήτωρ Λύκος</l>
<l>τὴν ἑπτάπυργον τήνδε δεσπόζων πόλιν,</l>
<l>τὼ λευκοπώλω πρὶν τυραννῆσαι χθονὸς</l>
<l n="30">Ἀμφίονʼ ἠδὲ Ζῆθον, ἐκγόνω Διός.</l>
<l>οὗ ταὐτὸν ὄνομα παῖς πατρὸς κεκλημένος,</l>
<l>Καδμεῖος οὐκ ὤν, ἀλλʼ ἀπʼ Εὐβοίας μολών,</l>
<l>κτείνει Κρέοντα καὶ κτανὼν ἄρχει χθονός,</l>
<l>στάσει νοσοῦσαν τήνδʼ ἐπεσπεσὼν πόλιν.</l>
<l n="35">ἡμῖν δὲ κῆδος ἐς Κρέοντʼ ἀνημμένον</l>
<l>κακὸν μέγιστον, ὡς ἔοικε, γίγνεται.</l>
<l>τοὐμοῦ γὰρ ὄντος παιδὸς ἐν μυχοῖς χθονὸς</l>
<l>ὁ καινὸς οὗτος τῆσδε γῆς ἄρχων Λύκος</l>
<l>τοὺς Ἡρακλείους παῖδας ἐξελεῖν θέλει</l>
<l n="40">κτανὼν δάμαρτά <add>θʼ</add>, ὡς φόνῳ σβέσῃ φόνον,</l>
<l>κἄμʼ — εἴ τι δὴ χρὴ κἄμʼ ἐν ἀνδράσιν λέγειν</l>
<l>γέροντʼ ἀχρεῖον — μή ποθʼ οἵδʼ ἠνδρωμένοι</l>
<l>μήτρωσιν ἐκπράξωσιν αἵματος δίκην.</l>
<l>ἐγὼ δέ — λείπει γάρ με τοῖσδʼ ἐν δώμασιν</l>
<l n="45">τροφὸν τέκνων οἰκουρόν, ἡνίκα χθονὸς</l>
<l>μέλαιναν ὄρφνην εἰσέβαινε, παῖς ἐμός — </l>
<l>σὺν μητρί, τέκνα μὴ θάνωσʼ Ἡρακλέους,</l>
<l>βωμὸν καθίζω τόνδε σωτῆρος Διός,</l>
<l>ὃν καλλινίκου δορὸς ἄγαλμʼ ἱδρύσατο</l>
<l n="50">Μινύας κρατήσας οὑμὸς εὐγενὴς τόκος.</l>
<l>πάντων δὲ χρεῖοι τάσδʼ ἕδρας φυλάσσομεν,</l>
<l>σίτων ποτῶν ἐσθῆτος, ἀστρώτῳ πέδῳ</l>
<l>πλευρὰς τιθέντες· ἐκ γὰρ ἐσφραγισμένοι</l>
<l>δόμων καθήμεθʼ ἀπορίᾳ σωτηρίας.</l>
<l n="55">φίλων δὲ τοὺς μὲν οὐ σαφεῖς ὁρῶ φίλους,</l>
<l>οἳ δʼ ὄντες ὀρθῶς ἀδύνατοι προσωφελεῖν.</l>
<l>τοιοῦτον ἀνθρώποισιν ἡ δυσπραξία·</l>
<l>ἧς μήποθʼ ὅστις καὶ μέσως εὔνους ἐμοὶ</l>
<l>τύχοι, φίλων ἔλεγχον ἀψευδέστατον.</l>
</sp>
<milestone ed="p" n="60" unit="card"/>
<sp>
<speaker>Μεγάρα</speaker>
<l n="60">ὦ πρέσβυ, Ταφίων ὅς ποτʼ ἐξεῖλες πόλιν</l>
<l>στρατηλατήσας κλεινὰ Καδμείων δορός,</l>
<l>ὡς οὐδὲν ἀνθρώποισι τῶν θείων σαφές.</l>
<l>ἐγὼ γὰρ οὔτʼ ἐς πατέρʼ ἀπηλάθην τύχης,</l>
<l>ὃς οὕνεκʼ ὄλβου μέγας ἐκομπάσθη ποτέ,</l>
<l n="65">ἔχων τυραννίδʼ, ἧς μακραὶ λόγχαι πέρι</l>
<l>πηδῶσʼ ἔρωτι σώματʼ εἰς εὐδαίμονα,</l>
<l>ἔχων δὲ τέκνα· κἄμʼ ἔδωκε παιδὶ σῷ</l>
<l>ἐπίσημον εὐνὴν Ἡρακλεῖ συνοικίσας.</l>
<l>καὶ νῦν ἐκεῖνα μὲν θανόντʼ ἀνέπτατο,</l>
<l n="70">ἐγὼ δὲ καὶ σὺ μέλλομεν θνῄσκειν, γέρον,</l>
<l>οἵ θʼ Ἡράκλειοι παῖδες, οὓς ὑπὸ πτεροῖς</l>
<l>σῴζω νεοσσοὺς ὄρνις ὣς ὑφειμένη.</l>
<l>οἳ δʼ εἰς ἔλεγχον ἄλλος ἄλλοθεν πίτνων,</l>
<l>Ὦ μῆτερ, αὐδᾷ, ποῖ πατὴρ ἄπεστι γῆς;</l>
<l n="75">τί δρᾷ, πόθʼ ἥξει; τῷ νέῳ δʼ ἐσφαλμένοι</l>
<l>ζητοῦσι τὸν τεκόντʼ· ἐγὼ δὲ διαφέρω</l>
<l>λόγοισι, μυθεύουσα. θαυμάζων δʼ ὅταν</l>
<l>πύλαι ψοφῶσι, πᾶς ἀνίστησιν πόδα,</l>
<l>ὡς πρὸς πατρῷον προσπεσούμενοι γόνυ.</l>
<l n="80">νῦν οὖν τίνʼ ἐλπίδʼ ἢ πέδον σωτηρίας</l>
<l>ἐξευμαρίζῃ, πρέσβυ; πρὸς σὲ γὰρ βλέπω.</l>
<l>ὡς οὔτε γαίας ὅριʼ ἂν ἐκβαῖμεν λάθρᾳ·</l>
<l>φυλακαὶ γὰρ ἡμῶν κρείσσονες κατʼ ἐξόδους·</l>
<l>οὔτʼ ἐν φίλοισιν ἐλπίδες σωτηρίας</l>
<l n="85">ἔτʼ εἰσὶν ἡμῖν. ἥντινʼ οὖν γνώμην ἔχεις</l>
<l>λέγʼ ἐς τὸ κοινόν, μὴ θανεῖν ἕτοιμον ᾖ.</l>
</sp>
<sp>
<speaker>Ἀμφιτρύων</speaker>
<l n="88">ὦ θύγατερ, οὔτοι ῥᾴδιον τὰ τοιάδε</l>
<l>φαύλως παραινεῖν, σπουδάσαντʼ ἄνευ πόνου·</l>
<l n="87">χρόνον δὲ μηκύνωμεν ὄντες ἀσθενεῖς.</l>
</sp>
<sp>
<speaker>Μεγάρα</speaker>
<l n="90">λύπης τι προσδεῖς ἢ φιλεῖς οὕτω φάος;</l>
</sp>
<sp>
<speaker>Ἀμφιτρύων</speaker>
<l>καὶ τῷδε χαίρω καὶ φιλῶ τὰς ἐλπίδας.</l>
</sp>
<sp>
<speaker>Μεγάρα</speaker>
<l>κἀγώ· δοκεῖν δὲ τἀδόκητʼ οὐ χρή, γέρον.</l>
</sp>
<sp>
<speaker>Ἀμφιτρύων</speaker>
<l>ἐν ταῖς ἀναβολαῖς τῶν κακῶν ἔνεστʼ ἄκη.</l>
</sp>
<sp>
<speaker>Μεγάρα</speaker>
<l>ὁ δʼ ἐν μέσῳ με λυπρὸς ὢν δάκνει χρόνος.</l>
</sp>
<sp>
<speaker>Ἀμφιτρύων</speaker>
<l n="95">ἔτʼ ἂν γένοιτʼ, ὦ θύγατερ, οὔριος δρόμος</l>
<l>ἐκ τῶν παρόντων τῶνδʼ ἐμοὶ καὶ σοὶ κακῶν,</l>
<l>ἔλθοι τʼ ἔτʼ ἂν παῖς οὑμός, εὐνήτωρ δὲ σός.</l>
<l>ἀλλʼ ἡσύχαζε καὶ δακρυρρόους τέκνων</l>
<l>πηγὰς ἀφαίρει καὶ παρευκήλει λόγοις,</l>
<l n="100">κλέπτουσα μύθοις ἀθλίους κλοπὰς ὅμως.</l>
<l>κάμνουσι γάρ τοι καὶ βροτῶν αἱ συμφοραί,</l>
<l>καὶ πνεύματʼ ἀνέμων οὐκ ἀεὶ ῥώμην ἔχει·</l>
<l>οἵ τʼ εὐτυχοῦντες διὰ τέλους οὐκ εὐτυχεῖς.</l>
<l>ἐξίσταται γὰρ πάντʼ ἀπʼ ἀλλήλων δίχα.</l>
<l n="105">οὗτος δʼ ἀνὴρ ἄριστος ὅστις ἐλπίσι</l>
<l>πέποιθεν αἰεί· τὸ δʼ ἀπορεῖν ἀνδρὸς κακοῦ.</l>
<milestone ed="p" n="107" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ὑπώροφα μέλαθρα καὶ</l>
<l>γεραιὰ δέμνιʼ, ἀμφὶ βάκτροις</l>
<l>ἔρεισμα θέμενος, ἐστάλην</l>
<l n="110">ἰηλέμων γόων ἀοι-</l>
<l>δὸς ὥστε πολιὸς ὄρνις,</l>
<l>ἔπεα μόνον καὶ δόκη-</l>
<l>μα νυκτερωπὸν ἐννύχων ὀνείρων,</l>
<l>τρομερὰ μέν, ἀλλʼ ὅμως πρόθυμʼ.</l>
<l>ὦ τέκεα, τέκεα πατρὸς ἀπάτορʼ,</l>
<l n="115">ὦ γεραιὲ σύ τε τάλαινα μᾶ-</l>
<l>τερ, ἃ τὸν Ἀίδα δόμοις</l>
<l>πόσιν ἀναστενάζεις.</l>
</sp>
<milestone ed="p" n="119" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>μὴ προκάμητε πόδα βαρύ τε</l>
<l n="120">κῶλον ὥστε πρὸς πετραῖον</l>
<l>λέπας † ζυγηφόρον πῶλον</l>
<l>ἀνέντες ὡς βάρος φέρον</l>
<l>τροχηλάτοιο πώλου †.</l>
<l>λαβοῦ χερῶν καὶ πέπλων,</l>
<l>ὅτου λέλοιπε ποδὸς ἀμαυρὸν ἴχνος·</l>
<l n="125">γέρων γέροντα παρακόμιζʼ,</l>
<l n="127">ᾧ ξύνοπλα δόρατα νέα νέῳ</l>
<l n="126">τὸ πάρος ἐν ἡλίκων πόνοις</l>
<l n="128">ξυνῆν ποτʼ, εὐκλεεστάτας</l>
<l>πατρίδος οὐκ ὀνείδη.</l>
</sp>
<milestone ed="p" n="130" unit="card"/>
</div2>
<div2 type="epode">
<sp>
<speaker>Χορός</speaker>
<l n="130">ἴδετε, πατέρος ὡς γορ-</l>
<l>γῶπες αἵδε προσφερεῖς</l>
<l>ὀμμάτων αὐγαί,</l>
<l>τὸ δὲ κακοτυχὲς οὐ λέλοιπεν ἐκ τέκνων</l>
<l>οὐδʼ ἀποίχεται χάρις.</l>
<l n="135">Ἑλλὰς ὦ ξυμμάχους</l>
<l>οἵους οἵους ὀλέσα-</l>
<l>σα τούσδʼ ἀποστερήσῃ.</l>
</sp>
<milestone ed="p" n="138" unit="card"/>
</div2>
</div1>
<div1 type="episode">
<sp>
<speaker>Χορός</speaker>
<l>ἀλλʼ εἰσορῶ γὰρ τῆσδε κοίρανον χθονὸς</l>
<l>Λύκον περῶντα τῶνδε δωμάτων πέλας.</l>
</sp>
<sp>
<speaker>Λύκος</speaker>
<l n="140">τὸν Ἡράκλειον πατέρα καὶ ξυνάορον,</l>
<l>εἰ χρή μʼ, ἐρωτῶ· χρὴ δʼ, ἐπεί γε δεσπότης</l>
<l>ὑμῶν καθέστηχʼ, ἱστορεῖν ἃ βούλομαι.</l>
<l>τίνʼ ἐς χρόνον ζητεῖτε μηκῦναι βίον;</l>
<l>τίνʼ ἐλπίδʼ ἀλκήν τʼ εἰσορᾶτε μὴ θανεῖν;</l>
<l n="145">ἢ τὸν παρʼ Ἅιδῃ πατέρα τῶνδε κείμενον</l>
<l>πιστεύεθʼ ἥξειν; ὡς ὑπὲρ τὴν ἀξίαν</l>
<l>τὸ πένθος αἴρεσθʼ, εἰ θανεῖν ὑμᾶς χρεών,</l>
<l>σὺ μὲν καθʼ Ἑλλάδʼ ἐκβαλὼν κόμπους κενούς,</l>
<l>ὡς σύγγαμός σοι Ζεὺς τέκ<add>νου τε κ</add>οινεών,</l>
<l n="150">σὺ δʼ ὡς ἀρίστου φωτὸς ἐκλήθης δάμαρ.</l>
<l>τί δὴ τὸ σεμνὸν σῷ κατείργασται πόσει,</l>
<l>ὕδραν ἕλειον εἰ διώλεσε κτανὼν</l>
<l>ἢ τὸν Νέμειον θῆρα; ὃν ἐν βρόχοις ἑλὼν</l>
<l>βραχίονός φησʼ ἀγχόναισιν ἐξελεῖν.</l>
<l n="155">τοῖσδʼ ἐξαγωνίζεσθε; τῶνδʼ ἄρʼ οὕνεκα</l>
<l>τοὺς Ἡρακλείους παῖδας οὐ θνῄσκειν χρεών;</l>
<l>ὃς ἔσχε δόξαν οὐδὲν ὢν εὐψυχίας</l>
<l>θηρῶν ἐν αἰχμῇ, τἄλλα δʼ οὐδὲν ἄλκιμος,</l>
<l>ὃς οὔποτʼ ἀσπίδʼ ἔσχε πρὸς λαιᾷ χερὶ</l>
<l n="160">οὐδʼ ἦλθε λόγχης ἐγγύς, ἀλλὰ τόξʼ ἔχων,</l>
<l>κάκιστον ὅπλον, τῇ φυγῇ πρόχειρος ἦν.</l>
<l>ἀνδρὸς δʼ ἔλεγχος οὐχὶ τόξʼ εὐψυχίας,</l>
<l>ἀλλʼ ὃς μένων βλέπει τε κἀντιδέρκεται</l>
<l>δορὸς ταχεῖαν ἄλοκα τάξιν ἐμβεβώς.</l>
<l n="165">ἔχει δὲ τοὐμὸν οὐκ ἀναίδειαν, γέρον,</l>
<l>ἀλλʼ εὐλάβειαν· οἶδα γὰρ κατακτανὼν</l>
<l>Κρέοντα πατέρα τῆσδε καὶ θρόνους ἔχων.</l>
<l>οὔκουν τραφέντων τῶνδε τιμωροὺς ἐμοὺς</l>
<l>χρῄζω λιπέσθαι τῶν δεδραμένων δίκην.</l>
</sp>
<milestone ed="p" n="170" unit="card"/>
<sp n="*)amfitru/wn">
<speaker>Ἀμφιτρύων</speaker>
<l n="170">τῷ τοῦ Διὸς μὲν Ζεὺς ἀμυνέτω μέρει</l>
<l>παιδός· τὸ δʼ εἰς ἔμʼ, Ἡράκλεις, ἐμοὶ μέλει</l>
<l>λόγοισι τὴν τοῦδʼ ἀμαθίαν ὑπὲρ σέθεν</l>
<l>δεῖξαι· κακῶς γάρ σʼ οὐκ ἐατέον κλύειν.</l>
<l>πρῶτον μὲν οὖν τἄρρητʼ — ἐν ἀρρήτοισι γὰρ</l>
<l n="175">τὴν σὴν νομίζω δειλίαν, Ἡράκλεες — </l>
<l>σὺν μάρτυσιν θεοῖς δεῖ μʼ ἀπαλλάξαι σέθεν.</l>
<l>Διὸς κεραυνόν τʼ ἠρόμην τέθριππά τε,</l>
<l>ἐν οἷς βεβηκὼς τοῖσι γῆς βλαστήμασιν</l>
<l>Γίγασι πλευροῖς πτήνʼ ἐναρμόσας βέλη</l>
<l n="180">τὸν καλλίνικον μετὰ θεῶν ἐκώμασεν·</l>
<l>τετρασκελές θʼ ὕβρισμα, Κενταύρων γένος,</l>
<l>Φολόην ἐπελθών, ὦ κάκιστε βασιλέων,</l>
<l>ἐροῦ τίνʼ ἄνδρʼ ἄριστον ἐγκρίνειαν ἄν,</l>
<l>ἢ οὐ παῖδα τὸν ἐμόν, ὃν σὺ φῂς εἶναι δοκεῖν.</l>
<l n="185">Δίρφυν τʼ ἐρωτῶν ἥ σʼ ἔθρεψʼ Ἀβαντίδα  <gap/>
</l>
<l>οὐκ ἄν σʼ ἐπαινέσειεν· οὐ γὰρ ἔσθʼ ὅπου</l>
<l>ἐσθλόν τι δράσας μάρτυρʼ ἂν λάβοις πάτραν.</l>
<l>τὸ πάνσοφον δʼ εὕρημα, τοξήρη σαγήν,</l>
<l>μέμφῃ· κλύων νῦν τἀπʼ ἐμοῦ σοφὸς γενοῦ.</l>
<l n="190">ἀνὴρ ὁπλίτης δοῦλός ἐστι τῶν ὅπλων</l>
<l>καὶ τοῖσι συνταχθεῖσιν οὖσι μὴ ἀγαθοῖς</l>
<l>αὐτὸς τέθνηκε δειλίᾳ τῇ τῶν πέλας,</l>
<l>θραύσας τε λόγχην οὐκ ἔχει τῷ σώματι</l>
<l>θάνατον ἀμῦναι, μίαν ἔχων ἀλκὴν μόνον·</l>
<l n="195">ὅσοι δὲ τόξοις χεῖρʼ ἔχουσιν εὔστοχον,</l>
<l>ἓν μὲν τὸ λῷστον, μυρίους οἰστοὺς ἀφεὶς</l>
<l>ἄλλοις τὸ σῶμα ῥύεται μὴ κατθανεῖν,</l>
<l>ἑκὰς δʼ ἀφεστὼς πολεμίους ἀμύνεται</l>
<l>τυφλοῖς ὁρῶντας οὐτάσας τοξεύμασιν</l>
<l n="200">τὸ σῶμά τʼ οὐ δίδωσι τοῖς ἐναντίοις,</l>
<l>ἐν εὐφυλάκτῳ δʼ ἐστί· τοῦτο δʼ ἐν μάχῃ</l>
<l>σοφὸν μάλιστα, δρῶντα πολεμίους κακῶς</l>
<l>σῴζειν τὸ σῶμα, μὴ ʼκ τύχης ὡρμισμένον.</l>
<l>λόγοι μὲν οἵδε τοῖσι σοῖς ἐναντίαν</l>
<l n="205">γνώμην ἔχουσι τῶν καθεστώτων πέρι.</l>
<l>παῖδας δὲ δὴ τί τούσδʼ ἀποκτεῖναι θέλεις;</l>
<l>τί σʼ οἵδʼ ἔδρασαν; ἕν τί σʼ ἡγοῦμαι σοφόν,</l>
<l>εἰ τῶν ἀρίστων τἄκγονʼ αὐτὸς ὢν κακὸς</l>
<l>δέδοικας. ἀλλὰ τοῦθʼ ὅμως ἡμῖν βαρύ,</l>
<l n="210">εἰ δειλίας σῆς κατθανούμεθʼ εἵνεκα,</l>
<l>ὃ χρῆν σʼ ὑφʼ ἡμῶν τῶν ἀμεινόνων παθεῖν,</l>
<l>εἰ Ζεὺς δικαίας εἶχεν εἰς ἡμᾶς φρένας.</l>
<l>εἰ δʼ οὖν ἔχειν γῆς σκῆπτρα τῆσδʼ αὐτὸς θέλεις,</l>
<l>ἔασον ἡμᾶς φυγάδας ἐξελθεῖν χθονός·</l>
<l n="215">βίᾳ δὲ δράσῃς μηδέν, ἢ πείσῃ βίαν,</l>
<l>ὅταν θεοῦ σοι πνεῦμα μεταβαλὸν τύχῃ.</l>
<milestone ed="p" n="217" unit="card"/>
<l>φεῦ·</l>
<l>ὦ γαῖα Κάδμου· καὶ γὰρ ἐς σὲ ἀφίξομαι</l>
<l>λόγους ὀνειδιστῆρας ἐνδατούμενος·</l>
<l>τοιαῦτʼ ἀμύνεθʼ Ἡρακλεῖ τέκνοισί τε;</l>
<l n="220">ὃς εἷς Μινύαισι πᾶσι διὰ μάχης μολὼν</l>
<l>Θήβαις ἔθηκεν ὄμμʼ ἐλεύθερον βλέπειν.</l>
<l>οὐδʼ Ἑλλάδʼ ᾔνεσʼ — οὐδʼ ἀνέξομαί ποτε</l>
<l>σιγῶν — κακίστην λαμβάνων ἐς παῖδʼ ἐμόν,</l>
<l>ἣν χρῆν νεοσσοῖς τοῖσδε πῦρ λόγχας ὅπλα</l>
<l n="225">φέρουσαν ἐλθεῖν, ποντίων καθαρμάτων</l>
<l>χέρσου τʼ ἀμοιβάς — ὧν ἐμόχθησας χάριν.</l>
<l>τὰ δʼ, ὦ τέκνʼ, ὑμῖν οὔτε Θηβαίων πόλις</l>
<l>οὔθʼ Ἑλλὰς ἀρκεῖ· πρὸς δʼ ἔμʼ ἀσθενῆ φίλον</l>
<l>δεδόρκατʼ, οὐδὲν ὄντα πλὴν γλώσσης ψόφον.</l>
<l n="230">ῥώμη γὰρ ἐκλέλοιπεν ἣν πρὶν εἴχομεν,</l>
<l>γήρᾳ δὲ τρομερὰ γυῖα κἀμαυρὸν σθένος.</l>
<l>εἰ δʼ ἦ νέος τε κἄτι σώματος κρατῶν,</l>
<l>λαβὼν ἂν ἔγχος τοῦδε τοὺς ξανθοὺς πλόκους</l>
<l>καθῃμάτωσʼ ἄν, ὥστʼ Ἀτλαντικῶν πέραν</l>
<l n="235">φεύγειν ὅρων ἂν δειλίᾳ τοὐμὸν δόρυ.</l>
</sp>
<sp>
<speaker>Χορός</speaker>
<l>ἆρʼ οὐκ ἀφορμὰς τοῖς λόγοισιν ἁγαθοὶ</l>
<l>θνητῶν ἔχουσι, κἂν βραδύς τις ᾖ λέγειν;</l>
</sp>
<sp>
<speaker>Λύκος</speaker>
<l>σὺ μὲν λέγʼ ἡμᾶς οἷς πεπύργωσαι λόγοις,</l>
<l>ἐγὼ δὲ δράσω σʼ ἀντὶ τῶν λόγων κακῶς.</l>
<l n="240">ἄγʼ, οἳ μὲν Ἑλικῶνʼ, οἳ δὲ Παρνασοῦ πτυχὰς</l>
<l>τέμνειν ἄνωχθʼ ἐλθόντες ὑλουργοὺς δρυὸς</l>
<l>κορμούς· ἐπειδὰν δʼ ἐσκομισθῶσιν πόλει,</l>
<l>βωμὸν πέριξ νήσαντες ἀμφήρη ξύλα</l>
<l>ἐμπίμπρατʼ αὐτῶν καὶ πυροῦτε σώματα</l>
<l n="245">πάντων, ἵνʼ εἰδῶσʼ οὕνεκʼ οὐχ ὁ κατθανὼν</l>
<l>κρατεῖ χθονὸς τῆσδʼ, ἀλλʼ ἐγὼ τὰ νῦν τάδε.</l>
<l>ὑμεῖς δέ, πρέσβεις, ταῖς ἐμαῖς ἐναντίοι</l>
<l>γνώμαισιν ὄντες, οὐ μόνον στενάξετε</l>
<l>τοὺς Ἡρακλείους παῖδας, ἀλλὰ καὶ δόμου</l>
<l n="250">τύχας, ὅταν πάσχῃ τι, μεμνήσεσθε δὲ</l>
<l>δοῦλοι γεγῶτες τῆς ἐμῆς τυραννίδος.</l>
<milestone ed="p" n="252" unit="card"/>
</sp>
<sp>
<speaker>Χορός</speaker>
<l>— ὦ γῆς λοχεύμαθʼ, οὓς Ἄρης σπείρει ποτὲ</l>
<l>λάβρον δράκοντος ἐξερημώσας γένυν,</l>
<l>οὐ σκῆπτρα, χειρὸς δεξιᾶς ἐρείσματα,</l>
<l n="255">ἀρεῖτε καὶ τοῦδʼ ἀνδρὸς ἀνόσιον κάρα</l>
<l>καθαιματώσεθʼ, ὅστις οὐ Καδμεῖος ὢν</l>
<l>ἄρχει κάκιστος τῶν νέων ἔπηλυς ὤν;</l>
<l>ἀλλʼ οὐκ ἐμοῦ γε δεσπόσεις χαίρων ποτέ.</l>
<l>— οὐδʼ ἁπόνησα πόλλʼ ἐγὼ καμὼν χερὶ</l>
<l n="260">ἕξεις. ἀπέρρων δʼ ἔνθεν ἦλθες ἐνθάδε,</l>
<l>ὕβριζʼ. ἐμοῦ γὰρ ζῶντος οὐ κτενεῖς ποτε</l>
<l>τοὺς Ἡρακλείους παῖδας. οὐ τοσόνδε γῆς</l>
<l>ἔνερθʼ ἐκεῖνος κρύπτεται λιπὼν τέκνα.</l>
<l>— ἐπεὶ σὺ μὲν γῆν τήνδε διολέσας ἔχεις,</l>
<l n="265">ὃ δʼ ὠφελήσας ἀξίων οὐ τυγχάνει.</l>
<l>— κἄπειτα πράσσω πόλλʼ ἐγώ, φίλους ἐμοὺς</l>
<l>θανόντας εὖ δρῶν, οὗ φίλων μάλιστα δεῖ;</l>
<l>— ὦ δεξιὰ χείρ, ὡς ποθεῖς λαβεῖν δόρυ,</l>
<l>ἐν δʼ ἀσθενείᾳ τὸν πόθον διώλεσας.</l>
<l n="270">ἐπεί σʼ ἔπαυσʼ ἂν δοῦλον ἐννέποντά με</l>
<l>καὶ τάσδε Θήβας εὐκλεῶς ᾠκήσαμεν.</l>
<l>ἐν αἷς σὺ χαίρεις· οὐ γὰρ εὖ φρονεῖ πόλις</l>
<l>στάσει νοσοῦσα καὶ κακοῖς βουλεύμασιν.</l>
<l>οὐ γάρ ποτʼ ἂν σὲ δεσπότην ἐκτήσατο.</l>
<milestone ed="p" n="275" unit="card"/>
</sp>
<sp>
<speaker>Μεγάρα</speaker>
<l n="275">γέροντες, αἰνῶ· τῶν φίλων γὰρ οὕνεκα</l>
<l>ὀργὰς δικαίας τοὺς φίλους ἔχειν χρεών·</l>
<l>ἡμῶν δʼ ἕκατι δεσπόταις θυμούμενοι</l>
<l>πάθητε μηδέν. τῆς δʼ ἐμῆς, Ἀμφιτρύων,</l>
<l>γνώμης ἄκουσον, ἤν τί σοι δοκῶ λέγειν.</l>
<l n="280">ἐγὼ φιλῶ μὲν τέκνα· πῶς γὰρ οὐ φιλῶ</l>
<l>ἅτικτον, ἁμόχθησα; καὶ τὸ κατθανεῖν</l>
<l>δεινὸν νομίζω· τῷ δʼ ἀναγκαίῳ τρόπῳ</l>
<l>ὃς ἀντιτείνει σκαιὸν ἡγοῦμαι βροτόν.</l>
<l>ἡμᾶς δʼ, ἐπειδὴ δεῖ θανεῖν, θνῄσκειν χρεὼν</l>
<l n="285">μὴ πυρὶ καταξανθέντας, ἐχθροῖσιν γέλων</l>
<l>διδόντας, οὑμοὶ τοῦ θανεῖν μεῖζον κακόν.</l>
<l>ὀφείλομεν γὰρ πολλὰ δώμασιν καλά·</l>
<l>σὲ μὲν δόκησις ἔλαβεν εὐκλεὴς δορός,</l>
<l>ὥστʼ οὐκ ἀνεκτὸν δειλίας θανεῖν σʼ ὕπο·</l>
<l n="290">οὑμὸς δʼ ἀμαρτύρητος εὐκλεὴς πόσις,</l>
<l>ὡς τούσδε παῖδας οὐκ ἂν ἐκσῶσαι θέλοι</l>
<l>δόξαν κακὴν λαβόντας· οἱ γὰρ εὐγενεῖς</l>
<l>κάμνουσι τοῖς αἰσχροῖσι τῶν τέκνων ὕπερ,</l>
<l>ἐμοί τε μίμημʼ ἀνδρὸς οὐκ ἀπωστέον.</l>
<l n="295">σκέψαι δὲ τὴν σὴν ἐλπίδʼ ᾗ λογίζομαι·</l>
<l>ἥξειν νομίζεις παῖδα σὸν γαίας ὕπο;</l>
<l>καὶ τίς θανόντων ἦλθεν ἐξ Ἅιδου πάλιν;</l>
<l>ἀλλʼ ὡς λόγοισι τόνδε μαλθάξαιμεν ἄν;</l>
<l>ἥκιστα· φεύγειν σκαιὸν ἄνδρʼ ἐχθρὸν χρεών,</l>
<l n="300">σοφοῖσι δʼ εἴκειν καὶ τεθραμμένοις καλῶς·</l>
<l>ῥᾷον γὰρ αἰδοῦς ὑπολαβὼν φίλʼ ἂν τέμοις.</l>
<l>ἤδη δʼ ἐσῆλθέ μʼ εἰ παραιτησαίμεθα</l>
<l>φυγὰς τέκνων τῶνδʼ· ἀλλὰ καὶ τόδʼ ἄθλιον,</l>
<l>πενίᾳ σὺν οἰκτρᾷ περιβαλεῖν σωτηρίαν·</l>
<l n="305">ὡς τὰ ξένων πρόσωπα φεύγουσιν φίλοις</l>
<l>ἓν ἦμαρ ἡδὺ βλέμμʼ ἔχειν φασὶν μόνον.</l>
<l>τόλμα μεθʼ ἡμῶν θάνατον, ὃς μένει σʼ ὅμως.</l>
<l>προκαλούμεθʼ εὐγένειαν, ὦ γέρον, σέθεν·</l>
<l>τὰς τῶν θεῶν γὰρ ὅστις ἐκμοχθεῖ τύχας,</l>
<l n="310">πρόθυμός ἐστιν, ἡ προθυμία δʼ ἄφρων·</l>
<l>ὃ χρὴ γὰρ οὐδεὶς μὴ χρεὼν θήσει ποτέ.</l>
</sp>
<sp>
<speaker>Χορός</speaker>
<l>εἰ μὲν σθενόντων τῶν ἐμῶν βραχιόνων</l>
<l>ἦν τίς σʼ ὑβρίζων, ῥᾳδίως ἐπαύσατʼ ἄν·</l>
<l>νῦν δʼ οὐδέν ἐσμεν. σὸν δὲ τοὐντεῦθεν σκοπεῖν</l>
<l n="315">ὅπως διώσῃ τὰς τύχας, Ἀμφιτρύων.</l>
<milestone ed="p" n="316" unit="card"/>
</sp>
<sp>
<speaker>Ἀμφιτρύων</speaker>
<l>οὔτοι τὸ δειλὸν οὐδὲ τοῦ βίου πόθος</l>
<l>θανεῖν ἐρύκει μʼ, ἀλλὰ παιδὶ βούλομαι</l>
<l>σῷσαι τέκνʼ· ἄλλως δʼ ἀδυνάτων ἔοικʼ ἐρᾶν.</l>
<l>ἰδοὺ πάρεστιν ἥδε φασγάνῳ δέρη</l>
<l n="320">κεντεῖν φονεύειν, ἱέναι πέτρας ἄπο.</l>
<l>μίαν δὲ νῷν δὸς χάριν, ἄναξ, ἱκνούμεθα·</l>
<l>κτεῖνόν με καὶ τήνδʼ ἀθλίαν παίδων πάρος,</l>
<l>ὡς μὴ τέκνʼ εἰσίδωμεν, ἀνόσιον θέαν,</l>
<l>ψυχορραγοῦντα καὶ καλοῦντα μητέρα</l>
<l n="325">πατρός τε πατέρα. τἄλλα δʼ, εἰ πρόθυμος εἶ,</l>
<l>πρᾶσσʼ· οὐ γὰρ ἀλκὴν ἔχομεν ὥστε μὴ θανεῖν.</l>
</sp>
<sp>
<speaker>Μεγάρα</speaker>
<l>κἀγώ σʼ ἱκνοῦμαι χάριτι προσθεῖναι χάριν,</l>
<l>
<add>ἡμῖν</add> ἵνʼ ἀμφοῖν εἷς ὑπουργήσῃς διπλᾶ·</l>
<l>κόσμον πάρες μοι παισὶ προσθεῖναι νεκρῶν,</l>
<l n="330">δόμους ἀνοίξας — νῦν γὰρ ἐκκεκλῄμεθα — </l>
<l>ὡς ἀλλὰ ταῦτά γʼ ἀπολάχωσʼ οἴκων πατρός.</l>
</sp>
<sp>
<speaker>Λύκος</speaker>
<l>ἔσται τάδʼ· οἴγειν κλῇθρα προσπόλοις λέγω.</l>
<l>κοσμεῖσθʼ ἔσω μολόντες· οὐ φθονῶ πέπλων.</l>
<l>ὅταν δὲ κόσμον περιβάλησθε σώμασιν,</l>
<l n="335">ἥξω πρὸς ὑμᾶς νερτέρᾳ δώσων χθονί.</l>
</sp>
<sp>
<speaker>Μεγάρα</speaker>
<l>ὦ τέκνʼ, ὁμαρτεῖτʼ ἀθλίῳ μητρὸς ποδὶ</l>
<l>πατρῷον ἐς μέλαθρον, οὗ τῆς οὐσίας</l>
<l>ἄλλοι κρατοῦσι, τὸ δʼ ὄνομʼ ἔσθʼ ἡμῶν ἔτι.</l>
</sp>
<sp>
<speaker>Ἀμφιτρύων</speaker>
<l>ὦ Ζεῦ, μάτην ἄρʼ ὁμόγαμόν σʼ ἐκτησάμην,</l>
<l n="340">μάτην δὲ παιδὸς κοινεῶνʼ ἐκλῄζομεν·</l>
<l>σὺ δʼ ἦσθʼ ἄρʼ ἥσσων ἢ ʼδόκεις εἶναι φίλος.</l>
<l>ἀρετῇ σε νικῶ θνητὸς ὢν θεὸν μέγαν·</l>
<l>παῖδας γὰρ οὐ προύδωκα τοὺς Ἡρακλέους.</l>
<l>σὺ δʼ ἐς μὲν εὐνὰς κρύφιος ἠπίστω μολεῖν,</l>
<l n="345">τἀλλότρια λέκτρα δόντος οὐδενὸς λαβών,</l>
<l>σῴζειν δὲ τοὺς σοὺς οὐκ ἐπίστασαι φίλους.</l>
<l>ἀμαθής τις εἶ θεός, ἢ δίκαιος οὐκ ἔφυς.</l>
<milestone ed="p" n="348" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>αἲ Λίνον μὲν ἐπʼ εὐτυχεῖ</l>
<l>μολπᾷ Φοῖβος ἰαχεῖ</l>
<l n="350">τὸν κάλλει φθιτόν, κιθάραν</l>
<l>ἐλαύνων πλήκτρῳ χρυσέῳ·</l>
<l>ἐγὼ δὲ τὸν γᾶς ἐνέρων τʼ</l>
<l>ἐς ὄρφναν μολόντα, παῖδʼ</l>
<l>εἴτε Διός νιν εἴπω,</l>
<l>εἴτʼ Ἀμφιτρύωνος ἶνιν,</l>
<l n="355">ὑμνῆσαι στεφάνωμα μό-</l>
<l>χθων διʼ εὐλογίας θέλω.</l>
<l>γενναίων δʼ ἀρεταὶ πόνων</l>
<l>τοῖς θανοῦσιν ἄγαλμα.</l>
</sp>
<milestone ed="p" n="359" unit="card"/>
</div2>
<div2 type="ephymnion" n="1">
<sp>
<speaker>Χορός</speaker>
<l>πρῶτον μὲν Διὸς ἄλσος</l>
<l n="360">ἠρήμωσε λέοντος,</l>
<l>πυρσῷ δʼ ἀμφεκαλύφθη</l>
<l>ξανθὸν κρᾶτʼ ἐπινωτίσας</l>
<l>δεινῷ χάσματι θηρός·</l>
</sp>
<milestone ed="p" n="364" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>τάν τʼ ὀρεινόμον ἀγρίων</l>
<l n="365">Κενταύρων ποτὲ γένναν</l>
<l>ἔστρωσεν τόξοις φονίοις,</l>
<l>ἐναίρων πτανοῖς βέλεσιν.</l>
<l>ξύνοιδε Πηνειὸς ὁ καλ-</l>
<l>λιδίνας μακραί τʼ ἄρου-</l>
<l>ραι πεδίων ἄκαρποι</l>
<l n="370">καὶ Πηλιάδες θεράπναι</l>
<l>σύγχορτοί τʼ Ὀμόλας ἔναυ-</l>
<l>λοι, πεύκαισιν ὅθεν χέρας</l>
<l>πληροῦντες χθόνα Θεσσαλῶν</l>
<l>ἱππείαις ἐδάμαζον·</l>
</sp>
<milestone ed="p" n="375" unit="card"/>
</div2>
<div2 type="ephymnion" n="1">
<sp>
<speaker>Χορός</speaker>
<l n="375">τάν τε χρυσοκάρανον</l>
<l>δόρκαν ποικιλόνωτον</l>
<l>συλήτειραν ἀγρωστᾶν</l>
<l>κτείνας, θηροφόνον θεὰν</l>
<l>Οἰνωᾶτιν ἀγάλλει·</l>
</sp>
<milestone ed="p" n="380" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l n="380">τεθρίππων τʼ ἐπέβα</l>
<l>καὶ ψαλίοις ἐδάμασε πώλους</l>
<l>Διομήδεος, αἳ φονίαισι φάτναις ἀχάλινʼ ἐθόα-</l>
<l>ζον κάθαιμα σῖτα γένυσι,</l>
<l>χαρμοναῖσιν ἀνδροβρῶσι</l>
<l n="385">δυστράπεζοι· πέραν δʼ</l>
<l>ἀργυρορρύτων Ἕβρου</l>
<l>διεπέρασεν ὄχθων,</l>
<l>Μυκηναίῳ πονῶν τυράννῳ.</l>
</sp>
<milestone ed="p" n="389" unit="card"/>
</div2>
<div2 type="ephymnion" n="2">
<sp>
<speaker>Χορός</speaker>
<l>ἄν τε Πηλιάδʼ ἀκτὰν</l>
<l n="390">Ἀναύρου παρὰ πηγὰς</l>
<l>Κύκνον ξεινοδαΐκταν</l>
<l>τόξοις ὤλεσεν, Ἀμφαναί-</l>
<l>ας οἰκήτορʼ ἄμεικτον·</l>
</sp>
<milestone ed="p" n="394" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>ὑμνῳδούς τε κόρας</l>
<l n="395">ἤλυθεν ἑσπέριον ἐς αὐλάν,</l>
<l>χρυσέων πετάλων ἄπο μηλοφόρον χερὶ καρπὸν ἀμέρ-</l>
<l>ξων, δράκοντα πυρσόνωτον,</l>
<l>ὅς <add>σφʼ</add> ἄπλατον ἀμφελικτὸς</l>
<l>ἕλικʼ ἐφρούρει, κτανών·</l>
<l n="400">ποντίας θʼ ἁλὸς μυχοὺς</l>
<l>εἰσέβαινε, θνατοῖς</l>
<l>γαλανείας τιθεὶς ἐρετμοῖς·</l>
</sp>
<milestone ed="p" n="403" unit="card"/>
</div2>
<div2 type="ephymnion" n="2">
<sp>
<speaker>Χορός</speaker>
<l>οὐρανοῦ θʼ ὑπὸ μέσσαν</l>
<l>ἐλαύνει χέρας ἕδραν,</l>
<l n="405">Ἄτλαντος δόμον ἐλθών,</l>
<l>ἀστρωπούς τε κατέσχεν οἴ-</l>
<l>κους εὐανορίᾳ θεῶν·</l>
</sp>
<milestone ed="p" n="408" unit="card"/>
</div2>
<div2 type="strophe" n="3">
<sp>
<speaker>Χορός</speaker>
<l>τὸν ἱππευτάν τʼ Ἀμαζό-</l>
<l>νων στρατὸν Μαιῶτιν ἀμφὶ</l>
<l n="410">πολυπόταμον ἔβα διʼ Ἄ-</l>
<l>ξεινον οἶδμα λίμνας,</l>
<l>τίνʼ οὐκ ἀφʼ Ἑλλανίας</l>
<l>ἄγορον ἁλίσας φίλων,</l>
<l>† κόρας Ἀρείας πέπλων</l>
<l>χρυσεόστολον φάρος, †</l>
<l n="415">ζωστῆρος ὀλεθρίους ἄγρας.</l>
<l>τὰ κλεινὰ δʼ Ἑλλὰς ἔλαβε βαρ-</l>
<l>βάρου κόρας λάφυρα, καὶ</l>
<l>σῴζεται Μυκήναις.</l>
</sp>
<milestone ed="p" n="419" unit="card"/>
</div2>
<div2 type="ephymnion" n="3">
<sp>
<speaker>Χορός</speaker>
<l>τάν τε μυριόκρανον</l>
<l n="420">πολύφονον κύνα Λέρνας</l>
<l>ὕδραν ἐξεπύρωσεν,</l>
<l>βέλεσί τʼ ἀμφέβαλʼ <add>ἰόν</add>,</l>
<l>τὸν τρισώματον οἷσιν ἔ-</l>
<l>κτα βοτῆρʼ Ἐρυθείας.</l>
</sp>
<milestone ed="p" n="425" unit="card"/>
</div2>
<div2 type="antistrophe" n="3">
<sp>
<speaker>Χορός</speaker>
<l n="425">δρόμων τʼ ἄλλων ἀγάλματʼ</l>
<l>εὐτυχῆ διῆλθε· τόν τε</l>
<l>πολυδάκρυον ἔπλευσʼ ἐς Ἅι-</l>
<l>δαν, πόνων τελευτάν,</l>
<l>ἵνʼ ἐκπεραίνει τάλας</l>
<l>βίοτον, οὐδʼ ἔβα πάλιν.</l>
<l n="430">στέγαι δʼ ἔρημοι φίλων,</l>
<l>τὰν δʼ ἀνόστιμον τέκνων</l>
<l>Χάρωνος ἐπιμένει πλάτα</l>
<l>βίου κέλευθον ἄθεον ἄδι-</l>
<l>κον· ἐς δὲ σὰς χέρας βλέπει</l>
<l n="435">δώματʼ οὐ παρόντος.</l>
</sp>
<milestone ed="p" n="436" unit="card"/>
</div2>
<div2 type="ephymnion" n="3">
<sp>
<speaker>Χορός</speaker>
<l>εἰ δʼ ἐγὼ σθένος ἥβων</l>
<l>δόρυ τʼ ἔπαλλον ἐν αἰχμᾷ,</l>
<l>Καδμείων τε σύνηβοι,</l>
<l>τέκεσιν ἂν προπαρέσταν</l>
<l n="440">ἀλκᾷ· νῦν δʼ ἀπολείπομαι</l>
<l>τᾶς εὐδαίμονος ἥβας.</l>
</sp>
<milestone ed="p" n="442" unit="card"/>
</div2>
</div1>
<div1 type="episode">
<div2 type="anapests">
<sp>
<speaker>Χορός</speaker>
<l>ἀλλʼ ἐσορῶ γὰρ τούσδε φθιμένων</l>
<l>ἔνδυτʼ ἔχοντας, τοὺς τοῦ μεγάλου</l>
<l>δή ποτε παῖδας τὸ πρὶν Ἡρακλέους,</l>
<l n="445">ἄλοχόν τε φίλην ὑπὸ σειραίοις</l>
<l>ποσὶν ἕλκουσαν τέκνα, καὶ γεραιὸν</l>
<l>πατέρʼ Ἡρακλέους. δύστηνος ἐγώ,</l>
<l>δακρύων ὡς οὐ δύναμαι κατέχειν</l>
<l n="450">γραίας ὄσσων ἔτι πηγάς.</l>
<milestone ed="p" n="451" unit="card"/>
</sp>
<sp>
<speaker>Μεγάρα</speaker>
<l>εἶἑν· τίς ἱερεύς, τίς σφαγεὺς τῶν δυσπότμων</l>
<l>
<del>ἢ τῆς ταλαίνης τῆς ἐμῆς ψυχῆς φονεύς;</del>
</l>
<l>ἕτοιμʼ ἄγειν τὰ θύματʼ εἰς Ἅιδου τάδε.</l>
<l>ὦ τέκνʼ, ἀγόμεθα ζεῦγος οὐ καλὸν νεκρῶν,</l>
<l n="455">ὁμοῦ γέροντες καὶ νέοι καὶ μητέρες.</l>
<l>ὦ μοῖρα δυστάλαινʼ ἐμή τε καὶ τέκνων</l>
<l>τῶνδʼ, οὓς πανύστατʼ ὄμμασιν προσδέρκομαι <gap/>
</l>
<l>ἔτεκον μὲν ὑμᾶς, πολεμίοις δʼ ἐθρεψάμην</l>
<l>ὕβρισμα κἀπίχαρμα καὶ διαφθοράν.</l>
<l n="460">φεῦ·</l>
<l>ἦ πολύ με δόξης ἐξέπαισαν ἐλπίδες,</l>
<l>ἣν πατρὸς ὑμῶν ἐκ λόγων ποτʼ ἤλπισα.</l>
<l>σοὶ μὲν γὰρ Ἄργος ἔνεμʼ ὁ κατθανὼν πατήρ,</l>
<l>Εὐρυσθέως δʼ ἔμελλες οἰκήσειν δόμους</l>
<l>τῆς καλλικάρπου κράτος ἔχων Πελασγίας,</l>
<l n="465">στολήν τε θηρὸς ἀμφέβαλλε σῷ κάρᾳ</l>
<l>λέοντος, ᾗπερ αὐτὸς ἐξωπλίζετο·</l>
<l>σὺ δʼ ἦσθα Θηβῶν τῶν φιλαρμάτων ἄναξ,</l>
<l>ἔγκληρα πεδία τἀμὰ γῆς κεκτημένος,</l>
<l>ὡς ἐξέπειθες τὸν κατασπείραντά σε·</l>
<l n="470">ἐς δεξιάν τε σὴν ἀλεξητήριον</l>
<l>ξύλον καθίει δαίδαλον, ψευδῆ δόσιν.</l>
<l>σοὶ δʼ ἣν ἔπερσε τοῖς ἑκηβόλοις ποτὲ</l>
<l>τόξοισι δώσειν Οἰχαλίαν ὑπέσχετο.</l>
<l>τρεῖς δʼ ὄντας <add>ὑμᾶς</add> τριπτύχοις τυραννίσι</l>
<l n="475">πατὴρ ἐπύργου, μέγα φρονῶν εὐανδρίᾳ·</l>
<l>ἐγὼ δὲ νύμφας ἠκροθινιαζόμην,</l>
<l>κήδη συνάψουσʼ, ἔκ τʼ Ἀθηναίων χθονὸς</l>
<l>Σπάρτης τε Θηβῶν θʼ, ὡς ἀνημμένοι κάλῳς</l>
<l>πρυμνησίοισι βίον ἔχοιτʼ εὐδαίμονα.</l>
<l n="480">καὶ ταῦτα φροῦδα· μεταβαλοῦσα δʼ ἡ τύχη</l>
<l>νύμφας μὲν ὑμῖν Κῆρας ἀντέδωκʼ ἔχειν,</l>
<l>ἐμοὶ δὲ δάκρυα λουτρά — δύστηνος φρενῶν.</l>
<l>πατὴρ δὲ πατρὸς ἑστιᾷ γάμους ὅδε,</l>
<l>Ἅιδην νομίζων πενθερόν, κῆδος πατρός.</l>
<l n="485">ὤμοι, τίνʼ ὑμῶν πρῶτον ἢ τίνʼ ὕστατον</l>
<l>πρὸς στέρνα θῶμαι; τῷ προσαρμόσω στόμα;</l>
<l>τίνος λάβωμαι; πῶς ἂν ὡς ξουθόπτερος</l>
<l>μέλισσα συνενέγκαιμʼ ἂν ἐκ πάντων γόους,</l>
<l>ἐς ἓν δʼ ἐνεγκοῦσʼ ἀθρόον ἀποδοίην δάκρυ;</l>
<l n="490">ὦ φίλτατʼ, εἴ τις φθόγγος εἰσακούεται</l>
<l>θνητῶν παρʼ Ἅιδῃ, σοὶ τάδʼ, Ἡράκλεις, λέγω·</l>
<l>θνῄσκει πατὴρ σὸς καὶ τέκνʼ, ὄλλυμαι δʼ ἐγώ,</l>
<l>ἣ πρὶν μακαρία διὰ σʼ ἐκλῃζόμην βροτοῖς.</l>
<l>ἄρηξον, ἐλθέ· καὶ σκιὰ φάνηθί μοι·</l>
<l n="495">ἅλις γὰρ ἐλθὼν κἂν ὄναρ γένοιο σύ·</l>
<l>κακοὶ γάρ εἰσιν οἳ τέκνα κτείνουσι σά.</l>
<milestone ed="p" n="497" unit="card"/>
</sp>
<sp>
<speaker>Ἀμφιτρύων</speaker>
<l>σὺ μὲν τὰ νέρθεν εὐτρεπῆ ποιοῦ, γύναι·</l>
<l>ἐγὼ δὲ σέ, ὦ Ζεῦ, χεῖρʼ ἐς οὐρανὸν δικὼν</l>
<l>αὐδῶ, τέκνοισιν εἴ τι τοισίδʼ ὠφελεῖν</l>
<l n="500">μέλλεις, ἀμύνειν, ὡς τάχʼ οὐδὲν ἀρκέσεις.</l>
<l>καίτοι κέκλησαι πολλάκις· μάτην πονῶ·</l>
<l>θανεῖν γάρ, ὡς ἔοικʼ, ἀναγκαίως ἔχει.</l>
<l>ἀλλʼ, ὦ γέροντες, μικρὰ μὲν τὰ τοῦ βίου,</l>
<l>τοῦτον δʼ ὅπως ἥδιστα διαπεράσετε,</l>
<l n="505">ἐξ ἡμέρας ἐς νύκτα μὴ λυπούμενοι.</l>
<l>ὡς ἐλπίδας μὲν ὁ χρόνος οὐκ ἐπίσταται</l>
<l>σῴζειν, τὸ δʼ αὑτοῦ σπουδάσας διέπτατο.</l>
<l>ὁρᾶτʼ ἔμʼ ὅσπερ ἦ περίβλεπτος βροτοῖς</l>
<l>ὀνομαστὰ πράσσων, καί μʼ ἀφείλεθʼ ἡ τύχη</l>
<l n="510">ὥσπερ πτερὸν πρὸς αἰθέρʼ ἡμέρᾳ μιᾷ.</l>
<l>ὁ δʼ ὄλβος ὁ μέγας ἥ τε δόξʼ οὐκ οἶδʼ ὅτῳ</l>
<l>βέβαιός ἐστι. χαίρετʼ· ἄνδρα γὰρ φίλον</l>
<l>πανύστατον νῦν, ἥλικες, δεδόρκατε.</l>
</sp>
<sp>
<speaker>Μεγάρα</speaker>
<l>ἔα·</l>
<l>ὦ πρέσβυ, λεύσσω τἀμὰ φίλτατʼ· ἢ τί φῶ;</l>
</sp>
<sp>
<speaker>Ἀμφιτρύων</speaker>
<l n="515">οὐκ οἶδα, θύγατερ· ἀφασία δὲ κἄμʼ ἔχει.</l>
</sp>
<sp>
<speaker>Μεγάρα</speaker>
<l>ὅδʼ ἐστὶν ὃν γῆς νέρθεν εἰσηκούομεν,</l>
<l>εἰ μή γʼ ὄνειρον ἐν φάει τι λεύσσομεν.</l>
<l>τί φημί; ποῖʼ ὄνειρα κηραίνουσʼ ὁρῶ;</l>
<l>οὐκ ἔσθʼ ὅδʼ ἄλλος ἀντὶ σοῦ παιδός, γέρον.</l>
<l n="520">δεῦρʼ, ὦ τέκνʼ, ἐκκρίμνασθε πατρῴων πέπλων,</l>
<l>ἴτʼ ἐγκονεῖτε, μὴ μεθῆτʼ, ἐπεὶ Διὸς</l>
<l>σωτῆρος ὑμῖν οὐδέν ἐσθʼ ὅδʼ ὕστερος.</l>
</sp>
<sp>
<speaker>Ἡρακλῆς</speaker>
<l>ὦ χαῖρε, μέλαθρον πρόπυλά θʼ ἑστίας ἐμῆς,</l>
<l>ὡς ἄσμενός σʼ ἐσεῖδον ἐς φάος μολών.</l>
<l n="525">ἔα· τί χρῆμα; τέκνʼ ὁρῶ πρὸ δωμάτων</l>
<l>στολμοῖσι νεκρῶν κρᾶτας ἐξεστεμμένα,</l>
<l>ὄχλῳ τʼ ἐν ἀνδρῶν τὴν ἐμὴν ξυνάορον,</l>
<l>πατέρα τε δακρύοντα — συμφορὰς τίνας;</l>
<l>φέρʼ ἐκπύθωμαι τῶνδε πλησίον σταθείς·</l>
<l n="530">γύναι, τί καινὸν ἦλθε δώμασιν χρέος;</l>
</sp>
<sp>
<speaker>Μεγάρα</speaker>
<l>ὦ φίλτατʼ ἀνδρῶν  <gap/>
</l>
</sp>
<sp>
<speaker>Ἀμφιτρύων</speaker>
<l>ὦ φάος μολὼν πατρί  <gap/>
</l>
</sp>
<sp>
<speaker>Μεγάρα</speaker>
<l>ἥκεις, ἐσώθης εἰς ἀκμὴν ἐλθὼν φίλοις;</l>
</sp>
<sp>
<speaker>Ἡρακλῆς</speaker>
<l>τί φῄς; τίνʼ ἐς ταραγμὸν ἥκομεν, πάτερ;</l>
<milestone ed="p" n="534" unit="card"/>
</sp>
<sp>
<speaker>Μεγάρα</speaker>
<l>διολλύμεσθα· σὺ δέ, γέρον, σύγγνωθί μοι,</l>
<l n="535">εἰ πρόσθεν ἥρπασʼ ἃ σὲ λέγειν πρὸς τόνδʼ ἐχρῆν·</l>
<l>τὸ θῆλυ γάρ πως μᾶλλον οἰκτρὸν ἀρσένων,</l>
<l>καὶ τἄμʼ ἔθνῃσκε τέκνʼ, ἀπωλλύμην δʼ ἐγώ.</l>
</sp>
<sp>
<speaker>Ἡρακλῆς</speaker>
<l>Ἄπολλον, οἵοις φροιμίοις ἄρχῃ λόγου.</l>
</sp>
<sp>
<speaker>Μεγάρα</speaker>
<l>τεθνᾶσʼ ἀδελφοὶ καὶ πατὴρ οὑμὸς γέρων.</l>
</sp>
<sp>
<speaker>Ἡρακλῆς</speaker>
<l n="540">πῶς φῄς; τί δράσας ἢ δορὸς ποίου τυχών;</l>
</sp>
<sp>
<speaker>Μεγάρα</speaker>
<l>Λύκος σφʼ ὁ καινὸς γῆς ἄναξ διώλεσεν.</l>
</sp>
<sp>
<speaker>Ἡρακλῆς</speaker>
<l>ὅπλοις ἀπαντῶν ἢ νοσησάσης χθονός;</l>
</sp>
<sp>
<speaker>Μεγάρα</speaker>
<l>στάσει· τὸ Κάδμου δʼ ἑπτάπυλον ἔχει κράτος.</l>
</sp>
<sp>
<speaker>Ἡρακλῆς</speaker>
<l>τί δῆτα πρὸς σὲ καὶ γέροντʼ ἦλθεν φόβος;</l>
</sp>
<sp>
<speaker>Μεγάρα</speaker>
<l n="545">κτείνειν ἔμελλε πατέρα κἀμὲ καὶ τέκνα.</l>
</sp>
<sp>
<speaker>Ἡρακλῆς</speaker>
<l>τί φῄς; τί ταρβῶν ὀρφάνευμʼ ἐμῶν τέκνων;</l>
</sp>
<sp>
<speaker>Μεγάρα</speaker>
<l>μή ποτε Κρέοντος θάνατον ἐκτεισαίατο.</l>
</sp>
<sp>
<speaker>Ἡρακλῆς</speaker>
<l>κόσμος δὲ παίδων τίς ὅδε νερτέροις πρέπων;</l>
</sp>
<sp>
<speaker>Μεγάρα</speaker>
<l>θανάτου τάδʼ ἤδη περιβόλαιʼ ἀνήμμεθα.</l>
</sp>
<sp>
<speaker>Ἡρακλῆς</speaker>
<l n="550">καὶ πρὸς βίαν ἐθνῄσκετʼ; ὦ τλήμων ἐγώ.</l>
</sp>
<sp>
<speaker>Μεγάρα</speaker>
<l>φίλων <add>γʼ</add> ἔρημοι· σὲ δὲ θανόντʼ ἠκούομεν.</l>
</sp>
<sp>
<speaker>Ἡρακλῆς</speaker>
<l>πόθεν δʼ ἐς ὑμᾶς ἥδʼ ἐσῆλθʼ ἀθυμία;</l>
</sp>
<sp>
<speaker>Μεγάρα</speaker>
<l>Εὐρυσθέως κήρυκες ἤγγελλον τάδε.</l>
</sp>
<sp>
<speaker>Ἡρακλῆς</speaker>
<l>τί δʼ ἐξελείπετʼ οἶκον ἑστίαν τʼ ἐμήν;</l>
</sp>
<sp>
<speaker>Μεγάρα</speaker>
<l n="555">βίᾳ, πατὴρ μὲν ἐκπεσὼν στρωτοῦ λέχους  <gap/>
</l>
</sp>
<sp>
<speaker>Ἡρακλῆς</speaker>
<l>κοὐκ ἔσχεν αἰδῶ τὸν γέροντʼ ἀτιμάσαι;</l>
</sp>
<sp>
<speaker>Μεγάρα</speaker>
<l>αἰδώς γʼ ἀποικεῖ τῆσδε τῆς θεοῦ πρόσω.</l>
</sp>
<sp>
<speaker>Ἡρακλῆς</speaker>
<l>οὕτω δʼ ἀπόντες ἐσπανίζομεν φίλων;</l>
</sp>
<sp>
<speaker>Μεγάρα</speaker>
<l>φίλοι γάρ εἰσιν ἀνδρὶ δυστυχεῖ τίνες;</l>
</sp>
<sp>
<speaker>Ἡρακλῆς</speaker>
<l n="560">μάχας δὲ Μινυῶν ἃς ἔτλην ἀπέπτυσαν;</l>
</sp>
<sp>
<speaker>Μεγάρα</speaker>
<l>ἄφιλον, ἵνʼ αὖθίς σοι λέγω, τὸ δυστυχές.</l>
<milestone ed="p" n="562" unit="card"/>
</sp>
<sp>
<speaker>Ἡρακλῆς</speaker>
<l>οὐ ῥίψεθʼ Ἅιδου τάσδε περιβολὰς κόμης</l>
<l>καὶ φῶς ἀναβλέψεσθε, τοῦ κάτω σκότου</l>
<l>φίλας ἀμοιβὰς ὄμμασιν δεδορκότες;</l>
<l n="565">ἐγὼ δέ — νῦν γὰρ τῆς ἐμῆς ἔργον χερός — </l>
<l>πρῶτον μὲν εἶμι καὶ κατασκάψω δόμους</l>
<l>καινῶν τυράννων, κρᾶτα δʼ ἀνόσιον τεμὼν</l>
<l>ῥίψω κυνῶν ἕλκημα· Καδμείων δʼ ὅσους</l>
<l>κακοὺς ἐφηῦρον εὖ παθόντας ἐξ ἐμοῦ,</l>
<l n="570">τῷ καλλινίκῳ τῷδʼ ὅπλῳ χειρώσομαι·</l>
<l>τοὺς δὲ πτερωτοῖς διαφορῶν τοξεύμασι</l>
<l>νεκρῶν ἅπαντʼ Ἰσμηνὸν ἐμπλήσω φόνου,</l>
<l>Δίρκης τε νᾶμα λευκὸν αἱμαχθήσεται.</l>
<l>τῷ γάρ μʼ ἀμύνειν μᾶλλον ἢ δάμαρτι χρὴ</l>
<l n="575">καὶ παισὶ καὶ  <gap/> γέροντι; χαιρόντων πόνοι·</l>
<l>μάτην γὰρ αὐτοὺς τῶνδε μᾶλλον ἤνυσα.</l>
<l>καὶ δεῖ μʼ ὑπὲρ τῶνδʼ, εἴπερ οἵδʼ ὑπὲρ πατρός,</l>
<l>θνῄσκειν ἀμύνοντʼ· ἢ τί φήσομεν καλὸν</l>
<l>ὕδρᾳ μὲν ἐλθεῖν ἐς μάχην λέοντί τε</l>
<l n="580">Εὐρυσθέως πομπαῖσι, τῶν δʼ ἐμῶν τέκνων</l>
<l>οὐκ ἐκπονήσω θάνατον; οὐκ ἄρʼ Ἡρακλῆς</l>
<l>ὁ καλλίνικος ὡς πάροιθε λέξομαι.</l>
</sp>
<sp>
<speaker>Χορός</speaker>
<l>δίκαια τοὺς τεκόντας ὠφελεῖν τέκνα,</l>
<l>πατέρα τε πρέσβυν τήν τε κοινωνὸν γάμων.</l>
</sp>
<sp>
<speaker>Ἀμφιτρύων</speaker>
<l n="585">πρὸς σοῦ μέν, ὦ παῖ, τοῖς φίλοις <add>τʼ</add> εἶναι φίλον</l>
<l>τά τʼ ἐχθρὰ μισεῖν· ἀλλὰ μὴ ʼπείγου λίαν.</l>
</sp>
<sp>
<speaker>Ἡρακλῆς</speaker>
<l>τί δʼ ἐστὶ τῶνδε θᾶσσον ἢ χρεών, πάτερ;</l>
</sp>
<sp>
<speaker>Ἀμφιτρύων</speaker>
<l>πολλοὺς πένητας, ὀλβίους δὲ τῷ λόγῳ</l>
<l>δοκοῦντας εἶναι συμμάχους ἄναξ ἔχει,</l>
<l n="590">οἳ στάσιν ἔθηκαν καὶ διώλεσαν πόλιν</l>
<l>ἐφʼ ἁρπαγαῖσι τῶν πέλας, τὰ δʼ ἐν δόμοις</l>
<l>δαπάναισι φροῦδα διαφυγόνθʼ ὑπʼ ἀργίας.</l>
<l>ὤφθης ἐσελθὼν πόλιν· ἐπεὶ δʼ ὤφθης, ὅρα</l>
<l>ἐχθροὺς ἀθροίσας μὴ παρὰ γνώμην πέσῃς.</l>
</sp>
<sp>
<speaker>Ἡρακλῆς</speaker>
<l n="595">μέλει μὲν οὐδὲν εἴ με πᾶσʼ εἶδεν πόλις·</l>
<l>ὄρνιν δʼ ἰδών τινʼ οὐκ ἐν αἰσίοις ἕδραις,</l>
<l>ἔγνων πόνον τινʼ ἐς δόμους πεπτωκότα·</l>
<l>ὥστʼ ἐκ προνοίας κρύφιος εἰσῆλθον χθόνα.</l>
<milestone ed="p" n="599" unit="card"/>
</sp>
<sp>
<speaker>Ἀμφιτρύων</speaker>
<l>καλῶς· παρελθὼν νῦν πρόσειπέ θʼ ἑστίαν</l>
<l n="600">καὶ δὸς πατρῴοις δώμασιν σὸν ὄμμʼ ἰδεῖν.</l>
<l>ἥξει γὰρ αὐτὸς σὴν δάμαρτα καὶ τέκνα</l>
<l>ἕλξων φονεύσων κἄμʼ ἐπισφάξων ἄναξ·</l>
<l>μένοντι δʼ αὐτοῦ πάντα σοι γενήσεται</l>
<l>τῇ τʼ ἀσφαλείᾳ κερδανεῖς· πόλιν δὲ σὴν</l>
<l n="605">μὴ πρὶν ταράξῃς πρὶν τόδʼ εὖ θέσθαι, τέκνον.</l>
</sp>
<sp>
<speaker>Ἡρακλῆς</speaker>
<l>δράσω τάδʼ· εὖ γὰρ εἶπας· εἶμʼ ἔσω δόμων.</l>
<l>χρόνῳ δʼ ἀνελθὼν ἐξ ἀνηλίων μυχῶν</l>
<l>Ἅιδου Κόρης <add>τʼ</add> ἔνερθεν, οὐκ ἀτιμάσω</l>
<l>θεοὺς προσειπεῖν πρῶτα τοὺς κατὰ στέγας.</l>
</sp>
<sp>
<speaker>Ἀμφιτρύων</speaker>
<l n="610">ἦλθες γὰρ ὄντως δώματʼ εἰς Ἅιδου, τέκνον;</l>
</sp>
<sp>
<speaker>Ἡρακλῆς</speaker>
<l>καὶ θῆρά γʼ ἐς φῶς τὸν τρίκρανον ἤγαγον.</l>
</sp>
<sp>
<speaker>Ἀμφιτρύων</speaker>
<l>μάχῃ κρατήσας ἢ θεᾶς δωρήμασιν;</l>
</sp>
<sp>
<speaker>Ἡρακλῆς</speaker>
<l>μάχῃ· τὰ μυστῶν δʼ ὄργιʼ εὐτύχησʼ ἰδών.</l>
</sp>
<sp>
<speaker>Ἀμφιτρύων</speaker>
<l>ἦ καὶ κατʼ οἴκους ἐστὶν Εὐρυσθέως ὁ θήρ;</l>
</sp>
<sp>
<speaker>Ἡρακλῆς</speaker>
<l n="615">Χθονίας νιν ἄλσος Ἑρμιών τʼ ἔχει πόλις.</l>
</sp>
<sp>
<speaker>Ἀμφιτρύων</speaker>
<l>οὐδʼ οἶδεν Εὐρυσθεύς σε γῆς ἥκοντʼ ἄνω;</l>
</sp>
<sp>
<speaker>Ἡρακλῆς</speaker>
<l>οὐκ οἶδʼ· ἵνʼ ἐλθὼν τἀνθάδʼ εἰδείην πάρος.</l>
</sp>
<sp>
<speaker>Ἀμφιτρύων</speaker>
<l>χρόνον δὲ πῶς τοσοῦτον ἦσθʼ ὑπὸ χθονί;</l>
</sp>
<sp>
<speaker>Ἡρακλῆς</speaker>
<l>Θησέα κομίζων ἐχρόνισʼ <add>ἐξ</add> Ἅιδου, πάτερ.</l>
</sp>
<sp>
<speaker>Ἀμφιτρύων</speaker>
<l n="620">καὶ ποῦ ʼστιν; ἢ γῆς πατρίδος οἴχεται πέδον;</l>
</sp>
<sp>
<speaker>Ἡρακλῆς</speaker>
<l>βέβηκʼ Ἀθήνας νέρθεν ἄσμενος φυγών.</l>
<l>ἀλλʼ εἶʼ, ὁμαρτεῖτʼ, ὦ τέκνʼ, ἐς δόμους πατρί·</l>
<l>καλλίονές τἄρʼ εἴσοδοι τῶν ἐξόδων</l>
<l>πάρεισιν ὑμῖν. ἀλλὰ θάρσος ἴσχετε</l>
<l n="625">καὶ νάματʼ ὄσσων μηκέτʼ ἐξανίετε·</l>
<l>σύ τʼ, ὦ γύναι μοι, σύλλογον ψυχῆς λαβὲ</l>
<l>τρόμου τε παῦσαι, καὶ μέθεσθʼ ἐμῶν πέπλων·</l>
<l>οὐ γὰρ πτερωτὸς οὐδὲ φευξείω φίλους.</l>
<l>ἆ,</l>
<l>οἵδʼ οὐκ ἀφιᾶσʼ, ἀλλʼ ἀνάπτονται πέπλων</l>
<l n="630">τοσῷδε μᾶλλον· ὧδʼ ἔβητʼ ἐπὶ ξυροῦ;</l>
<l>ἄξω λαβών γε τούσδʼ ἐφολκίδας χεροῖν,</l>
<l>ναῦς δʼ ὣς ἐφέλξω· καὶ γὰρ οὐκ ἀναίνομαι</l>
<l>θεράπευμα τέκνων. πάντα τἀνθρώπων ἴσα·</l>
<l>φιλοῦσι παῖδας οἵ τʼ ἀμείνονες βροτῶν</l>
<l n="635">οἵ τʼ οὐδὲν ὄντες· χρήμασιν δὲ διάφοροι·</l>
<l>ἔχουσιν, οἳ δʼ οὔ· πᾶν δὲ φιλότεκνον γένος.</l>
<milestone ed="p" n="637" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ἁ νεότας μοι φίλον αἰ-</l>
<l>εί· τὸ δὲ γῆρας ἄχθος</l>
<l>βαρύτερον Αἴτνας σκοπέλων</l>
<l n="640">ἐπὶ κρατὶ κεῖται, βλεφάρων</l>
<l n="642">σκοτεινὸν φάος ἐπικαλύψαν.</l>
<l>μή μοι μήτʼ Ἀσιήτιδος</l>
<l>τυραννίδος ὄλβος εἴη,</l>
<l n="645">μὴ χρυσοῦ δώματα πλήρη</l>
<l>τᾶς ἥβας ἀντιλαβεῖν,</l>
<l>ἃ καλλίστα μὲν ἐν ὄλβῳ,</l>
<l>καλλίστα δʼ ἐν πενίᾳ.</l>
<l>τὸ δὲ λυγρὸν φόνιόν τε γῆ-</l>
<l n="650">ρας μισῶ· κατὰ κυμάτων δʼ</l>
<l>ἔρροι, μηδέ ποτʼ ὤφελεν</l>
<l>θνατῶν δώματα καὶ πόλεις</l>
<l>ἐλθεῖν, ἀλλὰ κατʼ αἰθέρʼ αἰ-</l>
<l>εὶ πτεροῖσι φορείσθω.</l>
</sp>
<milestone ed="p" n="655" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l n="655">εἰ δὲ θεοῖς ἦν ξύνεσις</l>
<l>καὶ σοφία κατʼ ἄνδρας,</l>
<l>δίδυμον ἂν ἥβαν ἔφερον</l>
<l n="659">φανερὸν χαρακτῆρʼ ἀρετᾶς</l>
<l n="660">ὅσοισιν μέτα, κατθανόντες τʼ</l>
<l>εἰς αὐγὰς πάλιν ἁλίου</l>
<l>δισσοὺς ἂν ἔβαν διαύλους,</l>
<l>ἁ δυσγένεια δʼ ἁπλοῦν ἂν</l>
<l>εἶχεν ζόας βίοτον,</l>
<l n="665">καὶ τῷδʼ ἦν τούς τε κακοὺς ἂν</l>
<l>γνῶναι καὶ τοὺς ἀγαθούς,</l>
<l>ἴσον ἅτʼ ἐν νεφέλαισιν ἄ-</l>
<l>στρων ναύταις ἀριθμὸς πέλει.</l>
<l>νῦν δʼ οὐδεὶς ὅρος ἐκ θεῶν</l>
<l n="670">χρηστοῖς οὐδὲ κακοῖς σαφής,</l>
<l>ἀλλʼ εἱλισσόμενός τις αἰ-</l>
<l>ὼν πλοῦτον μόνον αὔξει.</l>
</sp>
<milestone ed="p" n="673" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>οὐ παύσομαι τὰς Χάριτας</l>
<l>Μούσαις συγκαταμειγνύς,</l>
<l n="675">ἁδίσταν συζυγίαν.</l>
<l>μὴ ζῴην μετʼ ἀμουσίας,</l>
<l>αἰεὶ δʼ ἐν στεφάνοισιν εἴ-</l>
<l>ην· ἔτι τοι γέρων ἀοι-</l>
<l>δὸς κελαδεῖ Μναμοσύναν·</l>
<l n="680">ἔτι τὰν Ἡρακλέους</l>
<l>καλλίνικον ἀείδω</l>
<l>παρά τε Βρόμιον οἰνοδόταν</l>
<l>παρά τε χέλυος ἑπτατόνου</l>
<l>μολπὰν καὶ Λίβυν αὐλόν·</l>
<l n="685">οὔπω καταπαύσομεν</l>
<l>Μούσας, αἵ μʼ ἐχόρευσαν.</l>
</sp>
<milestone ed="p" n="687" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>παιᾶνα μὲν Δηλιάδες</l>
<l>ὑμνοῦσʼ ἀμφὶ πύλας τὸν</l>
<l>Λατοῦς εὔπαιδα γόνον</l>
<l n="690">εἱλίσσουσαι καλλίχορον·</l>
<l>παιᾶνας δʼ ἐπὶ σοῖς μελά-</l>
<l>θροις κύκνος ὣς γέρων ἀοι-</l>
<l>δὸς πολιᾶν ἐκ γενύων</l>
<l>κελαδήσω· τὸ γὰρ εὖ</l>
<l n="695">τοῖς ὕμνοισιν ὑπάρχει·</l>
<l>Διὸς ὁ παῖς· τᾶς δʼ εὐγενίας</l>
<l>πλέον ὑπερβάλλων <add>ἀρετᾷ</add>
</l>
<l>μοχθήσας τὸν ἄκυμον</l>
<l>θῆκεν βίοτον βροτοῖς</l>
<l n="700">πέρσας δείματα θηρῶν.</l>
</sp>
<milestone ed="p" n="701" unit="card"/>
</div2>
</div1>
<div1 type="episode">
<sp>
<speaker>Λύκος</speaker>
<l>ἐς καιρὸν οἴκων Ἀμφιτρύων ἔξω περᾷ·</l>
<l>χρόνος γὰρ ἤδη δαρὸς ἐξ ὅτου πέπλοις</l>
<l>κοσμεῖσθε σῶμα καὶ νεκρῶν ἀγάλμασιν.</l>
<l>ἀλλʼ εἶα, παῖδας καὶ δάμαρθʼ Ἡρακλέους</l>
<l n="705">ἔξω κέλευε τῶνδε φαίνεσθαι δόμων,</l>
<l>ἐφʼ οἷς ὑπέστητʼ αὐτεπάγγελτοι θανεῖν.</l>
</sp>
<sp>
<speaker>Ἀμφιτρύων</speaker>
<l>ἄναξ, διώκεις μʼ ἀθλίως πεπραγότα</l>
<l>ὕβριν θʼ ὑβρίζεις ἐπὶ θανοῦσι τοῖς ἐμοῖς·</l>
<l>ἃ χρῆν σε μετρίως, κεἰ κρατεῖς, σπουδὴν ἔχειν.</l>
<l n="710">ἐπεὶ δʼ ἀνάγκην προστίθης ἡμῖν θανεῖν,</l>
<l>στέργειν ἀνάγκη· δραστέον δʼ ἃ σοὶ δοκεῖ.</l>
</sp>
<sp>
<speaker>Λύκος</speaker>
<l>ποῦ δῆτα Μεγάρα; ποῦ τέκνʼ Ἀλκμήνης γόνου;</l>
</sp>
<sp>
<speaker>Ἀμφιτρύων</speaker>
<l>δοκῶ μὲν αὐτήν, ὡς θύραθεν εἰκάσαι — </l>
</sp>
<sp>
<speaker>Λύκος</speaker>
<l>τί χρῆμα δόξης; τοῦ δʼ ἔχεις τεκμήριον;</l>
</sp>
<sp>
<speaker>Ἀμφιτρύων</speaker>
<l n="715">ἱκέτιν πρὸς ἁγνοῖς Ἑστίας θάσσειν βάθροις  <gap/>
</l>
</sp>
<sp>
<speaker>Λύκος</speaker>
<l>ἀνόνητά γʼ ἱκετεύουσαν ἐκσῷσαι βίον.</l>
</sp>
<sp>
<speaker>Ἀμφιτρύων</speaker>
<l>καὶ τὸν θανόντα γʼ ἀνακαλεῖν μάτην πόσιν.</l>
</sp>
<sp>
<speaker>Λύκος</speaker>
<l>ὃ δʼ οὐ πάρεστιν οὐδὲ μὴ μόλῃ ποτέ.</l>
</sp>
<sp>
<speaker>Ἀμφιτρύων</speaker>
<l>οὔκ, εἴ γε μή τις θεῶν ἀναστήσειέ νιν.</l>
</sp>
<sp>
<speaker>Λύκος</speaker>
<l n="720">χώρει πρὸς αὐτὴν κἀκκόμιζε δωμάτων.</l>
</sp>
<sp>
<speaker>Ἀμφιτρύων</speaker>
<l>μέτοχος ἂν εἴην τοῦ φόνου δράσας τόδε.</l>
</sp>
<sp>
<speaker>Λύκος</speaker>
<l>ἡμεῖς, ἐπειδὴ σοὶ τόδʼ ἔστʼ ἐνθύμιον,</l>
<l>οἱ δειμάτων ἔξωθεν ἐκπορεύσομεν</l>
<l>σὺν μητρὶ παῖδας. δεῦρʼ ἕπεσθε, πρόσπολοι,</l>
<l n="725">ὡς ἂν σχολὴν λύσωμεν ἄσμενοι πόνων.</l>
</sp>
<sp>
<speaker>Ἀμφιτρύων</speaker>
<l>σὺ δʼ οὖν ἴθʼ, ἔρχῃ δʼ οἷ χρεών· τὰ δʼ ἄλλʼ ἴσως</l>
<l>ἄλλῳ μελήσει. προσδόκα δὲ δρῶν κακῶς</l>
<l>κακόν τι πράξειν. ὦ γέροντες, ἐς καλὸν</l>
<l>στείχει, βρόχοισι δʼ ἀρκύων γενήσεται</l>
<l n="730">ξιφηφόροισι, τοὺς πέλας δοκῶν κτενεῖν</l>
<l>ὁ παγκάκιστος. εἶμι δʼ, ὡς ἴδω νεκρὸν</l>
<l>πίπτοντʼ· ἔχει γὰρ ἡδονὰς θνῄσκων ἀνὴρ</l>
<l>ἐχθρὸς τίνων τε τῶν δεδραμένων δίκην.</l>
<milestone ed="p" n="735" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l n="735">μεταβολὰ κακῶν· μέγας ὁ πρόσθʼ ἄναξ</l>
<l>πάλιν ὑποστρέφει βίοτον ἐξ Ἅιδα.</l>
<l>ἰώ·</l>
<l>δίκα καὶ θεῶν παλίρρους πότμος.</l>
<!-- the next two lines are iambic trimeters, but this is not unusual among dochmiacs -->
<l n="740">ἦλθες χρόνῳ μὲν οὗ δίκην δώσεις θανών,</l>
<l>ὕβρεις ὑβρίζων εἰς ἀμείνονας σέθεν.</l>
<l n="744">χαρμοναὶ δακρύων ἔδοσαν ἐκβολάς·</l>
<l n="745">πάλιν ἔμολεν — </l>
<l>ἃ πάρος οὔποτε διὰ φρενὸς ἤλπισʼ ἂν</l>
<l>παθεῖν — γᾶς ἄναξ.</l>
<!-- two lines of iambic trimeter follow: -->
<l>ἀλλʼ, ὦ γεραιοί, καὶ τὰ δωμάτων ἔσω</l>
<l>σκοπῶμεν, εἰ πράσσει τις ὡς ἐγὼ θέλω.</l>
</sp>
<sp>
<speaker>Λύκος</speaker>
<l n="750">ἰώ μοί μοι.</l>
<milestone ed="p" n="751" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>τόδε κατάρχεται μέλος ἐμοὶ κλύειν</l>
<l>φίλιον ἐν δόμοις· θάνατος οὐ πόρσω.</l>
<l>βοᾷ</l>
<l>φόνου φροίμιον στενάζων ἄναξ.</l>
<!-- the next three lines are iambic trimeters (there were two in the strophe) -->
</sp>
<sp>
<speaker>Λύκος</speaker>
<l>ὦ πᾶσα Κάδμου γαῖʼ, ἀπόλλυμαι δόλῳ.</l>
</sp>
<sp>
<speaker>Χορός</speaker>
<l n="755">καὶ γὰρ διώλλυς· ἀντίποινα δʼ ἐκτίνων</l>
<l>τόλμα, διδούς γε τῶν δεδραμένων δίκην.</l>
<l>τίς ὁ θεοὺς ἀνομίᾳ χραίνων, θνητὸς ὤν,</l>
<l>ἄφρονα λόγον</l>
<l>οὐρανίων μακάρων κατέβαλʼ, ὡς ἄρʼ οὐ</l>
<l>σθένουσιν θεοί;</l>
<!-- three lines of iambics follow:  -->
<l n="760">— γέροντες, οὐκέτʼ ἔστι δυσσεβὴς ἀνήρ.</l>
<l>— σιγᾷ μέλαθρα· πρὸς χοροὺς τραπώμεθα.</l>
<l>— φίλοι γὰρ εὐτυχοῦσιν οὓς ἐγὼ θέλω.</l>
</sp>
<milestone ed="p" n="763" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>χοροὶ χοροὶ</l>
<l>καὶ θαλίαι μέλουσι Θή-</l>
<l>βας ἱερὸν κατʼ ἄστυ.</l>
<l n="765">μεταλλαγαὶ γὰρ δακρύων,</l>
<l>μεταλλαγαὶ συντυχίας</l>
<l>
<add>νέας</add> ἔτεκον ἀοιδάς.</l>
<l>βέβακʼ ἄναξ ὁ καινός, ὁ δὲ παλαίτερος</l>
<l n="770">κρατεῖ, λιμένα λιπών γε τὸν Ἀχερόντιον.</l>
<l>δοκημάτων</l>
<l n="771b">ἐκτὸς ἦλθεν ἐλπίς.</l>
</sp>
<milestone ed="p" n="772" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>θεοὶ θεοὶ</l>
<l n="772b">τῶν ἀδίκων μέλουσι καὶ</l>
<l>τῶν ὁσίων ἐπᾴειν.</l>
<l>ὁ χρυσὸς ἅ τʼ εὐτυχία</l>
<l n="775">φρενῶν βροτοὺς ἐξάγεται,</l>
<l>δύνασιν ἄδικον ἐφέλκων.</l>
<l>Χρόνου γὰρ οὔτις τὸ πάλιν εἰσορᾶν ἔτλα·</l>
<l>νόμον παρέμενος, ἀνομίᾳ χάριν διδοὺς</l>
<l>ἔθραυσεν ὄλ-</l>
<l n="780">βου κελαινὸν ἅρμα.</l>
</sp>
<milestone ed="p" n="781" unit="card"/>
</div2>
<div2 type="strophe" n="3">
<sp>
<speaker>Χορός</speaker>
<l>Ἰσμήνʼ ὦ στεφαναφόρει,</l>
<l>ξεσταί θʼ ἑπταπύλου πόλεως</l>
<l>ἀναχορεύσατʼ ἀγυιαί,</l>
<l>Δίρκα θʼ ἁ καλλιρρέεθρος,</l>
<l n="785">σύν τʼ Ἀσωπιάδες κόραι,</l>
<l>πατρὸς ὕδωρ βᾶτε λιποῦσαι συναοιδοί,</l>
<l n="788">Νύμφαι, τὸν Ἡρακλέους</l>
<l>καλλίνικον ἀγῶνα.</l>
<l n="790">Πυθίου δενδρῶτι πέτρα</l>
<l>Μουσῶν θʼ Ἑλικωνιάδων</l>
<l>δώματʼ, ὤ,</l>
<l>ἥξετʼ εὐγαθεῖ κελάδῳ</l>
<l>ἐμὰν πόλιν, ἐμὰ τείχη,</l>
<l>Σπαρτῶν ἵνα γένος ἔφανε</l>
<l n="795">χαλκασπίδων λόχος, ὃς γᾶν</l>
<l>τέκνων τέκνοις μεταμείβει,</l>
<l>Θήβαις ἱερὸν φῶς.</l>
</sp>
<milestone ed="p" n="798" unit="card"/>
</div2>
<div2 type="antistrophe" n="3">
<sp>
<speaker>Χορός</speaker>
<l>ὦ λέκτρων δύο συγγενεῖς</l>
<l>εὐναί, θνατογενοῦς τε καὶ</l>
<l n="800">Διός, ὃς ἦλθεν ἐς εὐνὰν</l>
<l>Νύμφας τᾶς Περσηίδος· ὡς</l>
<l>πιστόν μοι τὸ παλαιὸν ἤ-</l>
<l>δη λέχος, ὦ Ζεῦ, σὸν ἐπʼ οὐκ ἐλπίδι φάνθη,</l>
<l n="805">λαμπρὰν δʼ ἔδειξʼ ὁ χρόνος</l>
<l>τὰν Ἡρακλέος ἀλκάν·</l>
<l>γᾶς ὃς ἐξέβα θαλάμων</l>
<l>Πλούτωνος δῶμα λιπὼν</l>
<l>νέρτερον.</l>
<l>κρείσσων μοι τύραννος ἔφυς</l>
<l n="810">ἢ δυσγένειʼ ἀνάκτων,</l>
<l>ἃ νῦν ἐσορᾶν ἔφανε</l>
<l>ξιφηφόρων ἐς ἀγώνων</l>
<l>ἅμιλλαν, εἰ τὸ δίκαιον</l>
<l>θεοῖς ἔτʼ ἀρέσκει.</l>
</sp>
<milestone ed="p" n="815" unit="card"/>
</div2>
</div1>
<div1 type="episode">
<sp>
<speaker>Χορός</speaker>
<l n="815">— ἔα ἔα·</l>
<l>ἆρʼ ἐς τὸν αὐτὸν πίτυλον ἥκομεν φόβου,</l>
<l>γέροντες, οἷον φάσμʼ ὑπὲρ δόμων ὁρῶ;</l>
<l>— φυγῇ φυγῇ</l>
<l>νωθὲς πέδαιρε κῶλον, ἐκποδὼν ἔλα.</l>
<l n="820">— ὦναξ Παιάν,</l>
<!-- why was this line marked as lyric and not the previous one? -->
<l>ἀπότροπος γένοιό μοι πημάτων.</l>
<milestone ed="p" n="822" unit="card"/>
</sp>
<sp>
<speaker>Ἶρις</speaker>
<l>θαρσεῖτε Νυκτὸς τήνδʼ ὁρῶντες ἔκγονον</l>
<l>Λύσσαν, γέροντες, κἀμὲ τὴν θεῶν λάτριν</l>
<l>Ἶριν· πόλει γὰρ οὐδὲν ἥκομεν βλάβος,</l>
<l n="825">ἑνὸς δʼ ἐπʼ ἀνδρὸς σῶμα συστρατεύομεν,</l>
<l>ὅν φασιν εἶναι Ζηνὸς Ἀλκμήνης τʼ ἄπο.</l>
<l>πρὶν μὲν γὰρ ἄθλους ἐκτελευτῆσαι πικρούς,</l>
<l>τὸ χρή νιν ἐξέσῳζεν, οὐδʼ εἴα πατὴρ</l>
<l>Ζεύς νιν κακῶς δρᾶν οὔτʼ ἔμʼ οὔθʼ Ἥραν ποτέ·</l>
<l n="830">ἐπεὶ δὲ μόχθους διεπέρασʼ Εὐρυσθέως,</l>
<l>Ἥρα προσάψαι καινὸν αἷμʼ αὐτῷ θέλει</l>
<l>παῖδας κατακτείναντι, συνθέλω δʼ ἐγώ.</l>
<l>ἀλλʼ εἶʼ, ἄτεγκτον συλλαβοῦσα καρδίαν,</l>
<l>Νυκτὸς κελαινῆς ἀνυμέναιε παρθένε,</l>
<l n="835">μανίας τʼ ἐπʼ ἀνδρὶ τῷδε καὶ παιδοκτόνους</l>
<l>φρενῶν ταραγμοὺς καὶ ποδῶν σκιρτήματα</l>
<l>ἔλαυνε, κίνει, φόνιον ἐξίει κάλων,</l>
<l>ὡς ἂν πορεύσας διʼ Ἀχερούσιον πόρον</l>
<l>τὸν καλλίπαιδα στέφανον αὐθέντῃ φόνῳ</l>
<l n="840">γνῷ μὲν τὸν Ἥρας οἷός ἐστʼ αὐτῷ χόλος,</l>
<l>μάθῃ δὲ τὸν ἐμόν· ἢ θεοὶ μὲν οὐδαμοῦ,</l>
<l>τὰ θνητὰ δʼ ἔσται μεγάλα, μὴ δόντος δίκην.</l>
</sp>
<sp>
<speaker>Λύσσα</speaker>
<l>ἐξ εὐγενοῦς μὲν πατρὸς ἔκ τε μητέρος</l>
<l>πέφυκα, Νυκτὸς Οὐρανοῦ τʼ ἀφʼ αἵματος·</l>
<l n="845">† τιμάς τʼ ἔχω τάσδʼ οὐκ ἀγασθῆναι φίλοις †</l>
<l>οὐδʼ ἥδομαι φοιτῶσʼ ἐπʼ ἀνθρώπων φίλους,</l>
<l>παραινέσαι δέ, πρὶν σφαλεῖσαν εἰσιδεῖν,</l>
<l>Ἥρᾳ θέλω σοί τʼ, ἢν πίθησθʼ ἐμοῖς λόγοις.</l>
<l>ἀνὴρ ὅδʼ οὐκ ἄσημος οὔτʼ ἐπὶ χθονὶ</l>
<l n="850">οὔτʼ ἐν θεοῖσιν, οὗ σύ μʼ ἐσπέμπεις δόμους·</l>
<l>ἄβατον δὲ χώραν καὶ θάλασσαν ἀγρίαν</l>
<l>ἐξημερώσας, θεῶν ἀνέστησεν μόνος</l>
<l>τιμὰς πιτνούσας ἀνοσίων ἀνδρῶν ὕπο·</l>
<l>
<gap desc="*"/>
</l>
<l>σοί τʼ οὐ παραινῶ μεγάλα βούλεσθαι κακά.</l>
<milestone ed="p" n="855" unit="card"/>
</sp>
<div2 type="trochees">
<sp>
<speaker>Ἶρις</speaker>
<l n="855">μὴ σὺ νουθέτει τά θʼ Ἥρας κἀμὰ μηχανήματα.</l>
</sp>
</div2>
<div2 type="trochees">
<sp>
<speaker>Λύσσα</speaker>
<l>ἐς τὸ λῷον ἐμβιβάζω σʼ ἴχνος ἀντὶ τοῦ κακοῦ.</l>
</sp>
</div2>
<div2 type="trochees">
<sp>
<speaker>Ἶρις</speaker>
<l>οὐχὶ σωφρονεῖν γʼ ἔπεμψε δεῦρό σʼ ἡ Διὸς δάμαρ.</l>
</sp>
</div2>
<div2 type="trochees">
<sp>
<speaker>Λύσσα</speaker>
<l>Ἥλιον μαρτυρόμεσθα δρῶσʼ ἃ δρᾶν οὐ βούλομαι.</l>
<l>εἰ δὲ δή μʼ Ἥρᾳ θʼ ὑπουργεῖν σοί τʼ ἀναγκαίως ἔχει</l>
<l n="860">τάχος ἐπιρροίβδην θʼ ὁμαρτεῖν ὡς κυνηγέτῃ κύνας,</l>
<l>εἶμί γʼ· οὔτε πόντος οὕτως κύμασιν στένων λάβρως</l>
<l>οὔτε γῆς σεισμὸς κεραυνοῦ τʼ οἶστρος ὠδῖνας πνέων,</l>
<l>οἷʼ ἐγὼ στάδια δραμοῦμαι στέρνον εἰς Ἡρακλέους·</l>
<l>καὶ καταρρήξω μέλαθρα καὶ δόμους ἐπεμβαλῶ,</l>
<l n="865">τέκνʼ ἀποκτείνασα πρῶτον· ὁ δὲ κανὼν οὐκ εἴσεται</l>
<l>παῖδας οὓς ἔτικτʼ ἐναίρων, πρὶν ἂν ἐμὰς λύσσας ἀφῇ.</l>
<l>ἢν ἰδού· καὶ δὴ τινάσσει κρᾶτα βαλβίδων ἄπο</l>
<l>καὶ διαστρόφους ἑλίσσει σῖγα γοργωποὺς κόρας.</l>
<l>ἀμπνοὰς δʼ οὐ σωφρονίζει, ταῦρος ὣς ἐς ἐμβολὴν</l>
<l n="870">† δεινός· μυκᾶται † δὲ Κῆρας ἀνακαλῶν τὰς Ταρτάρου.</l>
<l>τάχα σʼ ἐγὼ μᾶλλον χορεύσω καὶ καταυλήσω φόβῳ.</l>
<l>στεῖχʼ ἐς Οὔλυμπον πεδαίρουσʼ, Ἶρι, γενναῖον πόδα·</l>
<l>ἐς δόμους δʼ ἡμεῖς ἄφαντοι δυσόμεσθʼ Ἡρακλέους.</l>
<milestone ed="p" n="875" unit="card"/>
</sp>
</div2>
</div1>
<div1 type="choral">
<div2 type="lyric">
<sp>
<speaker>Χορός</speaker>
<l n="875">ὀτοτοτοτοτοῖ, στέναξον· ἀποκείρεται</l>
<l>σὸν ἄνθος πόλεος, ὁ Διὸς ἔκγονος·</l>
<l>μέλεος Ἑλλάς, ἃ τὸν εὐεργέταν</l>
<l>ἀποβαλεῖς, ὀλεῖς μανίαισιν Λύσσας</l>
<l>χορευθέντʼ ἐναύλοις.</l>
<l n="880">βέβακεν ἐν δίφροισιν ἁ πολύστονος,</l>
<l>ἅρμασι δʼ ἐνδίδωσι</l>
<l>κέντρον ὡς ἐπὶ λώβᾳ</l>
<l>Νυκτὸς Γοργὼν ἑκατογκεφάλοις</l>
<l>ὄφεων ἰαχήμασι, Λύσσα μαρμαρωπός.</l>
<l n="885">ταχὺ τὸν εὐτυχῆ μετέβαλεν δαίμων,</l>
<l>ταχὺ δὲ πρὸς πατρὸς τέκνʼ ἐκπνεύσεται.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ἰώ μοι μέλεος.</l>
</sp>
</div2>
<div2 type="lyric">
<sp>
<speaker>Χορός</speaker>
<l>ἰὼ Ζεῦ, τὸ σὸν γένος ἄγονον αὐτίκα</l>
<l>λυσσάδες ὠμοβρῶτες ἄδικοι Ποιναὶ</l>
<l n="890">κακοῖσιν ἐκπετάσουσιν.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ἰὼ στέγαι.</l>
</sp>
</div2>
<div2 type="lyric">
<sp>
<speaker>Χορός</speaker>
<l>κατάρχεται χόρευμα τυμπάνων ἄτερ,</l>
<l>οὐ βρομίῳ κεχαρισμένα θύρσῳ  <gap/>
</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ἰὼ δόμοι.</l>
</sp>
</div2>
<div2 type="lyric">
<sp>
<speaker>Χορός</speaker>
<l>πρὸς αἵματʼ, οὐχὶ τᾶς Διονυσιάδος</l>
<l n="895">βοτρύων ἐπὶ χεύμασι λοιβᾶς.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>φυγῇ, τέκνʼ, ἐξορμᾶτε.</l>
</sp>
</div2>
<div2 type="lyric">
<sp>
<speaker>Χορός</speaker>
<l>δάιον τόδε</l>
<l>δάιον μέλος ἐπαυλεῖται.</l>
<l>κυναγετεῖ τέκνων διωγμόν· οὔποτʼ ἄκραντα δόμοισι</l>
<l>Λύσσα βακχεύσει.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l n="900">αἰαῖ κακῶν.</l>
</sp>
</div2>
<div2 type="lyric">
<sp>
<speaker>Χορός</speaker>
<l>αἰαῖ δῆτα τὸν γεραιὸν ὡς στένω</l>
<l>πατέρα τάν τε παιδοτρόφον, <add>ᾇ</add> μάταν</l>
<l>τέκεα γεννᾶται.</l>
<l>ἰδοὺ ἰδού,</l>
<l n="905">θύελλα σείει δῶμα, συμπίπτει στέγη.</l>
</sp>
</div2>
<div2 type="lyric">
<sp>
<speaker>Ἡρακλῆς</speaker>
<l>ἢ ἤ· τί δρᾷς, ὦ Διὸς παῖ, μελάθρῳ;</l>
<l>τάραγμα ταρτάρειον, ὡς ἐπʼ Ἐγκελάδῳ ποτέ, Παλλάς,</l>
<l>ἐς δόμους πέμπεις.</l>
</sp>
</div2>
</div1>
<div1 type="episode">
<sp>
<speaker>Ἄγγελος</speaker>
<l>ὦ λευκὰ γήρᾳ σώματʼ  <gap/>
</l>
</sp>
<div2 type="lyric">
<sp>
<speaker>Χορός</speaker>
<l>ἀνακαλεῖς με τίνα</l>
<l n="910">βοάν;</l>
</sp>
<sp>
<speaker>Ἄγγελος</speaker>
<l>ἄλαστα τἀν δόμοισι.</l>
</sp>
</div2>
<div2 type="lyric">
<sp>
<speaker>Χορός</speaker>
<l>μάντιν οὐχ</l>
<l n="912">ἕτερον ἄξομαι.</l>
</sp>
<sp>
<speaker>Ἄγγελος</speaker>
<l>τεθνᾶσι παῖδες.</l>
</sp>
</div2>
<div2 type="lyric">
<sp>
<speaker>Χορός</speaker>
<l>αἰαῖ.</l>
</sp>
<sp>
<speaker>Ἄγγελος</speaker>
<l>στενάζεθʼ, ὡς στενακτά.</l>
</sp>
</div2>
<div2 type="lyric">
<sp>
<speaker>Χορός</speaker>
<l>δάιοι φόνοι,</l>
<l n="915">δάιοι δὲ τοκέων χέρες· ὤ.</l>
</sp>
<sp>
<speaker>Ἄγγελος</speaker>
<l>οὐκ ἄν τις εἴποι μᾶλλον ἢ πεπόνθαμεν.</l>
</sp>
</div2>
<div2 type="lyric">
<sp>
<speaker>Χορός</speaker>
<l>πῶς παισὶ στενακτὰν ἄταν ἄταν</l>
<l>πατέρος ἀμφαίνεις;</l>
<l>λέγε, τίνα τρόπον ἔσυτο θεόθεν ἐπὶ</l>
<l n="920">μέλαθρα κακὰ τάδε,</l>
<l>τλήμονάς τε παίδων τύχας;</l>
<milestone ed="p" n="922" unit="card"/>
</sp>
<sp n="*)/aggelos">
<speaker>Ἄγγελος</speaker>
<l>ἱερὰ μὲν ἦν πάροιθεν ἐσχάρας Διὸς</l>
<l>καθάρσιʼ οἴκων, γῆς ἄνακτʼ ἐπεὶ κτανὼν</l>
<l>ἐξέβαλε τῶνδε δωμάτων Ἡρακλέης·</l>
<l n="925">χορὸς δὲ καλλίμορφος εἱστήκει τέκνων</l>
<l>πατήρ τε Μεγάρα τʼ· ἐν κύκλῳ δʼ ἤδη κανοῦν</l>
<l>εἵλικτο βωμοῦ, φθέγμα δʼ ὅσιον εἴχομεν.</l>
<l>μέλλων δὲ δαλὸν χειρὶ δεξιᾷ φέρειν,</l>
<l>ἐς χέρνιβʼ ὡς βάψειεν, Ἀλκμήνης τόκος</l>
<l n="930">ἔστη σιωπῇ. καὶ χρονίζοντος πατρὸς</l>
<l>παῖδες προσέσχον ὄμμʼ· ὁ δʼ οὐκέθʼ αὑτὸς ἦν,</l>
<l>ἀλλʼ ἐν στροφαῖσιν ὀμμάτων ἐφθαρμένος</l>
<l>ῥίζας τʼ ἐν ὄσσοις αἱματῶπας ἐκβαλὼν</l>
<l>ἀφρὸν κατέσταζʼ εὐτρίχου γενειάδος.</l>
<l n="935">ἔλεξε δʼ ἅμα γέλωτι παραπεπληγμένῳ·</l>
<l>Πάτερ, τί θύω πρὶν κτανεῖν Εὐρυσθέα</l>
<l>καθάρσιον πῦρ, καὶ πόνους διπλοῦς ἔχω;</l>
<l>ἔργον μιᾶς μοι χειρὸς εὖ θέσθαι τάδε·</l>
<l>ὅταν δʼ ἐνέγκω δεῦρο κρᾶτʼ Εὐρυσθέως,</l>
<l n="940">ἐπὶ τοῖσι νῦν θανοῦσιν ἁγνιῶ χέρας.</l>
<l>ἐκχεῖτε πηγάς, ῥίπτετʼ ἐκ χειρῶν κανᾶ.</l>
<l>τίς μοι δίδωσι τόξα; τίς <add>δʼ</add> ὅπλον χερός;</l>
<l>πρὸς τὰς Μυκήνας εἶμι· λάζυσθαι χρεὼν</l>
<l>μοχλοὺς δικέλλας θʼ, ὥστε Κυκλώπων βάθρα</l>
<l n="945">φοίνικι κανόνι καὶ τύκοις ἡρμοσμένα</l>
<l>στρεπτῷ σιδήρῳ συντριαινῶσαι πάλιν.</l>
<l>αὐτοῦ δὲ βαίνων ἅρματʼ οὐκ ἔχων ἔχειν</l>
<l>ἔφασκε, δίφρου δʼ εἰσέβαινεν ἄντυγας</l>
<l>κἄθεινε, κέντρον δῆθεν ὡς ἔχων, χερί.</l>
<milestone ed="p" n="950" unit="card"/>
<l n="950">διπλοῦς δʼ ὀπαδοῖς ἦν γέλως φόβος θʼ ὁμοῦ.</l>
<l>καί τις τόδʼ εἶπεν, ἄλλος εἰς ἄλλον δρακών·</l>
<l>Παίζει πρὸς ἡμᾶς δεσπότης ἢ μαίνεται;</l>
<l>ὁ δʼ εἷρπʼ ἄνω τε καὶ κάτω κατὰ στέγας,</l>
<l>μέσον δʼ ἐς ἀνδρῶνʼ ἐσπεσὼν Νίσου πόλιν</l>
<l n="955">ἥκειν ἔφασκε· δωμάτων τʼ ἔσω βεβώς,</l>
<l>κλιθεὶς ἐς οὖδας, ὡς ἔχει, σκευάζεται</l>
<l>θοίνην. διελθὼν δʼ ὡς βραχὺν χρόνον μονῆς</l>
<l>Ἰσθμοῦ ναπαίας ἔλεγε προσβαίνειν πλάκας.</l>
<l>κἀνταῦθα γυμνὸν σῶμα θεὶς πορπαμάτων,</l>
<l n="960">πρὸς οὐδένʼ ἡμιλλᾶτο κἀκηρύσσετο</l>
<l>αὐτὸς πρὸς αὑτοῦ καλλίνικος οὐδενός,</l>
<l>ἀκοὴν ὑπειπών. δεινὰ δʼ Εὐρυσθεῖ βρέμων</l>
<l>ἦν ἐν Μυκήναις τῷ λόγῳ. πατὴρ δέ νιν</l>
<l>θιγὼν κραταιᾶς χειρὸς ἐννέπει τάδε·</l>
<l n="965">Ὦ παῖ, τί πάσχεις; τίς ὁ τρόπος ξενώσεως</l>
<l>τῆσδʼ; οὔ τί που φόνος σʼ ἐβάκχευσεν νεκρῶν,</l>
<l>οὓς ἄρτι καίνεις; ὁ δέ νιν Εὐρυσθέως δοκῶν</l>
<l>πατέρα προταρβοῦνθʼ ἱκέσιον ψαύειν χερός,</l>
<l>ὠθεῖ, φαρέτραν δʼ εὐτρεπῆ σκευάζεται</l>
<l n="970">καὶ τόξʼ ἑαυτοῦ παισί, τοὺς Εὐρυσθέως</l>
<l>δοκῶν φονεύειν. οἳ δὲ ταρβοῦντες φόβῳ</l>
<l>ὤρουον ἄλλος ἄλλοσʼ, ἐς πέπλους ὁ μὲν</l>
<l>μητρὸς ταλαίνης, ὁ δʼ ὑπὸ κίονος σκιάν,</l>
<l>ἄλλος δὲ βωμὸν ὄρνις ὣς ἔπτηξʼ ὕπο.</l>
<l n="975">βοᾷ δὲ μήτηρ· Ὦ τεκών, τί δρᾷς; τέκνα</l>
<l>κτείνεις; βοᾷ δὲ πρέσβυς οἰκετῶν τʼ ὄχλος.</l>
<milestone ed="p" n="977" unit="card"/>
<l>ὁ δʼ ἐξελίσσων παῖδα κίονος κύκλῳ,</l>
<l>τόρνευμα δεινὸν ποδός, ἐναντίον σταθεὶς</l>
<l>βάλλει πρὸς ἧπαρ· ὕπτιος δὲ λαΐνους</l>
<l n="980">ὀρθοστάτας ἔδευσεν ἐκπνέων βίον.</l>
<l>ὁ δʼ ἠλάλαξε κἀπεκόμπασεν τάδε·</l>
<l>Εἷς μὲν νεοσσὸς ὅδε θανὼν Εὐρυσθέως</l>
<l>ἔχθραν πατρῴαν ἐκτίνων πέπτωκέ μοι.</l>
<l>ἄλλῳ δʼ ἐπεῖχε τόξʼ, ὃς ἀμφὶ βωμίαν</l>
<l n="985">ἔπτηξε κρηπῖδʼ ὡς λεληθέναι δοκῶν.</l>
<l>φθάνει δʼ ὁ τλήμων γόνασι προσπεσὼν πατρός,</l>
<l>καὶ πρὸς γένειον χεῖρα καὶ δέρην βαλών,</l>
<l>Ὦ φίλτατʼ, αὐδᾷ, μή μʼ ἀποκτείνῃς, πάτερ·</l>
<l>σός εἰμι, σὸς παῖς· οὐ τὸν Εὐρυσθέως ὀλεῖς.</l>
<l n="990">ὁ δʼ ἀγριωπὸν ὄμμα Γοργόνος στρέφων,</l>
<l>ὡς ἐντὸς ἔστη παῖς λυγροῦ τοξεύματος,</l>
<l>μυδροκτύπον μίμημʼ, ὑπὲρ κάρα βαλὼν</l>
<l>ξύλον καθῆκε παιδὸς ἐς ξανθὸν κάρα,</l>
<l>ἔρρηξε δʼ ὀστᾶ. δεύτερον δὲ παῖδʼ ἑλών,</l>
<l n="995">χωρεῖ τρίτον θῦμʼ ὡς ἐπισφάξων δυοῖν.</l>
<l>ἀλλὰ φθάνει νιν ἡ τάλαινʼ ἔσω δόμων</l>
<l>μήτηρ ὑπεκλαβοῦσα, καὶ κλῄει πύλας.</l>
<l>ὁ δʼ ὡς ἐπʼ αὐτοῖς δὴ Κυκλωπίοισιν ὢν</l>
<l>σκάπτει μοχλεύει θύρετρα, κἀκβαλὼν σταθμὰ</l>
<l n="1000">δάμαρτα καὶ παῖδʼ ἑνὶ κατέστρωσεν βέλει.</l>
<l>κἀνθένδε πρὸς γέροντος ἱππεύει φόνον·</l>
<l>ἀλλʼ ἦλθεν εἰκών, ὡς ὁρᾶν ἐφαίνετο,</l>
<l>Παλλὰς κραδαίνουσʼ ἔγχος † ἐπὶ λόφῳ κέαρ †,</l>
<l>κἄρριψε πέτρον στέρνον εἰς Ἡρακλέους,</l>
<l n="1005">ὅς νιν φόνου μαργῶντος ἔσχε, κεἰς ὕπνον</l>
<l>καθῆκε· πίτνει δʼ ἐς πέδον, πρὸς κίονα</l>
<l>νῶτον πατάξας, ὃς πεσήμασι στέγης</l>
<l>διχορραγὴς ἔκειτο κρηπίδων ἔπι.</l>
<l n="1010">ἡμεῖς δʼ ἐλευθεροῦντες ἐκ δρασμῶν πόδα</l>
<l n="1009">σὺν τῷ γέροντι δεσμὰ σειραίων βρόχων</l>
<l n="1011">ἀνήπτομεν πρὸς κίονʼ, ὡς λήξας ὕπνου</l>
<l>μηδὲν προσεργάσαιτο τοῖς δεδραμένοις.</l>
<l>εὕδει δʼ ὁ τλήμων ὕπνον οὐκ εὐδαίμονα,</l>
<l>παῖδας φονεύσας καὶ δάμαρτʼ. ἐγὼ μὲν οὖν</l>
<l n="1015">οὐκ οἶδα θνητῶν ὅστις ἀθλιώτερος.</l>
</sp>
</div2>
</div1>
<milestone ed="p" n="1016" unit="card"/>
<div1 type="choral">
<div2 type="lyric">
<sp>
<speaker>Χορός</speaker>
<l>ὁ φόνος ἦν ὃν Ἀργολὶς ἔχει πέτρα</l>
<l>τότε μὲν περισαμότατος καὶ ἄπιστος Ἑλλάδι</l>
<l>τῶν Δαναοῦ παίδων· τάδε δʼ ὑπερέβαλε, παρ-</l>
<l n="1020">έδραμε τὰ τότε κακὰ  <gap/> τάλανι διογενεῖ κόρῳ.</l>
<l n="1022">μονοτέκνου Πρόκνης φόνον ἔχω λέξαι</l>
<l>θυόμενον Μούσαις· σὺ δὲ τέκνα τρίγονʼ, ὦ</l>
<l>δάιε, τεκόμενος, λυσσάδι συγκατειργάσω μοίρᾳ.</l>
<l n="1025">αἰαῖ, τίνα στεναγμὸν</l>
<l>ἢ γόον ἢ φθιτῶν</l>
<l>ᾠδάν, ἢ τὸν Ἅιδα χορὸν ἀχήσω;</l>
<l>φεῦ φεῦ·</l>
<l>ἴδεσθε, διάνδιχα κλῇθρα</l>
<l n="1030">κλίνεται ὑψιπύλων δόμων.</l>
<l>ἰώ μοι·</l>
<l>ἴδεσθε δὲ τέκνα πρὸ πατρὸς</l>
<l>ἄθλια κείμενα δυστάνου,</l>
<l>εὕδοντος ὕπνον δεινὸν ἐκ παίδων φόνου.</l>
<l n="1035">περὶ δὲ δεσμὰ καὶ πολύβροχʼ ἁμμάτων</l>
<l>ἐρείσμαθʼ Ἡράκλειον</l>
<l>ἀμφὶ δέμας τάδε λαΐνοις</l>
<l>ἀνημμένα κίοσιν οἴκων.</l>
<milestone ed="p" n="1039" unit="card"/>
</sp>
</div2>
</div1>
<div1 type="episode">
<sp>
<speaker>Χορός</speaker>
<l>ὁ δʼ ὥς τις ὄρνις ἄπτερον καταστένων</l>
<l n="1040">ὠδῖνα τέκνων, πρέσβυς ὑστέρῳ ποδὶ</l>
<l>πικρὰν διώκων ἤλυσιν πάρεσθʼ ὅδε.</l>
<milestone ed="p" n="1042" unit="card"/>
</sp>
<div2 type="lyric">
<sp>
<speaker>Ἀμφιτρύων</speaker>
<l>Καδμεῖοι γέροντες, οὐ σῖγα σῖ-</l>
<l>γα τὸν ὕπνῳ παρειμένον ἐάσετʼ ἐκ-</l>
<l>λαθέσθαι κακῶν;</l>
</sp>
</div2>
<div2 type="lyric">
<sp>
<speaker>Χορός</speaker>
<l n="1045">κατὰ σὲ δακρύοις στένω, πρέσβυ, καὶ</l>
<l>τέκεα καὶ τὸ καλλίνικον κάρα.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ἑκαστέρω πρόβατε, μὴ</l>
<l>κτυπεῖτε, μὴ βοᾶτε, μὴ</l>
<l>τὸν εὔδιʼ ἰαύονθʼ</l>
<l>ὑπνώδεά τʼ εὐνᾶς</l>
<l n="1050">ἐγείρετε.</l>
</sp>
</div2>
<div2 type="lyric">
<sp>
<speaker>Χορός</speaker>
<l>οἴμοι.</l>
<l>φόνος ὅσος ὅδʼ  <gap/>
</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ἆ ἆ,</l>
<l>διά μʼ ὀλεῖτε.</l>
</sp>
</div2>
<div2 type="lyric">
<sp>
<speaker>Χορός</speaker>
<l>κεχυμένος ἐπαντέλλει.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>οὐκ ἀτρεμαῖα θρῆνον αἰ-</l>
<l>άξετʼ, ὦ γέροντες;</l>
<l n="1055">ἢ δέσμʼ ἀνεγειρόμενος χαλάσας ἀπολεῖ πόλιν,</l>
<l>ἀπὸ δὲ πατέρα, μέλαθρά τε καταράξει.</l>
</sp>
</div2>
<div2 type="lyric">
<sp>
<speaker>Χορός</speaker>
<l>ἀδύνατʼ ἀδύνατά μοι.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>σῖγα, πνοὰς μάθω·</l>
<l n="1060">φέρε πρὸς οὖς βάλω.</l>
</sp>
</div2>
<div2 type="lyric">
<sp>
<speaker>Χορός</speaker>
<l>εὕδει;</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ναί, εὕδει</l>
<l>ὕπνον γʼ ἄυπνον ὀλόμενον, ὃς ἔκανεν ἄλο-</l>
<l n="1064">χον, ἔκανε δὲ τέκεα, τοξήρει ψαλμῷ <del>τοξεύσας</del>.</l>
</sp>
</div2>
<div2 type="lyric">
<sp>
<speaker>Χορός</speaker>
<l n="1065">στέναζέ νυν — </l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>στενάζω.</l>
</sp>
</div2>
<div2 type="lyric">
<sp>
<speaker>Χορός</speaker>
<l>τέκνων ὄλεθρον — </l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ὤμοι.</l>
</sp>
</div2>
<div2 type="lyric">
<sp>
<speaker>Χορός</speaker>
<l>σέθεν τε παιδὸς — </l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>αἰαῖ.</l>
</sp>
</div2>
<div2 type="lyric">
<sp>
<speaker>Χορός</speaker>
<l>ὦ πρέσβυ  <gap/>
</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>σῖγα σῖγα·</l>
<l>παλίντροπος ἐξεγειρόμενος στρέφεται· φέρε,</l>
<l n="1070">ἀπόκρυφον δέμας ὑπὸ μέλαθρον κρύψω.</l>
</sp>
</div2>
<div2 type="lyric">
<sp>
<speaker>Χορός</speaker>
<l>θάρσει· νὺξ ἔχει βλέφαρα παιδὶ σῷ.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ὁρᾶθʼ ὁρᾶτε. τὸ φάος ἐκ-</l>
<l>λιπεῖν μὲν ἐπὶ κακοῖσιν οὐ</l>
<l>φεύγω τάλας, ἀλλʼ εἴ με κανεῖ πατέρʼ ὄντα,</l>
<l n="1075">πρὸς δὲ κακοῖς κακὰ μήσεται</l>
<l>πρὸς Ἐρινύσι θʼ αἷμα σύγγονον ἕξει.</l>
</sp>
</div2>
<div2 type="lyric">
<sp>
<speaker>Χορός</speaker>
<l n="1078">τότε θανεῖν σʼ ἐχρῆν, ὅτε δάμαρτι σᾷ</l>
<l>φόνον ὁμοσπόρων ἔμολες ἐκπράξας</l>
<l n="1080">Ταφίων περίκλυστον ἄστυ πέρσας.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>φυγὰν φυγάν, γέροντες, ἀποπρὸ δωμάτων</l>
<l>διώκετε· φεύγετε μάργον</l>
<l>ἄνδρʼ ἐπεγειρόμενον.</l>
<l>
<add>ἢ</add> τάχα φόνον ἕτερον ἐπὶ φόνῳ βαλὼν</l>
<l n="1085">ἀνʼ αὖ βακχεύσει Καδμείων πόλιν.</l>
<milestone ed="p" n="1086" unit="card"/>
</sp>
<sp>
<speaker>Χορός</speaker>
<l>ὦ Ζεῦ, τί παῖδʼ ἤχθηρας ὧδʼ ὑπερκότως</l>
<l>τὸν σόν, κακῶν δὲ πέλαγος ἐς τόδʼ ἤγαγες;</l>
</sp>
<sp>
<speaker>Ἡρακλῆς</speaker>
<l>ἔα·</l>
<l>ἔμπνους μέν εἰμι καὶ δέδορχʼ ἅπερ με δεῖ,</l>
<l n="1090">αἰθέρα τε καὶ γῆν τόξα θʼ Ἡλίου τάδε  <gap/>
</l>
<l>ὡς ἐν κλύδωνι καὶ φρενῶν ταράγματι</l>
<l>πέπτωκα δεινῷ καὶ πνοὰς θερμὰς πνέω</l>
<l>μετάρσιʼ, οὐ βέβαια, πνευμόνων ἄπο.</l>
<l>ἰδού, τί δεσμοῖς ναῦς ὅπως ὡρμισμένος</l>
<l n="1095">νεανίαν θώρακα καὶ βραχίονα,</l>
<l>πρὸς ἡμιθραύστῳ λαΐνῳ τυκίσματι</l>
<l>ἧμαι, νεκροῖσι γείτονας θάκους ἔχων;</l>
<l>πτερωτά τʼ ἔγχη· τόξα δʼ ἔσπαρται πέδῳ,</l>
<l>ἃ πρὶν παρασπίζοντʼ ἐμοῖς βραχίοσιν</l>
<l n="1100">ἔσῳζε πλευρὰς ἐξ ἐμοῦ τʼ ἐσῴζετο.</l>
<l>οὔ που κατῆλθον αὖθις εἰς Ἅιδου πάλιν,</l>
<l>Εὐρυσθέως δίαυλον; εἰς Ἅιδου; πόθεν;</l>
<l>ἀλλʼ οὔτε Σισύφειον εἰσορῶ πέτρον</l>
<l>Πλούτωνά τʼ, οὐδὲ σκῆπτρα Δήμητρος κόρης.</l>
<l n="1105">ἔκ τοι πέπληγμαι· ποῦ ποτʼ ὢν ἀμηχανῶ;</l>
<l>ὠή, τίς ἐγγὺς ἢ πρόσω φίλων ἐμῶν,</l>
<l>δύσγνοιαν ὅστις τὴν ἐμὴν ἰάσεται;</l>
<l>σαφῶς γὰρ οὐδὲν οἶδα τῶν εἰωθότων.</l>
</sp>
<sp>
<speaker>Ἀμφιτρύων</speaker>
<l>γέροντες, ἔλθω τῶν ἐμῶν κακῶν πέλας;</l>
</sp>
<sp>
<speaker>Χορός</speaker>
<l n="1110">κἀγώ γε σὺν σοί, μὴ προδοὺς τὰς συμφοράς.</l>
</sp>
<sp>
<speaker>Ἡρακλῆς</speaker>
<l>πάτερ, τί κλαίεις καὶ συναμπίσχῃ κόρας,</l>
<l>τοῦ φιλτάτου σοι τηλόθεν παιδὸς βεβώς;</l>
</sp>
<sp>
<speaker>Ἀμφιτρύων</speaker>
<l>ὦ τέκνον· εἶ γὰρ καὶ κακῶς πράσσων ἐμός.</l>
</sp>
<sp>
<speaker>Ἡρακλῆς</speaker>
<l>πράσσω δʼ ἐγὼ τί λυπρόν, οὗ δακρυρροεῖς;</l>
</sp>
<sp>
<speaker>Ἀμφιτρύων</speaker>
<l n="1115">ἃ κἂν θεῶν τις, εἰ μάθοι, καταστένοι.</l>
</sp>
<sp>
<speaker>Ἡρακλῆς</speaker>
<l>μέγας γʼ ὁ κόμπος, τὴν τύχην δʼ οὔπω λέγεις.</l>
</sp>
<sp>
<speaker>Ἀμφιτρύων</speaker>
<l>ὁρᾷς γὰρ αὐτός, εἰ φρονῶν ἤδη κυρεῖς.</l>
</sp>
<sp>
<speaker>Ἡρακλῆς</speaker>
<l>εἴπʼ, εἴ τι καινὸν ὑπογράφῃ τὠμῷ βίῳ.</l>
</sp>
<sp>
<speaker>Ἀμφιτρύων</speaker>
<l>εἰ μηκέθʼ Ἅιδου βάκχος εἶ, φράσαιμεν ἄν.</l>
</sp>
<sp>
<speaker>Ἡρακλῆς</speaker>
<l n="1120">παπαῖ, τόδʼ ὡς ὕποπτον ᾐνίξω πάλιν.</l>
</sp>
<sp>
<speaker>Ἀμφιτρύων</speaker>
<l>καί σʼ εἰ βεβαίως εὖ φρονεῖς ἤδη σκοπῶ.</l>
</sp>
<sp>
<speaker>Ἡρακλῆς</speaker>
<l>οὐ γάρ τι βακχεύσας γε μέμνημαι φρένας.</l>
</sp>
<sp>
<speaker>Ἀμφιτρύων</speaker>
<l>λύσω, γέροντες, δεσμὰ παιδός; ἢ τί δρῶ;</l>
</sp>
<sp>
<speaker>Ἡρακλῆς</speaker>
<l>καὶ τόν γε δήσαντʼ εἴπʼ· ἀναινόμεσθα γάρ.</l>
</sp>
<sp>
<speaker>Ἀμφιτρύων</speaker>
<l n="1125">τοσοῦτον ἴσθι τῶν κακῶν· τὰ δʼ ἄλλʼ ἔα.</l>
</sp>
<sp>
<speaker>Ἡρακλῆς</speaker>
<l>ἀρκεῖ σιωπὴ γὰρ μαθεῖν ὃ βούλομαι;</l>
</sp>
<sp>
<speaker>Ἀμφιτρύων</speaker>
<l>ὦ Ζεῦ, παρʼ Ἥρας ἆρʼ ὁρᾷς θρόνων τάδε;</l>
</sp>
<sp>
<speaker>Ἡρακλῆς</speaker>
<l>ἀλλʼ ἦ τι κεῖθεν πολέμιον πεπόνθαμεν;</l>
</sp>
<sp>
<speaker>Ἀμφιτρύων</speaker>
<l>τὴν θεὸν ἐάσας τὰ σὰ περιστέλλου κακά.</l>
</sp>
<sp>
<speaker>Ἡρακλῆς</speaker>
<l n="1130">ἀπωλόμεσθα· συμφορὰν λέξεις τινά.</l>
<milestone ed="p" n="1131" unit="card"/>
</sp>
<sp>
<speaker>Ἀμφιτρύων</speaker>
<l>ἰδού, θέασαι τάδε τέκνων πεσήματα.</l>
</sp>
<sp>
<speaker>Ἡρακλῆς</speaker>
<l>οἴμοι· τίνʼ ὄψιν τήνδε δέρκομαι τάλας;</l>
</sp>
<sp>
<speaker>Ἀμφιτρύων</speaker>
<l>ἀπόλεμον, ὦ παῖ, πόλεμον ἔσπευσας τέκνοις.</l>
</sp>
<sp>
<speaker>Ἡρακλῆς</speaker>
<l>τί πόλεμον εἶπας; τούσδε τίς διώλεσε;</l>
</sp>
<sp>
<speaker>Ἀμφιτρύων</speaker>
<l n="1135">σὺ καὶ σὰ τόξα καὶ θεῶν ὃς αἴτιος.</l>
</sp>
<sp>
<speaker>Ἡρακλῆς</speaker>
<l>τί φῄς; τί δράσας; ὦ κάκʼ ἀγγέλλων πάτερ.</l>
</sp>
<sp>
<speaker>Ἀμφιτρύων</speaker>
<l>μανείς· ἐρωτᾷς δʼ ἄθλιʼ ἑρμηνεύματα.</l>
</sp>
<sp>
<speaker>Ἡρακλῆς</speaker>
<l>ἦ καὶ δάμαρτός εἰμʼ ἐγὼ φονεὺς ἐμῆς;</l>
</sp>
<sp>
<speaker>Ἀμφιτρύων</speaker>
<l>μιᾶς ἅπαντα χειρὸς ἔργα σῆς τάδε.</l>
</sp>
<sp>
<speaker>Ἡρακλῆς</speaker>
<l n="1140">αἰαῖ· στεναγμῶν γάρ με περιβάλλει νέφος.</l>
</sp>
<sp>
<speaker>Ἀμφιτρύων</speaker>
<l>τούτων ἕκατι σὰς καταστένω τύχας.</l>
</sp>
<sp>
<speaker>Ἡρακλῆς</speaker>
<l>† ἦ γὰρ συνήραξʼ οἶκον ἢ βάκχευσʼ ἐμόν; †</l>
</sp>
<sp>
<speaker>Ἀμφιτρύων</speaker>
<l>οὐκ οἶδα πλὴν ἕν· πάντα δυστυχεῖ τὰ σά.</l>
</sp>
<sp>
<speaker>Ἡρακλῆς</speaker>
<l>ποῦ δʼ οἶστρος ἡμᾶς ἔλαβε; ποῦ διώλεσεν;</l>
</sp>
<sp>
<speaker>Ἀμφιτρύων</speaker>
<l n="1145">ὅτʼ ἀμφὶ βωμὸν χεῖρας ἡγνίζου πυρί.</l>
</sp>
<sp>
<speaker>Ἡρακλῆς</speaker>
<l>οἴμοι· τί δῆτα φείδομαι ψυχῆς ἐμῆς</l>
<l>τῶν φιλτάτων μοι γενόμενος παίδων φονεύς;</l>
<l>κοὐκ εἶμι πέτρας λισσάδος πρὸς ἅλματα</l>
<l>ἢ φάσγανον πρὸς ἧπαρ ἐξακοντίσας</l>
<l n="1150">τέκνοις δικαστὴς αἵματος γενήσομαι;</l>
<l>ἢ σάρκα τὴν ἔμηνεν ἐμπρήσας πυρί,</l>
<l>δύσκλειαν ἣ μένει μʼ ἀπώσομαι βίου;</l>
<l>ἀλλʼ ἐμποδών μοι θανασίμων βουλευμάτων</l>
<l>Θησεὺς ὅδʼ ἕρπει συγγενὴς φίλος τʼ ἐμός.</l>
<l n="1155">ὀφθησόμεσθα, καὶ τεκνοκτόνον μύσος</l>
<l>ἐς ὄμμαθʼ ἥξει φιλτάτῳ ξένων ἐμῶν.</l>
<l>οἴμοι, τί δράσω; ποῖ κακῶν ἐρημίαν</l>
<l>εὕρω, πτερωτὸς ἢ κατὰ χθονὸς μολών;</l>
<l>† φέρʼ  <gap/> ἄν τι † κρατὶ περιβάλω σκότον.</l>
<l n="1160">αἰσχύνομαι γὰρ τοῖς δεδραμένοις κακοῖς·</l>
<l>καὶ τῶνδε προστρόπαιον αἷμα προσλαβὼν</l>
<l>οὐδὲν κακῶσαι τοὺς ἀναιτίους θέλω.</l>
</sp>
<sp>
<speaker>Θησεύς</speaker>
<l>ἥκω σὺν ἄλλοις, οἳ παρʼ Ἀσωποῦ ῥοὰς</l>
<l>μένουσιν, ἔνοπλοι γῆς Ἀθηναίων κόροι,</l>
<l n="1165">σῷ παιδί, πρέσβυ, σύμμαχον φέρων δόρυ.</l>
<l>κληδὼν γὰρ ἦλθεν εἰς Ἐρεχθειδῶν πόλιν</l>
<l>ὡς σκῆπτρα χώρας τῆσδʼ ἀναρπάσας Λύκος</l>
<l>ἐς πόλεμον ὑμῖν καὶ μάχην καθίσταται.</l>
<l>τίνων δʼ ἀμοιβὰς ὧν ὑπῆρξεν Ἡρακλῆς</l>
<l n="1170">σῴσας με νέρθεν, ἦλθον, εἴ τι δεῖ, γέρον,</l>
<l>ἢ χειρὸς ὑμᾶς τῆς ἐμῆς ἢ συμμάχων.</l>
<l>ἔα·</l>
<l>τί νεκρῶν τῶνδε πληθύει πέδον;</l>
<l>οὔ που λέλειμμαι καὶ νεωτέρων κακῶν</l>
<l>ὕστερος ἀφῖγμαι; τίς τάδʼ ἔκτεινεν τέκνα;</l>
<l n="1175">τίνος γεγῶσαν τήνδʼ ὁρῶ ξυνάορον;</l>
<l>οὐ γὰρ δορός γε παῖδες ἵστανται πέλας,</l>
<l>ἀλλʼ ἄλλο πού τι καινὸν εὑρίσκω κακόν.</l>
<milestone ed="p" n="1178" unit="card"/>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ὦ τὸν ἐλαιοφόρον ὄχθον ἔχων <add>ἄναξ</add>
<gap/>
</l>
</sp>
<sp>
<speaker>Θησεύς</speaker>
<l>τί χρῆμά μʼ οἰκτροῖς ἐκάλεσας προοιμίοις;</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l n="1180">ἐπάθομεν πάθεα μέλεα πρὸς θεῶν.</l>
</sp>
<sp>
<speaker>Θησεύς</speaker>
<l>οἱ παῖδες οἵδε τίνες, ἐφʼ οἷς δακρυρροεῖς;</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ἔτεκε μέν <add>νιν</add> οὑμὸς ἶνις τάλας,</l>
<l>τεκόμενος δʼ ἔκανε, φόνιον αἷμα τλάς.</l>
</sp>
<sp>
<speaker>Θησεύς</speaker>
<l>εὔφημα φώνει.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l n="1185">βουλομένοισιν ἐπαγγέλλῃ.</l>
</sp>
<sp>
<speaker>Θησεύς</speaker>
<l>ὦ δεινὰ λέξας.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>οἰχόμεθʼ οἰχόμεθα πτανοί.</l>
</sp>
<sp>
<speaker>Θησεύς</speaker>
<l>τί φῄς; τί δράσας;</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>μαινομένῳ πιτύλῳ πλαγχθεὶς</l>
<l n="1190">ἑκατογκεφάλου <add>τε</add> βαφαῖς ὕδρας.</l>
</sp>
<sp>
<speaker>Θησεύς</speaker>
<l>Ἥρας ὅδʼ ἁγών· τίς δʼ ὅδʼ οὑν νεκροῖς, γέρον;</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>ἐμὸς ἐμὸς ὅδε γόνος ὁ πολύπονος, <add>ὃς</add> ἐπὶ</l>
<l>δόρυ γιγαντοφόνον ἦλθεν σὺν θεοῖ-</l>
<l>σι Φλεγραῖον ἐς πεδίον ἀσπιστάς.</l>
</sp>
<sp>
<speaker>Θησεύς</speaker>
<l n="1195">φεῦ φεῦ· τίς ἀνδρῶν ὧδε δυσδαίμων ἔφυ;</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>οὐκ ἂν εἰδείης ἕτερον</l>
<l>πολυμοχθότερον πολυπλαγκτότερόν</l>
<l>τε θνατῶν.</l>
</sp>
<sp>
<speaker>Θησεύς</speaker>
<l>τί γὰρ πέπλοισιν ἄθλιον κρύπτει κάρα;</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l>αἰδόμενος τὸ σὸν ὄμμα</l>
<l n="1200">καὶ φιλίαν ὁμόφυλον</l>
<l>αἷμά τε παιδοφόνον.</l>
</sp>
<sp>
<speaker>Θησεύς</speaker>
<l>ἀλλʼ, εἰ συναλγῶν γʼ ἦλθον, ἐκκάλυπτέ νιν.</l>
</sp>
</div2>
<div2 type="lyric">
<sp>
<speaker>Ἀμφιτρύων</speaker>
<l n="1204">ὦ τέκνον· πάρες ἀπʼ ὀμμάτων</l>
<l n="1205">πέπλον, ἀπόδικε, ῥέθος ἀελίῳ δεῖξον.</l>
<l>βάρος ἀντίπαλον, δακρύοις συναμιλλαταί,</l>
<l>ἱκετεύομεν ἀμφὶ γενειάδα καὶ</l>
<l>γόνυ καὶ χέρα σὰν προπίτνων, πολιόν τε</l>
<l n="1210">δάκρυον ἐκβάλλων· ἰὼ παῖ, κατά-</l>
<l>σχεθε λέοντος ἀγρίου θυμόν, ὡς</l>
<l>βρόμον ἐπὶ φόνιον ἀνόσιον ἐξάγῃ,</l>
<l>κακὰ θέλων κακοῖς συνάψαι, τέκνον.</l>
<milestone ed="p" n="1214" unit="card"/>
</sp>
<sp>
<speaker>Θησεύς</speaker>
<l>εἶἑν· σὲ τὸν θάσσοντα δυστήνους ἕδρας</l>
<l n="1215">αὐδῶ, φίλοισιν ὄμμα δεικνύναι τὸ σόν.</l>
<l>οὐδεὶς σκότος γὰρ ὧδʼ ἔχει μέλαν νέφος,</l>
<l>ὅστις κακῶν σῶν συμφορὰν κρύψειεν ἄν.</l>
<l>τί μοι προσείων χεῖρα σημαίνεις φόνον;</l>
<l>ὡς μὴ μύσος με σῶν βάλῃ προσφθεγμάτων;</l>
<l n="1220">οὐδὲν μέλει μοι σύν γε σοὶ πράσσειν κακῶς·</l>
<l>καὶ γάρ ποτʼ εὐτύχησα. ἐκεῖσʼ ἀνοιστέον,</l>
<l>ὅτʼ ἐξέσῳσάς μʼ ἐς φάος νεκρῶν πάρα.</l>
<l>χάριν δὲ γηράσκουσαν ἐχθαίρω φίλων,</l>
<l>καὶ τῶν καλῶν μὲν ὅστις ἀπολαύειν θέλει,</l>
<l n="1225">συμπλεῖν δὲ τοῖς φίλοισι δυστυχοῦσιν οὔ.</l>
<l>ἀνίστασʼ, ἐκκάλυψον ἄθλιον κάρα,</l>
<l>βλέψον πρὸς ἡμᾶς. ὅστις εὐγενὴς βροτῶν,</l>
<l>φέρει τά γʼ ἐκ θεῶν πτώματʼ οὐδʼ ἀναίνεται.</l>
</sp>
<sp>
<speaker>Ἡρακλῆς</speaker>
<l>Θησεῦ, δέδορκας τόνδʼ ἀγῶνʼ ἐμῶν τέκνων;</l>
</sp>
<sp>
<speaker>Θησεύς</speaker>
<l n="1230">ἤκουσα, καὶ βλέποντι σημαίνεις κακά.</l>
</sp>
<sp>
<speaker>Ἡρακλῆς</speaker>
<l>τί δῆτά μου κρᾶτʼ ἀνεκάλυψας ἡλίῳ;</l>
</sp>
<sp>
<speaker>Θησεύς</speaker>
<l>τί δʼ; οὐ μιαίνεις θνητὸς ὢν τὰ τῶν θεῶν.</l>
</sp>
<sp>
<speaker>Ἡρακλῆς</speaker>
<l>φεῦγʼ, ὦ ταλαίπωρʼ, ἀνόσιον μίασμʼ ἐμόν.</l>
</sp>
<sp>
<speaker>Θησεύς</speaker>
<l>οὐδεὶς ἀλάστωρ τοῖς φίλοις ἐκ τῶν φίλων.</l>
</sp>
<sp>
<speaker>Ἡρακλῆς</speaker>
<l n="1235">ἐπῄνεσʼ· εὖ δράσας δέ σʼ οὐκ ἀναίνομαι.</l>
</sp>
<sp>
<speaker>Θησεύς</speaker>
<l>ἐγὼ δὲ πάσχων εὖ τότʼ οἰκτίρω σε νῦν.</l>
</sp>
<sp>
<speaker>Ἡρακλῆς</speaker>
<l>οἰκτρὸς γάρ εἰμι τἄμʼ ἀποκτείνας τέκνα.</l>
</sp>
<sp>
<speaker>Θησεύς</speaker>
<l>κλαίω χάριν σὴν ἐφʼ ἑτέραισι συμφοραῖς.</l>
</sp>
<sp>
<speaker>Ἡρακλῆς</speaker>
<l>ηὗρες δέ γʼ ἄλλους ἐν κακοῖσι μείζοσιν;</l>
</sp>
<sp>
<speaker>Θησεύς</speaker>
<l n="1240">ἅπτῃ κάτωθεν οὐρανοῦ δυσπραξίᾳ.</l>
</sp>
<sp>
<speaker>Ἡρακλῆς</speaker>
<l>τοιγὰρ παρεσκευάσμεθʼ ὥστε κατθανεῖν.</l>
</sp>
<sp>
<speaker>Θησεύς</speaker>
<l>δοκεῖς ἀπειλῶν σῶν μέλειν τι δαίμοσιν;</l>
</sp>
<sp>
<speaker>Ἡρακλῆς</speaker>
<l>αὔθαδες ὁ θεός, πρὸς δὲ τοὺς θεοὺς ἐγώ.</l>
</sp>
<sp>
<speaker>Θησεύς</speaker>
<l>ἴσχε στόμʼ, ὡς μὴ μέγα λέγων μεῖζον πάθῃς.</l>
</sp>
<sp>
<speaker>Ἡρακλῆς</speaker>
<l n="1245">γέμω κακῶν δή, κοὐκέτʼ ἔσθʼ ὅπῃ τεθῇ.</l>
</sp>
<sp>
<speaker>Θησεύς</speaker>
<l>δράσεις δὲ δὴ τί; ποῖ φέρῃ θυμούμενος;</l>
</sp>
<sp>
<speaker>Ἡρακλῆς</speaker>
<l>θανών, ὅθενπερ ἦλθον, εἶμι γῆς ὕπο.</l>
</sp>
<sp>
<speaker>Θησεύς</speaker>
<l>εἴρηκας ἐπιτυχόντος ἀνθρώπου λόγους.</l>
</sp>
<sp>
<speaker>Ἡρακλῆς</speaker>
<l>σὺ δʼ ἐκτὸς ὤν γε συμφορᾶς με νουθετεῖς.</l>
</sp>
<sp>
<speaker>Θησεύς</speaker>
<l n="1250">ὁ πολλὰ δὴ τλὰς Ἡρακλῆς λέγει τάδε;</l>
</sp>
<sp>
<speaker>Ἡρακλῆς</speaker>
<l>οὐκ οὖν τοσαῦτά γʼ, εἰ μέτρῳ μοχθητέον.</l>
</sp>
<sp>
<speaker>Θησεύς</speaker>
<l>εὐεργέτης βροτοῖσι καὶ μέγας φίλος;</l>
</sp>
<sp>
<speaker>Ἡρακλῆς</speaker>
<l>οἱ δʼ οὐδὲν ὠφελοῦσί μʼ, ἀλλʼ Ἥρα κρατεῖ.</l>
</sp>
<sp>
<speaker>Θησεύς</speaker>
<l>οὐκ ἄν <add>σʼ</add> ἀνάσχοιθʼ Ἑλλὰς ἀμαθίᾳ θανεῖν.</l>
<milestone ed="p" n="1255" unit="card"/>
</sp>
<sp n="*(hraklh=s">
<speaker>Ἡρακλῆς</speaker>
<l n="1255">ἄκουε δή νυν, ὡς ἁμιλληθῶ λόγοις</l>
<l>πρὸς νουθετήσεις σάς· ἀναπτύξω δέ σοι</l>
<l>ἀβίωτον ἡμῖν νῦν τε καὶ πάροιθεν ὄν.</l>
<l>πρῶτον μὲν ἐκ τοῦδʼ ἐγενόμην, ὅστις κτανὼν</l>
<l>μητρὸς γεραιὸν πατέρα προστρόπαιος ὢν</l>
<l n="1260">ἔγημε τὴν τεκοῦσαν Ἀλκμήνην ἐμέ.</l>
<l>ὅταν δὲ κρηπὶς μὴ καταβληθῇ γένους</l>
<l>ὀρθῶς, ἀνάγκη δυστυχεῖν τοὺς ἐκγόνους.</l>
<l>Ζεὺς δʼ — ὅστις ὁ Ζεύς — πολέμιόν μʼ ἐγείνατο</l>
<l>Ἥρᾳ — σὺ μέντοι μηδὲν ἀχθεσθῇς, γέρον·</l>
<l n="1265">πατέρα γὰρ ἀντὶ Ζηνὸς ἡγοῦμαι σὲ ἐγώ·</l>
<l>ἔτʼ ἐν γάλακτί τʼ ὄντι γοργωποὺς ὄφεις</l>
<l>ἐπεισέφρησε σπαργάνοισι τοῖς ἐμοῖς</l>
<l>ἡ τοῦ Διὸς σύλλεκτρος, ὡς ὀλοίμεθα.</l>
<l>ἐπεὶ δὲ σαρκὸς περιβόλαιʼ ἐκτησάμην</l>
<l n="1270">ἡβῶντα, μόχθους οὓς ἔτλην τί δεῖ λέγειν;</l>
<l>ποίους ποτʼ ἢ λέοντας ἢ τρισωμάτους</l>
<l>Τυφῶνας ἢ Γίγαντας ἢ τετρασκελῆ</l>
<l>κενταυροπληθῆ πόλεμον οὐκ ἐξήνυσα;</l>
<l>τήν τʼ ἀμφίκρανον καὶ παλιμβλαστῆ κύνα</l>
<l n="1275">ὕδραν φονεύσας μυρίων τʼ ἄλλων πόνων</l>
<l>διῆλθον ἀγέλας κἀς νεκροὺς ἀφικόμην,</l>
<l>Ἅιδου πυλωρὸν κύνα τρίκρανον ἐς φάος</l>
<l>ὅπως πορεύσαιμʼ ἐντολαῖς Εὐρυσθέως.</l>
<l>τὸν λοίσθιον δὲ τόνδʼ ἔτλην τάλας πόνον,</l>
<l n="1280">παιδοκτονήσας δῶμα θριγκῶσαι κακοῖς.</l>
<l>ἥκω δʼ ἀνάγκης ἐς τόδʼ· οὔτʼ ἐμαῖς φίλαις</l>
<l>Θήβαις ἐνοικεῖν ὅσιον· ἢν δὲ καὶ μένω,</l>
<l>ἐς ποῖον ἱερὸν ἢ πανήγυριν φίλων</l>
<l>εἶμʼ; οὐ γὰρ ἄτας εὐπροσηγόρους ἔχω.</l>
<l n="1285">ἀλλʼ Ἄργος ἔλθω; πῶς, ἐπεὶ φεύγω πάτραν;</l>
<l>φέρʼ ἀλλʼ ἐς ἄλλην δή τινʼ ὁρμήσω πόλιν;</l>
<l>κἄπειθʼ ὑποβλεπώμεθʼ ὡς ἐγνωσμένοι,</l>
<l>γλώσσης πικροῖς κέντροισι κλῃδουχούμενοι·</l>
<l>Οὐχ οὗτος ὁ Διός, ὃς τέκνʼ ἔκτεινέν ποτε</l>
<l n="1290">δάμαρτά τʼ; οὐ γῆς τῆσδʼ ἀποφθαρήσεται;</l>
<l>κεκλημένῳ δὲ φωτὶ μακαρίῳ ποτὲ</l>
<l>αἱ μεταβολαὶ λυπηρόν· ᾧ δʼ ἀεὶ κακῶς</l>
<l>ἔστʼ, οὐδὲν ἀλγεῖ συγγενῶς δύστηνος ὤν.</l>
<milestone ed="p" n="1294" unit="card"/>
<l>ἐς τοῦτο δʼ ἥξειν συμφορᾶς οἶμαί ποτε·</l>
<l n="1295">φωνὴν γὰρ ἥσει χθὼν ἀπεννέπουσά με</l>
<l>μὴ θιγγάνειν γῆς καὶ θάλασσα μὴ περᾶν</l>
<l>πηγαί τε ποταμῶν, καὶ τὸν ἁρματήλατον</l>
<l>Ἰξίονʼ ἐν δεσμοῖσιν ἐκμιμήσομαι.</l>
<l>καὶ ταῦτʼ ἄριστα μηδένʼ Ἑλλήνων μʼ ὁρᾶν,</l>
<l n="1300">ἐν οἷσιν εὐτυχοῦντες ἦμεν ὄλβιοι.</l>
<l>τί δῆτά με ζῆν δεῖ; τί κέρδος ἕξομεν</l>
<l>βίον γʼ ἀχρεῖον ἀνόσιον κεκτημένοι;</l>
<l>χορευέτω δὴ Ζηνὸς ἡ κλεινὴ δάμαρ</l>
<l>† κρόουσʼ Ὀλυμπίου † Ζηνὸς ἀρβύλῃ πόδα.</l>
<l n="1305">ἔπραξε γὰρ βούλησιν ἣν ἐβούλετο,</l>
<l>ἄνδρʼ Ἑλλάδος τὸν πρῶτον αὐτοῖσιν βάθροις</l>
<l>ἄνω κάτω στρέψασα.  — τοιαύτῃ θεῷ</l>
<l>τίς ἂν προσεύχοιθʼ; ἣ γυναικὸς οὕνεκα</l>
<l>λέκτρων φθονοῦσα Ζηνὶ τοὺς εὐεργέτας</l>
<l n="1310">Ἑλλάδος ἀπώλεσʼ οὐδὲν ὄντας αἰτίους.</l>
</sp>
<sp>
<speaker>Χορός</speaker>
<l>οὐκ ἔστιν ἄλλου δαιμόνων ἀγὼν ὅδε</l>
<l>ἢ τῆς Διὸς δάμαρτος· εὖ τόδʼ αἰσθάνῃ.</l>
</sp>
<sp>
<speaker>Θησεύς</speaker>
<l>
<gap/>
</l>
<l>παραινέσαιμʼ ἂν μᾶλλον ἢ πάσχειν κακῶς.</l>
<l>οὐδεὶς δὲ θνητῶν ταῖς τύχαις ἀκήρατος,</l>
<l n="1315">οὐ θεῶν, ἀοιδῶν εἴπερ οὐ ψευδεῖς λόγοι.</l>
<l>οὐ λέκτρʼ ἐν ἀλλήλοισιν, ὧν οὐδεὶς νόμος,</l>
<l>συνῆψαν; οὐ δεσμοῖσι διὰ τυραννίδας</l>
<l>πατέρας ἐκηλίδωσαν; ἀλλʼ οἰκοῦσʼ ὅμως</l>
<l>Ὄλυμπον ἠνέσχοντό θʼ ἡμαρτηκότες.</l>
<l n="1320">καίτοι τί φήσεις, εἰ σὺ μὲν θνητὸς γεγὼς</l>
<l>φέρεις ὑπέρφευ τὰς τύχας, θεοὶ δὲ μή;</l>
<l>Θήβας μὲν οὖν ἔκλειπε τοῦ νόμου χάριν,</l>
<l>ἕπου δʼ ἅμʼ ἡμῖν πρὸς πόλισμα Παλλάδος.</l>
<l>ἐκεῖ χέρας σὰς ἁγνίσας μιάσματος,</l>
<l n="1325">δόμους τε δώσω χρημάτων τʼ ἐμῶν μέρος.</l>
<l>ἃ δʼ ἐκ πολιτῶν δῶρʼ ἔχω σώσας κόρους</l>
<l>δὶς ἑπτά, ταῦρον Κνώσιον κατακτανών,</l>
<l>σοὶ ταῦτα δώσω. πανταχοῦ δέ μοι χθονὸς</l>
<l>τεμένη δέδασται· ταῦτʼ ἐπωνομασμένα</l>
<l n="1330">σέθεν τὸ λοιπὸν ἐκ βροτῶν κεκλήσεται</l>
<l>ζῶντος· θανόντα δʼ, εὖτʼ ἂν εἰς Ἅιδου μόλῃς,</l>
<l>θυσίαισι λαΐνοισί τʼ ἐξογκώμασι</l>
<l>τίμιον ἀνάξει πᾶσʼ Ἀθηναίων πόλις.</l>
<l>καλὸς γὰρ ἀστοῖς στέφανος Ἑλλήνων ὕπο</l>
<l n="1335">ἄνδρʼ ἐσθλὸν ὠφελοῦντας εὐκλείας τυχεῖν.</l>
<l>κἀγὼ χάριν σοι τῆς ἐμῆς σωτηρίας</l>
<l>τήνδʼ ἀντιδώσω· νῦν γὰρ εἶ χρεῖος φίλων.</l>
<l>θεοὶ δʼ ὅταν τιμῶσιν, οὐδὲν δεῖ φίλων·</l>
<l>ἅλις γὰρ ὁ θεὸς ὠφελῶν, ὅταν θέλῃ.</l>
<milestone ed="p" n="1340" unit="card"/>
</sp>
<sp n="*(hraklh=s">
<speaker>Ἡρακλῆς</speaker>
<l n="1340">οἴμοι· πάρεργα <add>μὲν</add> τάδʼ ἔστʼ ἐμῶν κακῶν,</l>
<l>ἐγὼ δὲ τοὺς θεοὺς οὔτε λέκτρʼ ἃ μὴ θέμις</l>
<l>στέργειν νομίζω, δεσμά τʼ ἐξάπτειν χεροῖν</l>
<l>οὔτʼ ἠξίωσα πώποτʼ οὔτε πείσομαι,</l>
<l>οὐδʼ ἄλλον ἄλλου δεσπότην πεφυκέναι.</l>
<l n="1345">δεῖται γὰρ ὁ θεός, εἴπερ ἔστʼ ὀρθῶς θεός,</l>
<l>οὐδενός· ἀοιδῶν οἵδε δύστηνοι λόγοι.</l>
<l>ἐσκεψάμην δὲ καίπερ ἐν κακοῖσιν ὤν,</l>
<l>μὴ δειλίαν ὄφλω τινʼ ἐκλιπὼν φάος·</l>
<l>ταῖς συμφοραῖς γὰρ ὅστις οὐχ ὑφίσταται,</l>
<l n="1350">οὐδʼ ἀνδρὸς ἂν δύναιθʼ ὑποστῆναι βέλος.</l>
<l>ἐγκαρτερήσω βίοτον· εἶμι δʼ ἐς πόλιν</l>
<l>τὴν σήν, χάριν τε μυρίων δώρων ἔχω.</l>
<l>ἀτὰρ πόνων δὴ μυρίων ἐγευσάμην·</l>
<l>ὧν οὔτʼ ἀπεῖπον οὐδένʼ οὔτʼ ἀπʼ ὀμμάτων</l>
<l n="1355">ἔσταξα πηγάς, οὐδʼ ἂν ᾠόμην ποτὲ</l>
<l>ἐς τοῦθʼ ἱκέσθαι, δάκρυʼ ἀπʼ ὀμμάτων βαλεῖν·</l>
<l>νῦν δʼ, ὡς ἔοικε, τῇ τύχῃ δουλευτέον.</l>
<l>εἶἑν· γεραιέ, τὰς ἐμὰς φυγὰς ὁρᾷς,</l>
<l>ὁρᾷς δὲ παίδων ὄντα μʼ αὐθέντην ἐμῶν·</l>
<l n="1360">δὸς τούσδε τύμβῳ καὶ περίστειλον νεκροὺς</l>
<l>δακρύοισι τιμῶν — ἐμὲ γὰρ οὐκ ἐᾷ νόμος — </l>
<l>πρὸς στέρνʼ ἐρείσας μητρὶ δούς τʼ ἐς ἀγκάλας,</l>
<l>κοινωνίαν δύστηνον, ἣν ἐγὼ τάλας</l>
<l>διώλεσʼ ἄκων. γῇ δʼ ἐπὴν κρύψῃς νεκρούς,</l>
<l n="1365">οἴκει πόλιν τήνδʼ, ἀθλίως μέν, ἀλλʼ ὅμως</l>
<l>ψυχὴν βιάζου τἀμὰ συμφέρειν κακά.</l>
<l>ὦ τέκνʼ, ὁ φύσας καὶ τεκὼν ὑμᾶς πατὴρ</l>
<l>ἀπώλεσʼ, οὐδʼ ὤνασθε τῶν ἐμῶν καλῶν,</l>
<l>ἁγὼ παρεσκεύαζον ἐκμοχθῶν βίᾳ</l>
<l n="1370">εὔκλειαν ὑμῖν, πατρὸς ἀπόλαυσιν καλήν.</l>
<l>σέ τʼ οὐχ ὁμοίως, ὦ τάλαινʼ, ἀπώλεσα</l>
<l>ὥσπερ σὺ τἀμὰ λέκτρʼ ἔσῳζες ἀσφαλῶς,</l>
<l>μακρὰς διαντλοῦσʼ ἐν δόμοις οἰκουρίας.</l>
<l>οἴμοι δάμαρτος καὶ τέκνων, οἴμοι δʼ ἐμοῦ,</l>
<l n="1375">ὡς ἀθλίως πέπραγα κἀποζεύγνυμαι</l>
<l>τέκνων γυναικός τʼ· ὦ λυγραὶ φιλημάτων</l>
<l>τέρψεις, λυγραὶ δὲ τῶνδʼ ὅπλων κοινωνίαι.</l>
<l>ἀμηχανῶ γὰρ πότερʼ ἔχω τάδʼ ἢ μεθῶ,</l>
<l>ἃ πλευρὰ τἀμὰ προσπίτνοντʼ ἐρεῖ τάδε·</l>
<l n="1380">Ἡμῖν τέκνʼ εἷλες καὶ δάμαρθʼ· ἡμᾶς ἔχεις</l>
<l>παιδοκτόνους σούς. εἶτʼ ἐγὼ τάδʼ ὠλέναις</l>
<l>οἴσω; τί φάσκων; ἀλλὰ γυμνωθεὶς ὅπλων,</l>
<l>ξὺν οἷς τὰ κάλλιστʼ ἐξέπραξʼ ἐν Ἑλλάδι,</l>
<l>ἐχθροῖς ἐμαυτὸν ὑποβαλὼν αἰσχρῶς θάνω;</l>
<l n="1385">οὐ λειπτέον τάδʼ, ἀθλίως δὲ σῳστέον.</l>
<l>ἕν μοί τι, Θησεῦ, σύγκαμʼ· ἀθλίου κυνὸς</l>
<l>κόμιστρʼ ἐς Ἄργος συγκατάστησον μολών,</l>
<l>λύπῃ τι παίδων μὴ πάθω μονούμενος.</l>
<milestone ed="p" n="1389" unit="card"/>
<l>ὦ γαῖα Κάδμου πᾶς τε Θηβαῖος λεώς,</l>
<l n="1390">κείρασθε, συμπενθήσατʼ, ἔλθετʼ ἐς τάφον</l>
<l>παίδων· ἅπαντας δʼ ἑνὶ λόγῳ πενθήσετε</l>
<l>νεκρούς τε κἀμέ· πάντες ἐξολώλαμεν</l>
<l>Ἥρας μιᾷ πληγέντες ἄθλιοι τύχῃ.</l>
</sp>
<sp>
<speaker>Θησεύς</speaker>
<l>ἀνίστασʼ, ὦ δύστηνε· δακρύων δʼ ἅλις.</l>
</sp>
<sp>
<speaker>Ἡρακλῆς</speaker>
<l n="1395">οὐκ ἂν δυναίμην· ἄρθρα γὰρ πέπηγέ μου.</l>
</sp>
<sp>
<speaker>Θησεύς</speaker>
<l>καὶ τοὺς σθένοντας γὰρ καθαιροῦσιν τύχαι.</l>
</sp>
<sp>
<speaker>Ἡρακλῆς</speaker>
<l>φεῦ·</l>
<l>αὐτοῦ γενοίμην πέτρος ἀμνήμων κακῶν.</l>
</sp>
<sp>
<speaker>Θησεύς</speaker>
<l>παῦσαι· δίδου δὲ χεῖρʼ ὑπηρέτῃ φίλῳ.</l>
</sp>
<sp>
<speaker>Ἡρακλῆς</speaker>
<l>ἀλλʼ αἷμα μὴ σοῖς ἐξομόρξωμαι πέπλοις.</l>
</sp>
<sp>
<speaker>Θησεύς</speaker>
<l n="1400">ἔκμασσε, φείδου μηδέν· οὐκ ἀναίνομαι.</l>
</sp>
<sp>
<speaker>Ἡρακλῆς</speaker>
<l>παίδων στερηθεὶς παῖδʼ ὅπως ἔχω σʼ ἐμόν.</l>
</sp>
<sp>
<speaker>Θησεύς</speaker>
<l>δίδου δέρῃ σὴν χεῖρʼ, ὁδηγήσω δʼ ἐγώ.</l>
</sp>
<sp>
<speaker>Ἡρακλῆς</speaker>
<l>ζεῦγός γε φίλιον· ἅτερος δὲ δυστυχής.</l>
<l>ὦ πρέσβυ, τοιόνδʼ ἄνδρα χρὴ κτᾶσθαι φίλον.</l>
</sp>
<sp>
<speaker>Ἀμφιτρύων</speaker>
<l n="1405">ἡ γὰρ τεκοῦσα τόνδε πατρὶς εὔτεκνος.</l>
</sp>
<sp>
<speaker>Ἡρακλῆς</speaker>
<l>Θησεῦ, πάλιν με στρέψον, ὡς ἴδω τέκνα.</l>
</sp>
<sp>
<speaker>Θησεύς</speaker>
<l>ὡς δὴ τί; φίλτρον τοῦτʼ ἔχων ῥᾴων ἔσῃ;</l>
</sp>
<sp>
<speaker>Ἡρακλῆς</speaker>
<l>ποθῶ· πατρός τε στέρνα προσθέσθαι θέλω.</l>
</sp>
<sp>
<speaker>Ἀμφιτρύων</speaker>
<l>ἰδοὺ τάδʼ, ὦ παῖ· τἀμὰ γὰρ σπεύδεις φίλα.</l>
</sp>
<sp>
<speaker>Θησεύς</speaker>
<l n="1410">οὕτως πόνων σῶν οὐκέτι μνήμην ἔχεις;</l>
</sp>
<sp>
<speaker>Ἡρακλῆς</speaker>
<l>ἅπαντʼ ἐλάσσω κεῖνα τῶνδʼ ἔτλην κακά.</l>
</sp>
<sp>
<speaker>Θησεύς</speaker>
<l>εἴ σʼ ὄψεταί τις θῆλυν ὄντʼ, οὐκ αἰνέσει.</l>
</sp>
<sp>
<speaker>Ἡρακλῆς</speaker>
<l>ζῶ σοι ταπεινός; ἀλλὰ πρόσθεν οὐ δοκῶ.</l>
</sp>
<sp>
<speaker>Θησεύς</speaker>
<l>ἄγαν γʼ· ὁ κλεινὸς Ἡρακλῆς οὐκ εἶ νοσῶν.</l>
</sp>
<sp>
<speaker>Ἡρακλῆς</speaker>
<l n="1415">σὺ ποῖος ἦσθα νέρθεν ἐν κακοῖσιν ὤν;</l>
</sp>
<sp>
<speaker>Θησεύς</speaker>
<l>ὡς ἐς τὸ λῆμα παντὸς ἦν ἥσσων ἀνήρ.</l>
</sp>
<sp>
<speaker>Ἡρακλῆς</speaker>
<l>πῶς οὖν ἔτʼ † εἴπης † ὅτι συνέσταλμαι κακοῖς;</l>
</sp>
<sp>
<speaker>Θησεύς</speaker>
<l>πρόβαινε.</l>
</sp>
<sp>
<speaker>Ἡρακλῆς</speaker>
<l>χαῖρʼ, ὦ πρέσβυ.</l>
</sp>
<sp>
<speaker>Ἀμφιτρύων</speaker>
<l>καὶ σύ μοι, τέκνον.</l>
</sp>
<sp>
<speaker>Ἡρακλῆς</speaker>
<l>θάφθʼ ὥσπερ εἶπον παῖδας.</l>
</sp>
<sp>
<speaker>Ἀμφιτρύων</speaker>
<l>ἐμὲ δὲ τίς, τέκνον;</l>
</sp>
<sp>
<speaker>Ἡρακλῆς</speaker>
<l n="1420">ἐγώ.</l>
</sp>
<sp>
<speaker>Ἀμφιτρύων</speaker>
<l>πότʼ ἐλθών;</l>
</sp>
<sp>
<speaker>Ἡρακλῆς</speaker>
<l>ἡνίκʼ ἂν θάψῃς τέκνα.</l>
</sp>
<sp>
<speaker>Ἀμφιτρύων</speaker>
<l>πῶς;</l>
</sp>
<sp>
<speaker>Ἡρακλῆς</speaker>
<l>εἰς Ἀθήνας πέμψομαι Θηβῶν ἄπο.</l>
<l>ἀλλʼ ἐσκόμιζε τέκνα δυσκόμιστα γῇ·</l>
<l>ἡμεῖς δʼ ἀναλώσαντες αἰσχύναις δόμον,</l>
<l>Θησεῖ πανώλεις ἑψόμεσθʼ ἐφολκίδες.</l>
<l n="1425">ὅστις δὲ πλοῦτον ἢ σθένος μᾶλλον φίλων</l>
<l>ἀγαθῶν πεπᾶσθαι βούλεται, κακῶς φρονεῖ.</l>
<milestone ed="p" n="1427" unit="card"/>
</sp>
</div2>
<div2 type="anapests">
<sp>
<speaker>Χορός</speaker>
<l>στείχομεν οἰκτροὶ καὶ πολύκλαυτοι,</l>
<l>τὰ μέγιστα φίλων ὀλέσαντες.</l>
</sp>
</div2>
</div1>
</body>
</text>
</TEI.2>

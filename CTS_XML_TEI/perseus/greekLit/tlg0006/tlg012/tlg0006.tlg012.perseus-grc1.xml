<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title type="work" n="El." TEIform="title">Electra</title>
<title type="sub" TEIform="title">Machine readable text</title>
<author n="Eur." TEIform="author">Euripides</author>
<editor role="editor" n="Murray" TEIform="editor">Gilbert Murray</editor>
<sponsor TEIform="sponsor">Perseus Project, Tufts University</sponsor>
<principal TEIform="principal">Gregory Crane</principal>
<respStmt TEIform="respStmt">
<resp TEIform="resp">Prepared under the supervision of</resp>
<name TEIform="name">Lisa Cerrato</name>
<name TEIform="name">William Merrill</name>
<name TEIform="name">Elli Mylonas</name>
<name TEIform="name">David Smith</name>
</respStmt>
<funder n="org:AnnCPB" TEIform="funder">The Annenberg CPB/Project</funder>
</titleStmt>
<extent TEIform="extent">About 100Kb</extent>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<author TEIform="author">Euripides</author>
<title TEIform="title">Euripidis Fabulae, vol 2.</title>
<editor role="editor" TEIform="editor">Gilbert Murray</editor>
<imprint TEIform="imprint">
<pubPlace TEIform="pubPlace">Oxford</pubPlace>
<publisher TEIform="publisher">Clarendon Press, Oxford</publisher>
<date TEIform="date">1913</date>
</imprint>
</monogr>
</biblStruct>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<step refunit="line" from="DESCENDANT (1 L N%1)" to="DITTO" TEIform="step"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
<revisionDesc TEIform="revisionDesc">
<change TEIform="change">
<date TEIform="date">1988</date>
<respStmt TEIform="respStmt">
<name TEIform="name">Judith Nelson</name>
<resp TEIform="resp">tagging</resp>
</respStmt>
<item TEIform="item">Basic SGML tagging</item>
</change>
<change TEIform="change">
<date TEIform="date">8/92</date>
<respStmt TEIform="respStmt">
<name TEIform="name">Bill Merrill</name>
<resp TEIform="resp">ed.</resp>
</respStmt>
<item TEIform="item">Made Speakers lower case;tagged lacunae; cut L N="0006" L N="012"  from line 328, '†L N="32" from 870; removed some caps;</item>
</change>
<change TEIform="change">
<date TEIform="date">6/95</date>
<respStmt TEIform="respStmt">
<name TEIform="name">Lisa Cerrato</name>
<resp TEIform="resp">ed.</resp>
</respStmt>
<item TEIform="item">Added speaker tags where needed.</item>
</change>
<change TEIform="change">
<date TEIform="date">10/98</date>
<respStmt TEIform="respStmt">
<name TEIform="name">Bill Merrill</name>
<resp TEIform="resp">ed.</resp>
</respStmt>
<item TEIform="item">Fixed cardbreaks at 464, 998; added line 463b.</item>
</change>
<change TEIform="change">
<date TEIform="date">23-Dec-99</date>
<respStmt TEIform="respStmt">
<name TEIform="name">Anne Mahoney</name>
<resp TEIform="resp">Markup</resp>
</respStmt>
<item TEIform="item">
$Log: eur.el_murray_gk.xml,v $
Revision 1.6  2013-06-13 12:41:23  gcrane
tagging now should be compatible with CTS

Revision 1.5  2012-02-14 18:12:30  ajones06
Standardized and in a few cases added in header info.

Revision 1.4  2011-09-07 13:57:46  rsingh04 adding rend=displayNum to lb tags

Revision 1.3  2011-03-30 17:16:22  gcrane small fixes

Revision 1.2  2011-01-13 03:38:25  gcrane more refinements making these files SDL compatible

Revision 1.1  2010-12-25 19:01:41  gcrane our existing files but with L tags converted to LB milestones --

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:27  packel removed stray item tags

Revision 1.1  2005/07/25 14:33:42  packel
Converted to XML

Revision 1.9  2004/04/21 20:27:27  mimno added card 1s

Revision 1.8  2003/09/09 18:02:08  amahoney put spaces around em-dash entity so as not to confuse morphology stuff

Revision 1.7  2003/07/01 22:16:09  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/03/04 20:34:32  dasmith
Added separate funder entity to TEI header.

Revision 1.5  2000/02/17 15:51:39  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.4  1999/12/23 20:06:51  amahoney convert to P3

</item>
</change>
</revisionDesc>
</teiHeader>
<text lang="greek" TEIform="text">
<body TEIform="body">
<div1 type="episode" org="uniform" sample="complete" part="N" TEIform="div1">
<milestone ed="p" n="1" unit="card" TEIform="milestone"/>
<sp n="*au)tourgo/s" TEIform="sp">
<speaker TEIform="speaker">Αὐτουργός</speaker>
<l part="N" TEIform="l">ὦ γῆς παλαιὸν ἄργος, Ἰνάχου ῥοαί,</l>
<l part="N" TEIform="l">ὅθεν ποτʼ ἄρας ναυσὶ χιλίαις Ἄρη</l>
<l part="N" TEIform="l">ἐς γῆν ἔπλευσε Τρῳάδʼ Ἀγαμέμνων ἄναξ.</l>
<l part="N" TEIform="l">κτείνας δὲ τὸν κρατοῦντʼ ἐν Ἰλιάδι χθονὶ</l>
<l n="5" part="N" TEIform="l">Πρίαμον, ἑλών τε Δαρδάνου κλεινὴν πόλιν,</l>
<l part="N" TEIform="l">ἀφίκετʼ ἐς τόδʼ Ἄργος, ὑψηλῶν δʼ ἐπὶ</l>
<l part="N" TEIform="l">ναῶν ἔθηκε σκῦλα πλεῖστα βαρβάρων.</l>
<l part="N" TEIform="l">κἀκεῖ μὲν εὐτύχησεν: ἐν δὲ δώμασι</l>
<l part="N" TEIform="l">θνῄσκει γυναικὸς πρὸς Κλυταιμήστρας δόλῳ</l>
<l n="10" part="N" TEIform="l">καὶ τοῦ Θυέστου παιδὸς Αἰγίσθου χερί.</l>
<l part="N" TEIform="l">χὣ μὲν παλαιὰ σκῆπτρα Ταντάλου λιπὼν</l>
<l part="N" TEIform="l">ὄλωλεν, Αἴγισθος δὲ βασιλεύει χθονός,</l>
<l part="N" TEIform="l">ἄλοχον ἐκείνου Τυνδαρίδα κόρην ἔχων.</l>
<l part="N" TEIform="l">οὓς δʼ ἐν δόμοισιν ἔλιφʼ ὅτʼ ἐς Τροίαν ἔπλει,</l>
<l n="15" part="N" TEIform="l">ἄρσενά τʼ Ὀρέστην θῆλύ τʼ Ἠλέκτρας θάλος,</l>
<l part="N" TEIform="l">τὸν μὲν πατρὸς γεραιὸς ἐκκλέπτει τροφεὺς</l>
<l part="N" TEIform="l">μέλλοντʼ Ὀρέστην χερὸς ὑπʼ Αἰγίσθου θανεῖν</l>
<l part="N" TEIform="l">Στροφίῳ τʼ ἔδωκε Φωκέων ἐς γῆν τρέφειν:</l>
<l part="N" TEIform="l">ἣ δʼ ἐν δόμοις ἔμεινεν Ἠλέκτρα πατρός,</l>
<l n="20" part="N" TEIform="l">ταύτην ἐπειδὴ θαλερὸς εἶχʼ ἥβης χρόνος,</l>
<l part="N" TEIform="l">μνηστῆρες ᾔτουν Ἑλλάδος πρῶτοι χθονός.</l>
<l part="N" TEIform="l">δείσας δὲ μή τῳ παῖδʼ ἀριστέων τέκοι</l>
<l part="N" TEIform="l">Ἀγαμέμνονος ποινάτορʼ, εἶχεν ἐν δόμοις</l>
<l part="N" TEIform="l">Αἴγισθος οὐδʼ ἥρμοζε νυμφίῳ τινί.</l>
<l n="25" part="N" TEIform="l">
<milestone ed="P" unit="para" TEIform="milestone"/>ἐπεὶ δὲ καὶ τοῦτʼ ἦν φόβου πολλοῦ πλέων,</l>
<l part="N" TEIform="l">μή τῳ λαθραίως τέκνα γενναίῳ τέκοι,</l>
<l part="N" TEIform="l">κτανεῖν σφε βουλεύσαντος, ὠμόφρων ὅμως</l>
<l part="N" TEIform="l">μήτηρ νιν ἐξέσῳσεν Αἰγίσθου χερός.</l>
<l part="N" TEIform="l">ἐς μὲν γὰρ ἄνδρα σκῆψιν εἶχʼ ὀλωλότα,</l>
<l n="30" part="N" TEIform="l">παίδων δʼ ἔδεισε μὴ φθονηθείη φόνῳ.</l>
<l part="N" TEIform="l">ἐκ τῶνδε δὴ τοιόνδʼ ἐμηχανήσατο</l>
<l part="N" TEIform="l">Αἴγισθος: ὃς μὲν γῆς ἀπηλλάχθη φυγὰς</l>
<l part="N" TEIform="l">Ἀγαμέμνονος παῖς, χρυσὸν εἶφʼ ὃς ἂν κτάνῃ,</l>
<l part="N" TEIform="l">ἡμῖν δὲ δὴ δίδωσιν Ἠλέκτραν ἔχειν</l>
<l n="35" part="N" TEIform="l">δάμαρτα, πατέρων μὲν Μυκηναίων ἄπο</l>
<l part="N" TEIform="l">γεγῶσιν — οὐ δὴ τοῦτό γʼ ἐξελέγχομαι:</l>
<l part="N" TEIform="l">λαμπροὶ γὰρ ἐς γένος γε, χρημάτων δὲ δὴ</l>
<l part="N" TEIform="l">πένητες, ἔνθεν ηὑγένειʼ ἀπόλλυται — </l>
<l part="N" TEIform="l">ὡς ἀσθενεῖ δοὺς ἀσθενῆ λάβοι φόβον.</l>
<l n="40" part="N" TEIform="l">εἰ γάρ νιν ἔσχεν ἀξίωμʼ ἔχων ἀνήρ,</l>
<l part="N" TEIform="l">εὕδοντʼ ἂν ἐξήγειρε τὸν Ἀγαμέμνονος</l>
<l part="N" TEIform="l">φόνον δίκη τʼ ἂν ἦλθεν Αἰγίσθῳ τότε.</l>
<l part="N" TEIform="l">ἣν οὔποθʼ ἁνὴρ ὅδε — σύνοιδέ μοι Κύπρις — </l>
<l part="N" TEIform="l">ᾔσχυνεν εὐνῇ: παρθένος δʼ ἔτʼ ἐστὶ δή.</l>
<l n="45" part="N" TEIform="l">αἰσχύνομαι γὰρ ὀλβίων ἀνδρῶν τέκνα</l>
<l part="N" TEIform="l">λαβὼν ὑβρίζειν, οὐ κατάξιος γεγώς.</l>
<l part="N" TEIform="l">στένω δὲ τὸν λόγοισι κηδεύοντʼ ἐμοὶ</l>
<l part="N" TEIform="l">ἄθλιον Ὀρέστην, εἴ ποτʼ εἰς Ἄργος μολὼν</l>
<l part="N" TEIform="l">γάμους ἀδελφῆς δυστυχεῖς ἐσόψεται.</l>
<milestone ed="p" n="50" unit="card" TEIform="milestone"/>
<l n="50" part="N" TEIform="l">
<milestone ed="P" unit="para" TEIform="milestone"/>ὅστις δέ μʼ εἶναί φησι μῶρον, εἰ λαβὼν</l>
<l part="N" TEIform="l">νέαν ἐς οἴκους παρθένον μὴ θιγγάνω,</l>
<l part="N" TEIform="l">γνώμης πονηροῖς κανόσιν ἀναμετρούμενος</l>
<l part="N" TEIform="l">τὸ σῶφρον ἴστω καὐτὸς αὖ τοιοῦτος ὤν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὦ νὺξ μέλαινα, χρυσέων ἄστρων τροφέ,</l>
<l n="55" part="N" TEIform="l">ἐν ᾗ τόδʼ ἄγγος τῷδʼ ἐφεδρεῦον κάρᾳ</l>
<l part="N" TEIform="l">φέρουσα πηγὰς ποταμίας μετέρχομαι — </l>
<l part="N" TEIform="l">οὐ δή τι χρείας ἐς τοσόνδʼ ἀφιγμένη,</l>
<l part="N" TEIform="l">ἀλλʼ ὡς ὕβριν δείξωμεν Αἰγίσθου θεοῖς — </l>
<l part="N" TEIform="l">γόους τʼ ἀφίημʼ αἰθέρʼ ἐς μέγαν πατρί.</l>
<l n="60" part="N" TEIform="l">ἡ γὰρ πανώλης Τυνδαρίς, μήτηρ ἐμή,</l>
<l part="N" TEIform="l">ἐξέβαλέ μʼ οἴκων, χάριτα τιθεμένη πόσει:</l>
<l part="N" TEIform="l">τεκοῦσα δʼ ἄλλους παῖδας Αἰγίσθῳ πάρα</l>
<l part="N" TEIform="l">πάρεργʼ Ὀρέστην κἀμὲ ποιεῖται δόμων — </l>
</sp>
<sp TEIform="sp">
<speaker TEIform="speaker">Αὐτουργός</speaker>
<l part="N" TEIform="l">τί γὰρ τάδʼ, ὦ δύστηνʼ, ἐμὴν μοχθεῖς χάριν</l>
<l n="65" part="N" TEIform="l">πόνους ἔχουσα, πρόσθεν εὖ τεθραμμένη,</l>
<l part="N" TEIform="l">καὶ ταῦτʼ ἐμοῦ λέγοντος οὐκ ἀφίστασαι;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἐγώ σʼ ἴσον θεοῖσιν ἡγοῦμαι φίλον:</l>
<l part="N" TEIform="l">ἐν τοῖς ἐμοῖς γὰρ οὐκ ἐνύβρισας κακοῖς.</l>
<l part="N" TEIform="l">μεγάλη δὲ θνητοῖς μοῖρα συμφορᾶς κακῆς</l>
<l n="70" part="N" TEIform="l">ἰατρὸν εὑρεῖν, ὡς ἐγὼ σὲ λαμβάνω.</l>
<l part="N" TEIform="l">δεῖ δή με κἀκέλευστον εἰς ὅσον σθένω</l>
<l part="N" TEIform="l">μόχθου ʼπικουφίζουσαν, ὡς ῥᾷον φέρῃς,</l>
<l part="N" TEIform="l">συνεκκομίζειν σοι πόνους. ἅλις δʼ ἔχεις</l>
<l part="N" TEIform="l">τἄξωθεν ἔργα: τἀν δόμοις δʼ ἡμᾶς χρεὼν</l>
<l n="75" part="N" TEIform="l">ἐξευτρεπίζειν. εἰσιόντι δʼ ἐργάτῃ</l>
<l part="N" TEIform="l">θύραθεν ἡδὺ τἄνδον εὑρίσκειν καλῶς.</l>
</sp>
<sp TEIform="sp">
<speaker TEIform="speaker">Αὐτουργός</speaker>
<l part="N" TEIform="l">εἴ τοι δοκεῖ σοι, στεῖχε: καὶ γὰρ οὐ πρόσω</l>
<l part="N" TEIform="l">πηγαὶ μελάθρων τῶνδʼ. ἐγὼ δʼ ἅμʼ ἡμέρᾳ</l>
<l part="N" TEIform="l">βοῦς εἰς ἀρούρας ἐσβαλὼν σπερῶ γύας.</l>
<l n="80" part="N" TEIform="l">ἀργὸς γὰρ οὐδεὶς θεοὺς ἔχων ἀνὰ στόμα</l>
<l part="N" TEIform="l">βίον δύναιτʼ ἂν ξυλλέγειν ἄνευ πόνου.</l>
</sp>
<milestone ed="p" n="82" unit="card" TEIform="milestone"/>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">Πυλάδη, σὲ γὰρ δὴ πρῶτον ἀνθρώπων ἐγὼ</l>
<l part="N" TEIform="l">πιστὸν νομίζω καὶ φίλον ξένον τʼ ἐμοί:</l>
<l part="N" TEIform="l">μόνος δʼ Ὀρέστην τόνδʼ ἐθαύμαζες φίλων,</l>
<l n="85" part="N" TEIform="l">πράσσονθʼ ἃ πράσσω δείνʼ ὑπʼ Αἰγίσθου παθών,</l>
<l part="N" TEIform="l">ὅς μου κατέκτα πατέρα — χἡ πανώλεθρος</l>
<l part="N" TEIform="l">μήτηρ. ἀφῖγμαι δʼ ἐκ θεοῦ μυστηρίων</l>
<l part="N" TEIform="l">Ἀργεῖον οὖδας οὐδενὸς ξυνειδότος,</l>
<l part="N" TEIform="l">φόνον φονεῦσι πατρὸς ἀλλάξων ἐμοῦ.</l>
<l n="90" part="N" TEIform="l">νυκτὸς δὲ τῆσδε πρὸς τάφον μολὼν πατρὸς</l>
<l part="N" TEIform="l">δάκρυά τʼ ἔδωκα καὶ κόμης ἀπηρξάμην</l>
<l part="N" TEIform="l">πυρᾷ τʼ ἐπέσφαξʼ αἷμα μηλείου φόνου,</l>
<l part="N" TEIform="l">λαθὼν τυράννους οἳ κρατοῦσι τῆσδε γῆς.</l>
<l part="N" TEIform="l">καὶ τειχέων μὲν ἐντὸς οὐ βαίνω πόδα,</l>
<l n="95" part="N" TEIform="l">δυοῖν δʼ ἅμιλλαν ξυντιθεὶς ἀφικόμην</l>
<l part="N" TEIform="l">πρὸς τέρμονας γῆς τῆσδʼ, ἵνʼ ἐκβάλω ποδὶ</l>
<l part="N" TEIform="l">ἄλλην ἐπʼ αἶαν, εἴ μέ τις γνοίη σκοπῶν,</l>
<l part="N" TEIform="l">ζητῶν τʼ ἀδελφήν: φασὶ γάρ νιν ἐν γάμοις</l>
<l part="N" TEIform="l">ζευχθεῖσαν οἰκεῖν οὐδὲ παρθένον μένειν:</l>
<l n="100" part="N" TEIform="l">ὡς συγγένωμαι καὶ φόνου ξυνεργάτιν</l>
<l part="N" TEIform="l">λαβὼν τά γʼ εἴσω τειχέων σαφῶς μάθω.</l>
<l part="N" TEIform="l">
<milestone ed="P" unit="para" TEIform="milestone"/>νῦν οὖν — ἕως γὰρ λευκὸν ὄμμʼ ἀναίρεται — </l>
<l part="N" TEIform="l">ἔξω τρίβου τοῦδʼ ἴχνος ἀλλαξώμεθα.</l>
<l part="N" TEIform="l">ἢ γάρ τις ἀροτὴρ ἤ τις οἰκέτις γυνὴ</l>
<l n="105" part="N" TEIform="l">φανήσεται νῷν, ἥντινʼ ἱστορήσομεν</l>
<l part="N" TEIform="l">εἰ τούσδε ναίει σύγγονος τόπους ἐμή.</l>
<l part="N" TEIform="l">ἀλλʼ — εἰσορῶ γὰρ τήνδε προσπόλον τινά,</l>
<l part="N" TEIform="l">πηγαῖον ἄχθος ἐν κεκαρμένῳ κάρᾳ</l>
<l part="N" TEIform="l">φέρουσαν — ἑζώμεσθα κἀκπυθώμεθα</l>
<l n="110" part="N" TEIform="l">δούλης γυναικός, ἤν τι δεξώμεσθʼ ἔπος</l>
<l part="N" TEIform="l">ἐφʼ οἷσι, Πυλάδη, τήνδʼ ἀφίγμεθα χθόνα.</l>
<milestone ed="p" n="112" unit="card" TEIform="milestone"/>
</sp>
</div1>
<div1 type="choral" org="uniform" sample="complete" part="N" TEIform="div1">
<div2 type="strophe" n="1" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">σύντεινʼ — ὥρα — ποδὸς ὁρμάν: ὤ,</l>
<l part="N" TEIform="l">ἔμβα, ἔμβα κατακλαίουσα:</l>
<l part="N" TEIform="l">ἰώ μοί μοι.</l>
<l n="115" part="N" TEIform="l">ἐγενόμαν Ἀγαμέμνονος</l>
<l part="N" TEIform="l">καί μʼ ἔτεκεν Κλυταιμήστρα</l>
<l part="N" TEIform="l">στυγνὰ Τυνδάρεω κόρα,</l>
<l part="N" TEIform="l">κικλήσκουσι δέ μʼ ἀθλίαν</l>
<l part="N" TEIform="l">Ἠλέκτραν πολιῆται.</l>
<l n="120" part="N" TEIform="l">φεῦ φεῦ σχετλίων πόνων</l>
<l part="N" TEIform="l">καὶ στυγερᾶς ζόας.</l>
<l part="N" TEIform="l">ὦ πάτερ, σὺ δʼ ἐν Ἀΐδα</l>
<l part="N" TEIform="l">κεῖσαι, σᾶς ἀλόχου σφαγαῖς</l>
<l part="N" TEIform="l">Αἰγίσθου τʼ, Ἀγάμεμνον.</l>
</sp>
<milestone ed="p" n="125" unit="card" TEIform="milestone"/>
</div2>
<div2 type="mesode" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ἠλέκτρα</speaker>
<l n="125" part="N" TEIform="l">ἴθι τὸν αὐτὸν ἔγειρε γόον,</l>
<l part="N" TEIform="l">ἄναγε πολύδακρυν ἁδονάν.</l>
</sp>
<milestone ed="p" n="127" unit="card" TEIform="milestone"/>
</div2>
<div2 type="antistrophe" n="1" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">σύντεινʼ — ὥρα — ποδὸς ὁρμάν: ὤ,</l>
<l part="N" TEIform="l">ἔμβα, ἔμβα, κατακλαίουσα:</l>
<l part="N" TEIform="l">ἰώ μοί μοι.</l>
<l n="130" part="N" TEIform="l">τίνα πόλιν, τίνα δʼ οἶκον, ὦ</l>
<l part="N" TEIform="l">τλᾶμον σύγγονʼ, ἀλατεύεις</l>
<l part="N" TEIform="l">οἰκτρὰν ἐν θαλάμοις λιπὼν</l>
<l part="N" TEIform="l">πατρῴοις ἐπὶ συμφοραῖς</l>
<l part="N" TEIform="l">ἀλγίσταισιν ἀδελφάν;</l>
<l n="135" part="N" TEIform="l">ἔλθοις τῶνδε πόνων ἐμοὶ</l>
<l part="N" TEIform="l">τᾷ μελέᾳ λυτήρ,</l>
<l part="N" TEIform="l">ὦ Ζεῦ Ζεῦ, πατρί θʼ αἱμάτων</l>
<l part="N" TEIform="l">ἐχθίστων ἐπίκουρος, Ἄρ-</l>
<l part="N" TEIform="l">γει κέλσας πόδʼ ἀλάταν.</l>
</sp>
<milestone ed="p" n="140" unit="card" TEIform="milestone"/>
</div2>
<div2 type="strophe" n="2" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ἠλέκτρα</speaker>
<l n="140" part="N" TEIform="l">θὲς τόδε τεῦχος ἐμῆς ἀπὸ κρατὸς ἑ-</l>
<l part="N" TEIform="l">λοῦσʼ, ἵνα πατρὶ γόους νυχίους</l>
<l part="N" TEIform="l">ἐπορθροβοάσω,</l>
<l part="N" TEIform="l">ἰαχάν, Ἀΐδα μέλος,</l>
<l part="N" TEIform="l">Ἀΐδα, πάτερ, σοι</l>
<l part="N" TEIform="l">κατὰ γᾶς ἐνέπω γόους</l>
<l n="145" part="N" TEIform="l">οἷς ἀεὶ τὸ κατʼ ἦμαρ</l>
<l part="N" TEIform="l">διέπομαι, κατὰ μὲν φίλαν</l>
<l part="N" TEIform="l">ὄνυχι τεμνομένα δέραν</l>
<l part="N" TEIform="l">χέρα τε κρᾶτʼ ἐπὶ κούριμον</l>
<l part="N" TEIform="l">τιθεμένα θανάτῳ σῷ.</l>
</sp>
<milestone ed="p" n="150" unit="card" TEIform="milestone"/>
</div2>
<div2 type="mesode" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ἠλέκτρα</speaker>
<l n="150" part="N" TEIform="l">αἶ αἶ, δρύπτε κάρα:</l>
<l part="N" TEIform="l">οἷα δέ τις κύκνος ἀχέτας</l>
<l part="N" TEIform="l">ποταμίοις παρὰ χεύμασιν</l>
<l part="N" TEIform="l">πατέρα φίλτατον καλεῖ,</l>
<l part="N" TEIform="l">ὀλόμενον δολίοις βρόχων</l>
<l n="155" part="N" TEIform="l">ἕρκεσιν, ὣς σὲ τὸν ἄθλιον,</l>
<l part="N" TEIform="l">πάτερ, ἐγὼ κατακλαίομαι,</l>
</sp>
<milestone ed="p" n="157" unit="card" TEIform="milestone"/>
</div2>
<div2 type="antistrophe" n="2" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">λουτρὰ πανύσταθʼ ὑδρανάμενον χροῒ</l>
<l part="N" TEIform="l">κοίτᾳ ἐν οἰκτροτάτᾳ θανάτου.</l>
<l part="N" TEIform="l">ἰώ μοι, <add TEIform="add">ἰώ</add> μοι</l>
<l n="160" part="N" TEIform="l">πικρᾶς μὲν πελέκεως τομᾶς</l>
<l part="N" TEIform="l">σᾶς, πάτερ, πικρᾶς δʼ ἐκ</l>
<l part="N" TEIform="l">Τροΐας ὁδίου βουλᾶς:</l>
<l part="N" TEIform="l">οὐ μίτραισι γυνή σε</l>
<l part="N" TEIform="l">δέξατʼ οὐδʼ ἐπὶ στεφάνοις,</l>
<l part="N" TEIform="l">ξίφεσι δʼ ἀμφιτόμοις λυγρὰν</l>
<l n="165" part="N" TEIform="l">Αἰγίσθου λώβαν θεμένα</l>
<l part="N" TEIform="l">δόλιον ἔσχεν ἀκοίταν.</l>
</sp>
<milestone ed="p" n="167" unit="card" TEIform="milestone"/>
</div2>
<div2 type="strophe" n="3" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">Ἀγαμέμνονος ὦ κόρα,</l>
<l part="N" TEIform="l">ἤλυθον, Ἠλέκτρα, ποτὶ</l>
<l part="N" TEIform="l">σὰν ἀγρότειραν αὐλάν.</l>
<l part="N" TEIform="l">ἔμολέ τις ἔμολεν γαλακτοπότας ἀνὴρ</l>
<l n="170" part="N" TEIform="l">Μυκηναῖος ὀρειβάτας:</l>
<l part="N" TEIform="l">ἀγγέλλει δʼ ὅτι νῦν τριταί-</l>
<l part="N" TEIform="l">αν καρύσσουσιν θυσίαν</l>
<l part="N" TEIform="l">Ἀργεῖοι, πᾶσαι δὲ παρʼ Ἥ-</l>
<l part="N" TEIform="l">ραν μέλλουσιν παρθενικαὶ στείχειν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="175" part="N" TEIform="l">οὐκ ἐπʼ ἀγλαΐαις, φίλαι,</l>
<l part="N" TEIform="l">θυμὸν οὐδʼ ἐπὶ χρυσέοις</l>
<l part="N" TEIform="l">ὅρμοις ἐκπεπόταμαι</l>
<l part="N" TEIform="l">τάλαινʼ, οὐδʼ ἱστᾶσα χοροὺς</l>
<l part="N" TEIform="l">Ἀργείαις ἅμα νύμφαις</l>
<l n="180" part="N" TEIform="l">εἱλικτὸν κρούσω πόδʼ ἐμόν.</l>
<l part="N" TEIform="l">δάκρυσι νυχεύ-</l>
<l part="N" TEIform="l">ω, δακρύων δέ μοι μέλει</l>
<l part="N" TEIform="l">δειλαίᾳ τὸ κατʼ ἦμαρ.</l>
<l part="N" TEIform="l">σκέψαι μου πιναρὰν κόμαν</l>
<l n="185" part="N" TEIform="l">καὶ τρύχη τάδʼ ἐμῶν πέπλων,</l>
<l part="N" TEIform="l">εἰ πρέποντʼ Ἀγαμέμνονος</l>
<l part="N" TEIform="l">κούρᾳ ʼσται βασιλείᾳ</l>
<l part="N" TEIform="l">τᾷ Τροίᾳ θʼ, ἃ ʼμοῦ πατέρος</l>
<l part="N" TEIform="l">μέμναταί ποθʼ ἁλοῦσα.</l>
</sp>
<milestone ed="p" n="190" unit="card" TEIform="milestone"/>
</div2>
<div2 type="antistrophe" n="3" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l n="190" part="N" TEIform="l">μεγάλα θεός: ἀλλʼ ἴθι,</l>
<l part="N" TEIform="l">καὶ παρʼ ἐμοῦ χρῆσαι πολύ-</l>
<l part="N" TEIform="l">πηνα φάρεα δῦναι,</l>
<l part="N" TEIform="l">χρύσεά τε — χαρίσαι — προσθήματʼ ἀγλαΐας.</l>
<l part="N" TEIform="l">δοκεῖς τοῖσι σοῖς δακρύοις</l>
<l part="N" TEIform="l">μὴ τιμῶσα θεούς, κρατή-</l>
<l n="195" part="N" TEIform="l">σειν ἐχθρῶν; οὔτοι στοναχαῖς,</l>
<l part="N" TEIform="l">ἀλλʼ εὐχαῖσι θεοὺς σεβί-</l>
<l part="N" TEIform="l">ζουσʼ ἕξεις εὐαμερίαν, ὦ παῖ.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐδεὶς θεῶν ἐνοπᾶς κλύει</l>
<l part="N" TEIform="l">τᾶς δυσδαίμονος, οὐ παλαι-</l>
<l n="200" part="N" TEIform="l">ῶν πατρὸς σφαγιασμῶν.</l>
<l part="N" TEIform="l">οἴμοι τοῦ καταφθιμένου</l>
<l part="N" TEIform="l">τοῦ τε ζῶντος ἀλάτα,</l>
<l part="N" TEIform="l">ὅς που γᾶν ἄλλαν κατέχει,</l>
<l part="N" TEIform="l">μέλεος ἀλαί-</l>
<l n="205" part="N" TEIform="l">νων ποτὶ θῆσσαν ἑστίαν,</l>
<l part="N" TEIform="l">τοῦ κλεινοῦ πατρὸς ἐκφύς.</l>
<l part="N" TEIform="l">αὐτὰ δʼ ἐν χερνῆσι δόμοις</l>
<l part="N" TEIform="l">ναίω ψυχὰν τακομένα</l>
<l part="N" TEIform="l">δωμάτων πατρίων φυγάς,</l>
<l n="210" part="N" TEIform="l">οὐρείας ἀνʼ ἐρίπνας.</l>
<l part="N" TEIform="l">μάτηρ δʼ ἐν λέκτροις φονίοις</l>
<l part="N" TEIform="l">ἄλλῳ σύγγαμος οἰκεῖ.</l>
</sp>
<milestone ed="p" n="213" unit="card" TEIform="milestone"/>
</div2>
</div1>
<div1 type="episode" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">πολλῶν κακῶν Ἕλλησιν αἰτίαν ἔχει</l>
<l part="N" TEIform="l">σῆς μητρὸς Ἑλένη σύγγονος δόμοις τε σοῖς.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="215" part="N" TEIform="l">οἴμοι, γυναῖκες, ἐξέβην θρηνημάτων.</l>
<l part="N" TEIform="l">ξένοι τινὲς παρʼ οἶκον οἵδʼ ἐφεστίους</l>
<l part="N" TEIform="l">εὐνὰς ἔχοντες ἐξανίστανται λόχου:</l>
<l part="N" TEIform="l">φυγῇ σὺ μὲν κατʼ οἶμον, ἐς δόμους δʼ ἐγὼ</l>
<l part="N" TEIform="l">φῶτας κακούργους ἐξαλύξωμεν ποδί.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="220" part="N" TEIform="l">μένʼ, ὦ τάλαινα: μὴ τρέσῃς ἐμὴν χέρα.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὦ Φοῖβʼ Ἄπολλον: προσπίτνω σε μὴ θανεῖν.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἄλλους κτάνοιμι μᾶλλον ἐχθίους σέθεν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἄπελθε, μὴ ψαῦʼ ὧν σε μὴ ψαύειν χρεών.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">οὐκ ἔσθʼ ὅτου θίγοιμʼ ἂν ἐνδικώτερον.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="225" part="N" TEIform="l">καὶ πῶς ξιφήρης πρὸς δόμοις λοχᾷς ἐμοῖς;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">μείνασʼ ἄκουσον, καὶ τάχʼ οὐκ ἄλλως ἐρεῖς.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἕστηκα: πάντως δʼ εἰμὶ σή: κρείσσων γὰρ εἶ.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἥκω φέρων σοι σοῦ κασιγνήτου λόγους.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὦ φίλτατʼ, ἆρα ζῶντος ἢ τεθνηκότος;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="230" part="N" TEIform="l">ζῇ: πρῶτα γάρ σοι τἀγάθʼ ἀγγέλλειν θέλω.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">εὐδαιμονοίης, μισθὸν ἡδίστων λόγων.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">κοινῇ δίδωμι τοῦτο νῷν ἀμφοῖν ἔχειν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ποῦ γῆς ὁ τλήμων τλήμονας φυγὰς ἔχων;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">οὐχ ἕνα νομίζων φθείρεται πόλεως νόμον.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="235" part="N" TEIform="l">οὔ που σπανίζων τοῦ καθʼ ἡμέραν βίου;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἔχει μέν, ἀσθενὴς δὲ δὴ φεύγων ἀνήρ.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">λόγον δὲ δὴ τίνʼ ἦλθες ἐκ κείνου φέρων;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">εἰ ζῇς, ὅπως τε ζῶσα συμφορᾶς ἔχεις.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐκοῦν ὁρᾷς μου πρῶτον ὡς ξηρὸν δέμας.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="240" part="N" TEIform="l">λύπαις γε συντετηκός, ὥστε με στένειν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">καὶ κρᾶτα πλόκαμόν τʼ ἐσκυθισμένον ξυρῷ.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">δάκνει σʼ ἀδελφὸς ὅ τε θανὼν ἴσως πατήρ.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οἴμοι, τί γάρ μοι τῶνδέ γʼ ἐστὶ φίλτερον;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">φεῦ φεῦ: τί δαὶ σὺ σῷ κασιγνήτῳ, δοκεῖς;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="245" part="N" TEIform="l">ἀπὼν ἐκεῖνος, οὐ παρὼν ἡμῖν φίλος.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἐκ τοῦ δὲ ναίεις ἐνθάδʼ ἄστεως ἑκάς;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἐγημάμεσθʼ, ὦ ξεῖνε, θανάσιμον γάμον.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ᾤμωξʼ ἀδελφὸν σόν. Μυκηναίων τίνι;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐχ ᾧ πατήρ μʼ ἤλπιζεν ἐκδώσειν ποτέ.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="250" part="N" TEIform="l">εἴφʼ, ὡς ἀκούσας σῷ κασιγνήτῳ λέγω.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἐν τοῖσδʼ ἐκείνου τηλορὸς ναίω δόμοις.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">σκαφεύς τις ἢ βουφορβὸς ἄξιος δόμων.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">πένης ἀνὴρ γενναῖος ἔς τʼ ἔμʼ εὐσεβής.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἡ δʼ εὐσέβεια τίς πρόσεστι σῷ πόσει;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="255" part="N" TEIform="l">οὐπώποτʼ εὐνῆς τῆς ἐμῆς ἔτλη θιγεῖν.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἅγνευμʼ ἔχων τι θεῖον ἤ σʼ ἀπαξιῶν;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">γονέας ὑβρίζειν τοὺς ἐμοὺς οὐκ ἠξίου.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">καὶ πῶς γάμον τοιοῦτον οὐχ ἥσθη λαβών;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐ κύριον τὸν δόντα μʼ ἡγεῖται, ξένε.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="260" part="N" TEIform="l">ξυνῆκʼ: Ὀρέστῃ μή ποτʼ ἐκτείσῃ δίκην.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τοῦτʼ αὐτὸ ταρβῶν, πρὸς δὲ καὶ σώφρων ἔφυ.</l>
<milestone ed="p" n="262" unit="card" TEIform="milestone"/>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">φεῦ:</l>
<l part="N" TEIform="l">γενναῖον ἄνδρʼ ἔλεξας, εὖ τε δραστέον.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">εἰ δή ποθʼ ἥξει γʼ ἐς δόμους ὁ νῦν ἀπών.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">μήτηρ δέ σʼ ἡ τεκοῦσα ταῦτʼ ἠνέσχετο;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="265" part="N" TEIform="l">γυναῖκες ἀνδρῶν, ὦ ξένʼ, οὐ παίδων φίλαι.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">τίνος δέ σʼ οὕνεχʼ ὕβρισʼ Αἴγισθος τάδε;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τεκεῖν μʼ ἐβούλετʼ ἀσθενῆ, τοιῷδε δούς.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ὡς δῆθε παῖδας μὴ τέκοις ποινάτορας;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τοιαῦτʼ ἐβούλευσʼ: ὧν ἐμοὶ δοίη δίκην.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="270" part="N" TEIform="l">οἶδεν δέ σʼ οὖσαν παρθένον μητρὸς πόσις;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐκ οἶδε: σιγῇ τοῦθʼ ὑφαιρούμεσθά νιν.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">αἵδʼ οὖν φίλαι σοι τούσδʼ ἀκούουσιν λόγους;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὥστε στέγειν γε τἀμὰ καὶ σʼ ἔπη καλῶς.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">τί δῆτʼ Ὀρέστης πρὸς τόδʼ, Ἄργος ἢν μόλῃ;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="275" part="N" TEIform="l">ἤρου τόδʼ; αἰσχρόν γʼ εἶπας: οὐ γὰρ νῦν ἀκμή;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἐλθὼν δὲ δὴ πῶς φονέας ἂν κτάνοι πατρός;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τολμῶν ὑπʼ ἐχθρῶν οἷʼ ἐτολμήθη πατήρ.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἦ καὶ μετʼ αὐτοῦ μητέρʼ ἂν τλαίης κτανεῖν;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ταὐτῷ γε πελέκει τῷ πατὴρ ἀπώλετο.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="280" part="N" TEIform="l">λέγω τάδʼ αὐτῷ, καὶ βέβαια τἀπὸ σοῦ;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">θάνοιμι μητρὸς αἷμʼ ἐπισφάξασʼ ἐμῆς.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">φεῦ:</l>
<l part="N" TEIform="l">εἴθʼ ἦν Ὀρέστης πλησίον κλύων τάδε.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἀλλʼ, ὦ ξένʼ, οὐ γνοίην ἂν εἰσιδοῦσά νιν.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">νέα γάρ, οὐδὲν θαῦμʼ, ἀπεζεύχθης νέου.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="285" part="N" TEIform="l">εἷς ἂν μόνος νιν τῶν ἐμῶν γνοίη φίλων.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἆρʼ ὃν λέγουσιν αὐτὸν ἐκκλέψαι φόνου;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">πατρός γε παιδαγωγὸς ἀρχαῖος γέρων.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ὁ κατθανὼν δὲ σὸς πατὴρ τύμβου κυρεῖ;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἔκυρσεν ὡς ἔκυρσεν, ἐκβληθεὶς δόμων.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="290" part="N" TEIform="l">οἴμοι, τόδʼ οἷον εἶπας: — αἴσθησις γὰρ οὖν</l>
<l part="N" TEIform="l">κἀκ τῶν θυραίων πημάτων δάκνει βροτούς.</l>
<l part="N" TEIform="l">λέξον δʼ, ἵνʼ εἰδὼς σῷ κασιγνήτῳ φέρω</l>
<l part="N" TEIform="l">λόγους ἀτερπεῖς, ἀλλʼ ἀναγκαίους κλύειν.</l>
<l part="N" TEIform="l">ἔνεστι δʼ οἶκτος ἀμαθίᾳ μὲν οὐδαμοῦ,</l>
<l n="295" part="N" TEIform="l">σοφοῖσι δʼ ἀνδρῶν: καὶ γὰρ οὐδʼ ἀζήμιον</l>
<l part="N" TEIform="l">γνώμην ἐνεῖναι τοῖς σοφοῖς λίαν σοφήν.</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">κἀγὼ τὸν αὐτὸν τῷδʼ ἔρον ψυχῆς ἔχω.</l>
<l part="N" TEIform="l">πρόσω γὰρ ἄστεως οὖσα τἀν πόλει κακὰ</l>
<l part="N" TEIform="l">οὐκ οἶδα, νῦν δὲ βούλομαι κἀγὼ μαθεῖν.</l>
<milestone ed="p" n="300" unit="card" TEIform="milestone"/>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="300" part="N" TEIform="l">λέγοιμʼ ἄν, εἰ χρή — χρὴ δὲ πρὸς φίλον λέγειν — </l>
<l part="N" TEIform="l">τύχας βαρείας τὰς ἐμὰς κἀμοῦ πατρός.</l>
<l part="N" TEIform="l">ἐπεὶ δὲ κινεῖς μῦθον, ἱκετεύω, ξένε,</l>
<l part="N" TEIform="l">ἄγγελλʼ Ὀρέστῃ τἀμὰ καὶ κείνου κακά,</l>
<l part="N" TEIform="l">πρῶτον μὲν οἵοις ἐν πέπλοις αὐλίζομαι,</l>
<l n="305" part="N" TEIform="l">πίνῳ θʼ ὅσῳ βέβριθʼ, ὑπὸ στέγαισί τε</l>
<l part="N" TEIform="l">οἵαισι ναίω βασιλικῶν ἐκ δωμάτων,</l>
<l part="N" TEIform="l">αὐτὴ μὲν ἐκμοχθοῦσα κερκίσιν πέπλους,</l>
<l part="N" TEIform="l">ἢ γυμνὸν ἕξω σῶμα κἀστερήσομαι,</l>
<l part="N" TEIform="l">αὐτὴ δὲ πηγὰς ποταμίους φορουμένη,</l>
<l n="310" part="N" TEIform="l">ἀνέορτος ἱερῶν καὶ χορῶν τητωμένη.</l>
<l part="N" TEIform="l">ἀναίνομαι γυναῖκας οὖσα παρθένος,</l>
<l part="N" TEIform="l">ἀναίνομαι δὲ Κάστορʼ, ᾧ πρὶν ἐς θεοὺς</l>
<l part="N" TEIform="l">ἐλθεῖν ἔμʼ ἐμνήστευον, οὖσαν ἐγγενῆ.</l>
<l part="N" TEIform="l">μήτηρ δʼ ἐμὴ Φρυγίοισιν ἐν σκυλεύμασιν</l>
<l n="315" part="N" TEIform="l">θρόνῳ κάθηται, πρὸς δʼ ἕδραισιν Ἀσίδες</l>
<l part="N" TEIform="l">δμωαὶ στατίζουσʼ, ἃς ἔπερσʼ ἐμὸς πατήρ,</l>
<l part="N" TEIform="l">Ἰδαῖα φάρη χρυσέαις ἐζευγμέναι</l>
<l part="N" TEIform="l">πόρπαισιν. αἷμα δʼ ἔτι πατρὸς κατὰ στέγας</l>
<l part="N" TEIform="l">μέλαν σέσηπεν, ὃς δʼ ἐκεῖνον ἔκτανεν,</l>
<l n="320" part="N" TEIform="l">ἐς ταὐτὰ βαίνων ἅρματʼ ἐκφοιτᾷ πατρί,</l>
<l part="N" TEIform="l">καὶ σκῆπτρʼ ἐν οἷς Ἕλλησιν ἐστρατηλάτει</l>
<l part="N" TEIform="l">μιαιφόνοισι χερσὶ γαυροῦται λαβών.</l>
<l part="N" TEIform="l">Ἀγαμέμνονος δὲ τύμβος ἠτιμασμένος</l>
<l part="N" TEIform="l">οὔπω χοάς ποτʼ οὐδὲ κλῶνα μυρσίνης</l>
<l n="325" part="N" TEIform="l">ἔλαβε, πυρὰ δὲ χέρσος ἀγλαϊσμάτων.</l>
<l part="N" TEIform="l">μέθῃ δὲ βρεχθεὶς τῆς ἐμῆς μητρὸς πόσις</l>
<l part="N" TEIform="l">ὁ κλεινός, ὡς λέγουσιν, ἐνθρῴσκει τάφῳ</l>
<l n="328" part="N" TEIform="l">πέτροις τε λεύει μνῆμα λάινον πατρός,</l>
<l part="N" TEIform="l">καὶ τοῦτο τολμᾷ τοὔπος εἰς ἡμᾶς λέγειν:</l>
<l n="330" part="N" TEIform="l">ποῦ παῖς Ὀρέστης; ἆρά σοι τύμβῳ καλῶς</l>
<l part="N" TEIform="l">παρὼν ἀμύνει;  — ταῦτʼ ἀπὼν ὑβρίζεται.</l>
<l part="N" TEIform="l">
<milestone ed="P" unit="para" TEIform="milestone"/>ἀλλʼ, ὦ ξένʼ, ἱκετεύω σʼ, ἀπάγγειλον τάδε.</l>
<l part="N" TEIform="l">πολλοὶ δʼ ἐπιστέλλουσιν, ἑρμηνεὺς δʼ ἐγώ,</l>
<l part="N" TEIform="l">αἱ χεῖρες ἡ γλῶσσʼ ἡ ταλαίπωρός τε φρήν,</l>
<l n="335" part="N" TEIform="l">κάρα τʼ ἐμὸν ξυρῆκες, ὅ τʼ ἐκεῖνον τεκών.</l>
<l part="N" TEIform="l">αἰσχρὸν γάρ, εἰ πατὴρ μὲν ἐξεῖλεν Φρύγας,</l>
<l part="N" TEIform="l">ὁ δʼ ἄνδρʼ ἕνʼ εἷς ὢν οὐ δυνήσεται κτανεῖν,</l>
<l part="N" TEIform="l">νέος πεφυκὼς κἀξ ἀμείνονος πατρός.</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">καὶ μὴν δέδορκα τόνδε, σὸν λέγω πόσιν,</l>
<l n="340" part="N" TEIform="l">λήξαντα μόχθου πρὸς δόμους ὡρμημένον.</l>
<milestone ed="p" n="341" unit="card" TEIform="milestone"/>
</sp>
<sp TEIform="sp">
<speaker TEIform="speaker">Αὐτουργός</speaker>
<l part="N" TEIform="l">ἔα: τίνας τούσδʼ ἐν πύλαις ὁρῶ ξένους;</l>
<l part="N" TEIform="l">τίνος δʼ ἕκατι τάσδʼ ἐπʼ ἀγραύλους πύλας</l>
<l part="N" TEIform="l">προσῆλθον; ἦ ʼμοῦ δεόμενοι; γυναικί τοι</l>
<l part="N" TEIform="l">αἰσχρὸν μετʼ ἀνδρῶν ἑστάναι νεανιῶν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="345" part="N" TEIform="l">ὦ φίλτατʼ, εἰς ὕποπτα μὴ μόλῃς ἐμοί:</l>
<l part="N" TEIform="l">τὸν ὄντα δʼ εἴσῃ μῦθον: οἵδε γὰρ ξένοι</l>
<l part="N" TEIform="l">ἥκουσʼ Ὀρέστου πρός με κήρυκες λόγων.</l>
<l part="N" TEIform="l">ἀλλʼ, ὦ ξένοι, σύγγνωτε τοῖς εἰρημένοις.</l>
</sp>
<sp TEIform="sp">
<speaker TEIform="speaker">Αὐτουργός</speaker>
<l part="N" TEIform="l">τί φασίν; ἁνὴρ ἔστι καὶ λεύσσει φάος;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="350" part="N" TEIform="l">ἔστιν λόγῳ γοῦν, φασὶ δʼ οὐκ ἄπιστʼ ἐμοί.</l>
</sp>
<sp TEIform="sp">
<speaker TEIform="speaker">Αὐτουργός</speaker>
<l part="N" TEIform="l">ἦ καί τι πατρὸς σῶν τε μέμνηται κακῶν;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἐν ἐλπίσιν ταῦτʼ: ἀσθενὴς φεύγων ἀνήρ.</l>
</sp>
<sp TEIform="sp">
<speaker TEIform="speaker">Αὐτουργός</speaker>
<l part="N" TEIform="l">ἦλθον δʼ Ὀρέστου τίνʼ ἀγορεύοντες λόγον;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">σκοποὺς ἔπεμψε τούσδε τῶν ἐμῶν κακῶν.</l>
</sp>
<sp TEIform="sp">
<speaker TEIform="speaker">Αὐτουργός</speaker>
<l n="355" part="N" TEIform="l">οὐκοῦν τὰ μὲν λεύσσουσι, τὰ δὲ σύ που λέγεις.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἴσασιν, οὐδὲν τῶνδʼ ἔχουσιν ἐνδεές.</l>
</sp>
<sp TEIform="sp">
<speaker TEIform="speaker">Αὐτουργός</speaker>
<l part="N" TEIform="l">οὐκοῦν πάλαι χρῆν τοῖσδʼ ἀνεπτύχθαι πύλας;</l>
<l part="N" TEIform="l">χωρεῖτʼ ἐς οἴκους: ἀντὶ γὰρ χρηστῶν λόγων</l>
<l part="N" TEIform="l">ξενίων κυρήσεθʼ, οἷʼ ἐμὸς κεύθει δόμος.</l>
<l n="360" part="N" TEIform="l">αἴρεσθʼ, ὀπαδοί, τῶνδʼ ἔσω τεύχη δόμων.</l>
<l part="N" TEIform="l">καὶ μηδὲν ἀντείπητε, παρὰ φίλου φίλοι</l>
<l part="N" TEIform="l">μολόντες ἀνδρός: καὶ γὰρ εἰ πένης ἔφυν,</l>
<l part="N" TEIform="l">οὔτοι τό γʼ ἦθος δυσγενὲς παρέξομαι.</l>
<milestone ed="p" n="364" unit="card" TEIform="milestone"/>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">πρὸς θεῶν, ὅδʼ ἁνὴρ ὃς συνεκκλέπτει γάμους</l>
<l n="365" part="N" TEIform="l">τοὺς σούς, Ὀρέστην οὐ καταισχύνειν θέλων;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὗτος κέκληται πόσις ἐμὸς τῆς ἀθλίας.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">φεῦ:</l>
<l part="N" TEIform="l">οὐκ ἔστʼ ἀκριβὲς οὐδὲν εἰς εὐανδρίαν:</l>
<l part="N" TEIform="l">ἔχουσι γὰρ ταραγμὸν αἱ φύσεις βροτῶν.</l>
<l part="N" TEIform="l">ἤδη γὰρ εἶδον ἄνδρα γενναίου πατρὸς</l>
<l n="370" part="N" TEIform="l">τὸ μηδὲν ὄντα, χρηστά τʼ ἐκ κακῶν τέκνα,</l>
<l part="N" TEIform="l">λιμόν τʼ ἐν ἀνδρὸς πλουσίου φρονήματι,</l>
<l part="N" TEIform="l">γνώμην τε μεγάλην ἐν πένητι σώματι.</l>
<l part="N" TEIform="l">πῶς οὖν τις αὐτὰ διαλαβὼν ὀρθῶς κρινεῖ;</l>
<l part="N" TEIform="l">πλούτῳ; πονηρῷ τἄρα χρήσεται κριτῇ.</l>
<l n="375" part="N" TEIform="l">ἢ τοῖς ἔχουσι μηδέν; ἀλλʼ ἔχει νόσον</l>
<l part="N" TEIform="l">πενία, διδάσκει δʼ ἄνδρα τῇ χρείᾳ κακόν.</l>
<l part="N" TEIform="l">ἀλλʼ εἰς ὅπλʼ ἔλθω; τίς δὲ πρὸς λόγχην βλέπων</l>
<l part="N" TEIform="l">μάρτυς γένοιτʼ ἂν ὅστις ἐστὶν ἁγαθός;</l>
<l part="N" TEIform="l">κράτιστον εἰκῇ ταῦτʼ ἐᾶν ἀφειμένα.</l>
<l n="380" part="N" TEIform="l">οὗτος γὰρ ἁνὴρ οὔτʼ ἐν Ἀργείοις μέγας</l>
<l part="N" TEIform="l">οὔτʼ αὖ δοκήσει δωμάτων ὠγκωμένος,</l>
<l part="N" TEIform="l">ἐν τοῖς δὲ πολλοῖς ὤν, ἄριστος ηὑρέθη.</l>
<l part="N" TEIform="l">οὐ μὴ ἀφρονήσεθʼ, οἳ κενῶν δοξασμάτων</l>
<l part="N" TEIform="l">πλήρεις πλανᾶσθε, τῇ δʼ ὁμιλίᾳ βροτοὺς</l>
<l n="385" part="N" TEIform="l">κρινεῖτε καὶ τοῖς ἤθεσιν τοὺς εὐγενεῖς;</l>
<l part="N" TEIform="l">οἱ γὰρ τοιοῦτοι καὶ πόλεις οἰκοῦσιν εὖ</l>
<l part="N" TEIform="l">καὶ δώμαθʼ: αἱ δὲ σάρκες αἱ κεναὶ φρενῶν</l>
<l part="N" TEIform="l">ἀγάλματʼ ἀγορᾶς εἰσιν. οὐδὲ γὰρ δόρυ</l>
<l part="N" TEIform="l">μᾶλλον βραχίων σθεναρὸς ἀσθενοῦς μένει:</l>
<l n="390" part="N" TEIform="l">ἐν τῇ φύσει δὲ τοῦτο κἀν εὐψυχίᾳ.</l>
<l part="N" TEIform="l">
<milestone ed="P" unit="para" TEIform="milestone"/>ἀλλʼ — ἄξιος γὰρ ὅ τε παρὼν ὅ τʼ οὐ παρὼν</l>
<l part="N" TEIform="l">Ἀγαμέμνονος παῖς, οὗπερ οὕνεχʼ ἥκομεν — </l>
<l part="N" TEIform="l">δεξώμεθʼ οἴκων καταλύσεις. χωρεῖν χρεών,</l>
<l part="N" TEIform="l">δμῶες, δόμων τῶνδʼ ἐντός. ὡς ἐμοὶ πένης</l>
<l n="395" part="N" TEIform="l">εἴη πρόθυμος πλουσίου μᾶλλον ξένος.</l>
<l part="N" TEIform="l">αἰνῶ μὲν οὖν τοῦδʼ ἀνδρὸς ἐσδοχὰς δόμων,</l>
<l part="N" TEIform="l">ἐβουλόμην δʼ ἄν, εἰ κασίγνητός με σὸς</l>
<l part="N" TEIform="l">ἐς εὐτυχοῦντας ἦγεν εὐτυχῶν δόμους.</l>
<l part="N" TEIform="l">ἴσως δʼ ἂν ἔλθοι: Λοξίου γὰρ ἔμπεδοι</l>
<l n="400" part="N" TEIform="l">χρησμοί, βροτῶν δὲ μαντικὴν χαίρειν ἐῶ.</l>
<milestone ed="p" n="401" unit="card" TEIform="milestone"/>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">νῦν ἢ πάροιθεν μᾶλλον, Ἠλέκτρα, χαρᾷ</l>
<l part="N" TEIform="l">θερμαινόμεσθα καρδίαν: ἴσως γὰρ ἂν</l>
<l part="N" TEIform="l">μόλις προβαίνουσʼ ἡ τύχη σταίη καλῶς.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὦ τλῆμον, εἰδὼς δωμάτων χρείαν σέθεν</l>
<l n="405" part="N" TEIform="l">τί τούσδʼ ἐδέξω μείζονας σαυτοῦ ξένους;</l>
</sp>
<sp TEIform="sp">
<speaker TEIform="speaker">Αὐτουργός</speaker>
<l part="N" TEIform="l">τί δʼ; εἴπερ εἰσὶν ὡς δοκοῦσιν εὐγενεῖς,</l>
<l part="N" TEIform="l">οὐκ ἔν τε μικροῖς ἔν τε μὴ στέρξουσʼ ὁμῶς;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἐπεί νυν ἐξήμαρτες ἐν σμικροῖσιν ὤν,</l>
<l part="N" TEIform="l">ἔλθʼ ὡς παλαιὸν τροφὸν ἐμοῦ φίλον πατρός,</l>
<l n="410" part="N" TEIform="l">ὃς ἀμφὶ ποταμὸν Τάναον Ἀργείας ὅρους</l>
<l part="N" TEIform="l">τέμνοντα γαίας Σπαρτιάτιδός τε γῆς</l>
<l part="N" TEIform="l">ποίμναις ὁμαρτεῖ πόλεος ἐκβεβλημένος:</l>
<l part="N" TEIform="l">κέλευε δʼ αὐτὸν τῶνδʼ ἐμοὐσαφιγμένων</l>
<l part="N" TEIform="l">ἐλθεῖν, ξένων τʼ ἐς δαῖτα πορσῦναί τινα.</l>
<l n="415" part="N" TEIform="l">ἡσθήσεταί τοι καὶ προσεύξεται θεοῖς,</l>
<l part="N" TEIform="l">ζῶντʼ εἰσακούσας παῖδʼ ὃν ἐκσῴζει ποτέ.</l>
<l part="N" TEIform="l">οὐ γὰρ πατρῴων ἐκ δόμων μητρὸς πάρα</l>
<l part="N" TEIform="l">λάβοιμεν ἄν τι: πικρὰ δʼ ἀγγείλαιμεν ἄν,</l>
<l part="N" TEIform="l">εἰ ζῶντʼ Ὀρέστην ἡ τάλαινʼ αἴσθοιτʼ ἔτι.</l>
</sp>
<sp TEIform="sp">
<speaker TEIform="speaker">Αὐτουργός</speaker>
<l n="420" part="N" TEIform="l">ἀλλʼ, εἰ δοκεῖ σοι, τούσδʼ ἀπαγγελῶ λόγους</l>
<l part="N" TEIform="l">γέροντι: χώρει δʼ ἐς δόμους ὅσον τάχος</l>
<l part="N" TEIform="l">καὶ τἄνδον ἐξάρτυε. πολλά τοι γυνὴ</l>
<l part="N" TEIform="l">χρῄζουσʼ ἂν εὕροι δαιτὶ προσφορήματα.</l>
<l part="N" TEIform="l">ἔστιν δὲ δὴ τοσαῦτά γʼ ἐν δόμοις ἔτι,</l>
<l n="425" part="N" TEIform="l">ὥσθʼ ἕν γʼ ἐπʼ ἦμαρ τούσδε πληρῶσαι βορᾶς.</l>
<l part="N" TEIform="l">ἐν τοῖς τοιούτοις δʼ ἡνίκʼ ἂν γνώμης πέσω,</l>
<l part="N" TEIform="l">σκοπῶ τὰ χρήμαθʼ ὡς ἔχει μέγα σθένος,</l>
<l part="N" TEIform="l">ξένοις τε δοῦναι σῶμά τʼ ἐς νόσους πεσὸν</l>
<l part="N" TEIform="l">δαπάναισι σῷσαι: τῆς δʼ ἐφʼ ἡμέραν βορᾶς</l>
<l n="430" part="N" TEIform="l">ἐς σμικρὸν ἥκει: πᾶς γὰρ ἐμπλησθεὶς ἀνὴρ</l>
<l part="N" TEIform="l">ὁ πλούσιός τε χὡ πένης ἴσον φέρει.</l>
<milestone ed="p" n="432" unit="card" TEIform="milestone"/>
</sp>
</div1>
<div1 type="choral" org="uniform" sample="complete" part="N" TEIform="div1">
<div2 type="strophe" n="1" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">κλειναὶ νᾶες, αἵ ποτʼ ἔβατε Τροίαν</l>
<l part="N" TEIform="l">τοῖς ἀμετρήτοις ἐρετμοῖς</l>
<l part="N" TEIform="l">πέμπουσαι χοροὺς μετὰ Νηρῄδων,</l>
<l n="435" part="N" TEIform="l">ἵνʼ ὁ φίλαυλος ἔπαλλε δελ-</l>
<l part="N" TEIform="l">φὶς πρῴραις κυανεμβόλοι-</l>
<l part="N" TEIform="l">σιν εἱλισσόμενος,</l>
<l part="N" TEIform="l">πορεύων τὸν τᾶς Θέτιδος</l>
<l part="N" TEIform="l">κοῦφον ἅλμα ποδῶν Ἀχιλῆ</l>
<l n="440" part="N" TEIform="l">σὺν Ἀγαμέμνονι Τρωίας</l>
<l part="N" TEIform="l">ἐπὶ Σιμουντίδας ἀκτάς.</l>
</sp>
<milestone ed="p" n="442" unit="card" TEIform="milestone"/>
</div2>
<div2 type="antistrophe" n="1" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">Νηρῇδες δʼ Εὐβοῖδας ἄκρας λιποῦσαι</l>
<l part="N" TEIform="l">μόχθους ἀσπιστὰς ἀκμόνων</l>
<l part="N" TEIform="l">Ἡφαίστου χρυσέων ἔφερον τευχέων,</l>
<l n="445" part="N" TEIform="l">ἀνά τε Πήλιον ἀνά τε πρυ-</l>
<l part="N" TEIform="l">μνὰς Ὄσσας ἱερᾶς νάπας</l>
<l part="N" TEIform="l">†Νυμφαίας σκοπιὰς</l>
<l part="N" TEIform="l">κόρας μάτευσʼ, † ἔνθα πατὴρ</l>
<l part="N" TEIform="l">ἱππότας τρέφεν Ἑλλάδι φῶς</l>
<l n="450" part="N" TEIform="l">Θέτιδος εἰνάλιον γόνον</l>
<l part="N" TEIform="l">ταχύπορον πόδʼ Ἀτρείδαις.</l>
</sp>
<milestone ed="p" n="452" unit="card" TEIform="milestone"/>
</div2>
<div2 type="strophe" n="2" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">Ἰλιόθεν δʼ ἔκλυόν τινος ἐν λιμέσιν</l>
<l part="N" TEIform="l">Ναυπλίοισι βεβῶτος</l>
<l part="N" TEIform="l">τᾶς σᾶς, ὦ Θέτιδος παῖ,</l>
<l n="455" part="N" TEIform="l">κλεινᾶς ἀσπίδος ἐν κύκλῳ</l>
<l part="N" TEIform="l">τοιάδε σήματα, δείματα</l>
<l part="N" TEIform="l">Φρύγια, τετύχθαι:</l>
<l part="N" TEIform="l">περιδρόμῳ μὲν ἴτυος ἕδρᾳ</l>
<l part="N" TEIform="l">Περσέα λαιμοτόμαν ὑπὲρ</l>
<l n="460" part="N" TEIform="l">ἁλὸς ποτανοῖσι πεδί-</l>
<l part="N" TEIform="l">λοισι φυὰν Γοργόνος ἴ-</l>
<l part="N" TEIform="l">σχειν, Διὸς ἀγγέλῳ σὺν Ἑρ-</l>
<l part="N" TEIform="l">μᾷ, τῷ Μαί-</l>
<l n="463b" part="N" TEIform="l">ας ἀγροτῆρι κούρῳ:</l>
</sp>
<milestone ed="p" n="464" unit="card" TEIform="milestone"/>
</div2>
<div2 type="antistrophe" n="2" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">ἐν δὲ μέσῳ κατέλαμπε σάκει φαέθων</l>
<l n="465" part="N" TEIform="l">κύκλος ἀελίοιο</l>
<l part="N" TEIform="l">ἵπποις ἂμ πτεροέσσαις</l>
<l part="N" TEIform="l">ἄστρων τʼ αἰθέριοι χοροί,</l>
<l part="N" TEIform="l">Πλειάδες, Ὑάδες, Ἕκτορος</l>
<l part="N" TEIform="l">ὄμμασι τροπαῖοι:</l>
<l n="470" part="N" TEIform="l">ἐπὶ δὲ χρυσοτύπῳ κράνει</l>
<l part="N" TEIform="l">Σφίγγες ὄνυξιν ἀοίδιμον</l>
<l part="N" TEIform="l">ἄγραν φέρουσαι: περιπλεύ-</l>
<l part="N" TEIform="l">ρῳ δὲ κύτει πύρπνοος ἔ-</l>
<l part="N" TEIform="l">σπευδε δρόμῳ λέαινα χαλ-</l>
<l part="N" TEIform="l">αῖς Πειρη-</l>
<l n="475" part="N" TEIform="l">ναῖον ὁρῶσα πῶλον.</l>
</sp>
<milestone ed="p" n="476" unit="card" TEIform="milestone"/>
</div2>
<div2 type="epode" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">ἄορι δʼ ἐν φονίῳ τετραβάμονες ἵπποι ἔπαλ-</l>
<l part="N" TEIform="l">λον, κελαινὰ δʼ ἀμφὶ νῶθʼ ἵετο κόνις.</l>
<l n="479" part="N" TEIform="l">τοιῶνδʼ ἄνακτα δοριπόνων</l>
<l n="480" part="N" TEIform="l">ἔκανεν ἀνδρῶν, Τυνδαρίς,</l>
<l part="N" TEIform="l">σὰ λέχεα, κακόφρων κούρα.</l>
<l n="483" part="N" TEIform="l">τοιγάρ σέ ποτʼ οὐρανίδαι</l>
<l part="N" TEIform="l">πέμψουσιν θανάτοις: ἦ σὰν</l>
<l n="485" part="N" TEIform="l">ἔτʼ ἔτι φόνιον ὑπὸ δέραν</l>
<l part="N" TEIform="l">ὄψομαι αἷμα χυθὲν σιδάρῳ.</l>
</sp>
<milestone ed="p" n="487" unit="card" TEIform="milestone"/>
</div2>
</div1>
<div1 type="episode" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ποῦ ποῦ νεᾶνις πότνιʼ ἐμὴ δέσποινά τε,</l>
<l part="N" TEIform="l">Ἀγαμέμνονος παῖς, ὅν ποτʼ ἐξέθρεψʼ ἐγώ;</l>
<l part="N" TEIform="l">ὡς πρόσβασιν τῶνδʼ ὀρθίαν οἴκων ἔχει</l>
<l n="490" part="N" TEIform="l">ῥυσῷ γέροντι τῷδε προσβῆναι ποδί.</l>
<l part="N" TEIform="l">ὅμως δὲ πρός γε τοὺς φίλους ἐξελκτέον</l>
<l part="N" TEIform="l">διπλῆν ἄκανθαν καὶ παλίρροπον γόνυ.</l>
<l part="N" TEIform="l">
<milestone ed="P" unit="para" TEIform="milestone"/>ὦ θύγατερ — ἄρτι γάρ σε πρὸς δόμοις ὁρῶ — </l>
<l part="N" TEIform="l">ἥκω φέρων σοι τῶν ἐμῶν βοσκημάτων</l>
<l n="495" part="N" TEIform="l">ποίμνης νεογνὸν θρέμμʼ ὑποσπάσας τόδε</l>
<l part="N" TEIform="l">στεφάνους τε τευχέων τʼ ἐξελὼν τυρεύματα,</l>
<l part="N" TEIform="l">παλαιόν τε θησαύρισμα Διονύσου τόδε</l>
<l part="N" TEIform="l">ὀσμῇ κατῆρες, μικρόν, ἀλλʼ ἐπεσβαλεῖν</l>
<l part="N" TEIform="l">ἡδὺ σκύφον τοῦδʼ ἀσθενεστέρῳ ποτῷ.</l>
<l n="500" part="N" TEIform="l">ἴτω φέρων τις τοῖς ξένοις τάδʼ ἐς δόμους:</l>
<l part="N" TEIform="l">ἐγὼ δὲ τρύχει τῷδʼ ἐμῶν πέπλων κόρας</l>
<l part="N" TEIform="l">δακρύοισι τέγξας ἐξομόρξασθαι θέλω.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τί δʼ, ὦ γεραιέ, διάβροχον τόδʼ ὄμμʼ ἔχεις;</l>
<l part="N" TEIform="l">μῶν τἀμὰ διὰ χρόνου σʼ ἀνέμνησεν κακά;</l>
<l n="505" part="N" TEIform="l">ἢ τὰς Ὀρέστου τλήμονας φυγὰς στένεις</l>
<l part="N" TEIform="l">καὶ πατέρα τὸν ἐμόν, ὅν ποτʼ ἐν χεροῖν ἔχων</l>
<l part="N" TEIform="l">ἀνόνητʼ ἔθρεψας σοί τε καὶ τοῖς σοῖς φίλοις;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ἀνόνηθʼ: ὅμως δʼ οὖν τοῦτό γʼ οὐκ ἠνεσχόμην.</l>
<l part="N" TEIform="l">ἦλθον γὰρ αὐτοῦ πρὸς τάφον πάρεργʼ ὁδοῦ</l>
<l n="510" part="N" TEIform="l">καὶ προσπεσὼν ἔκλαυσʼ ἐρημίας τυχών,</l>
<l part="N" TEIform="l">σπονδάς τε, λύσας ἀσκὸν ὃν φέρω ξένοις,</l>
<l part="N" TEIform="l">ἔσπεισα, τύμβῳ δʼ ἀμφέθηκα μυρσίνας.</l>
<l part="N" TEIform="l">πυρᾶς δʼ ἐπʼ αὐτῆς οἶν μελάγχιμον πόκῳ</l>
<l part="N" TEIform="l">σφάγιον ἐσεῖδον αἷμά τʼ οὐ πάλαι χυθὲν</l>
<l n="515" part="N" TEIform="l">ξανθῆς τε χαίτης βοστρύχους κεκαρμένους.</l>
<l part="N" TEIform="l">κἀθαύμασʼ, ὦ παῖ, τίς ποτʼ ἀνθρώπων ἔτλη</l>
<l part="N" TEIform="l">πρὸς τύμβον ἐλθεῖν: οὐ γὰρ Ἀργείων γέ τις.</l>
<l part="N" TEIform="l">ἀλλʼ ἦλθʼ ἴσως που σὸς κασίγνητος λάθρᾳ,</l>
<l part="N" TEIform="l">μολὼν δʼ ἐθαύμασʼ ἄθλιον τύμβον πατρός.</l>
<l n="520" part="N" TEIform="l">σκέψαι δὲ χαίτην προστιθεῖσα σῇ κόμῃ,</l>
<l part="N" TEIform="l">εἰ χρῶμα ταὐτὸν κουρίμης ἔσται τριχός:</l>
<l part="N" TEIform="l">φιλεῖ γάρ, αἷμα ταὐτὸν οἷς ἂν ᾖ πατρός,</l>
<l part="N" TEIform="l">τὰ πόλλʼ ὅμοια σώματος πεφυκέναι.</l>
<milestone ed="p" n="524" unit="card" TEIform="milestone"/>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐκ ἄξιʼ ἀνδρός, ὦ γέρον, σοφοῦ λέγεις,</l>
<l n="525" part="N" TEIform="l">εἰ κρυπτὸν ἐς γῆν τήνδʼ ἂν Αἰγίσθου φόβῳ</l>
<l part="N" TEIform="l">δοκεῖς ἀδελφὸν τὸν ἐμὸν εὐθαρσῆ μολεῖν.</l>
<l part="N" TEIform="l">ἔπειτα χαίτης πῶς συνοίσεται πλόκος,</l>
<l part="N" TEIform="l">ὁ μὲν παλαίστραις ἀνδρὸς εὐγενοῦς τραφείς,</l>
<l part="N" TEIform="l">ὁ δὲ κτενισμοῖς θῆλυς; ἀλλʼ ἀμήχανον.</l>
<l n="530" part="N" TEIform="l">πολλοῖς δʼ ἂν εὕροις βοστρύχους ὁμοπτέρους</l>
<l part="N" TEIform="l">καὶ μὴ γεγῶσιν αἵματος ταὐτοῦ, γέρον.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">σὺ δʼ εἰς ἴχνος βᾶσʼ ἀρβύλης σκέψαι βάσιν</l>
<l part="N" TEIform="l">εἰ σύμμετρος σῷ ποδὶ γενήσεται, τέκνον.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">πῶς δʼ ἂν γένοιτʼ ἂν ἐν κραταιλέῳ πέδῳ</l>
<l n="535" part="N" TEIform="l">γαίας ποδῶν ἔκμακτρον; εἰ δʼ ἔστιν τόδε,</l>
<l part="N" TEIform="l">δυοῖν ἀδελφοῖν ποὺς ἂν οὐ γένοιτʼ ἴσος</l>
<l part="N" TEIform="l">ἀνδρός τε καὶ γυναικός, ἀλλʼ ἅρσην κρατεῖ.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">οὐκ ἔστιν, εἰ καὶ γῆν κασίγνητος μολών,</l>
<l part="N" TEIform="l">
<gap desc="*" TEIform="gap"/>
</l>
<l part="N" TEIform="l">κερκίδος ὅτῳ γνοίης ἂν ἐξύφασμα σῆς,</l>
<l n="540" part="N" TEIform="l">ἐν ᾧ ποτʼ αὐτὸν ἐξέκλεψα μὴ θανεῖν;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐκ οἶσθʼ, Ὀρέστης ἡνίκʼ ἐκπίπτει χθονός,</l>
<l part="N" TEIform="l">νέαν μʼ ἔτʼ οὖσαν; εἰ δὲ κἄκρεκον πέπλους,</l>
<l part="N" TEIform="l">πῶς ἂν τότʼ ὢν παῖς ταὐτὰ νῦν ἔχοι φάρη,</l>
<l part="N" TEIform="l">εἰ μὴ ξυναύξοινθʼ οἱ πέπλοι τῷ σώματι;</l>
<l n="545" part="N" TEIform="l">ἀλλʼ ἤ τις αὐτοῦ τάφον ἐποικτίρας ξένος</l>
<l part="N" TEIform="l">†ἐκείρατʼ, ἢ τῆσδε σκοποὺς λαβὼν χθονὸς — †</l>
<milestone ed="p" n="547" unit="card" TEIform="milestone"/>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">οἱ δὲ ξένοι ποῦ; βούλομαι γὰρ εἰσιδὼν</l>
<l part="N" TEIform="l">αὐτοὺς ἔρεσθαι σοῦ κασιγνήτου πέρι.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οἵδʼ ἐκ δόμων βαίνουσι λαιψηρῷ ποδί.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="550" part="N" TEIform="l">ἀλλʼ εὐγενεῖς μέν, ἐν δὲ κιβδήλῳ τόδε:</l>
<l part="N" TEIform="l">πολλοὶ γὰρ ὄντες εὐγενεῖς εἰσιν κακοί.</l>
<l part="N" TEIform="l">ὅμως δέ.  — χαίρειν τοὺς ξένους προσεννέπω.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">χαῖρʼ, ὦ γεραιέ.  — τοῦ ποτʼ, Ἠλέκτρα, τόδε</l>
<l part="N" TEIform="l">παλαιὸν ἀνδρὸς λείψανον φίλων κυρεῖ;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="555" part="N" TEIform="l">οὗτος τὸν ἁμὸν πατέρʼ ἔθρεψεν, ὦ ξένε.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">τί φῄς; ὅδʼ ὃς σὸν ἐξέκλεψε σύγγονον;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὅδʼ ἔσθʼ ὁ σώσας κεῖνον, εἴπερ ἔστʼ ἔτι.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἔα:</l>
<l part="N" TEIform="l">τί μʼ ἐσδέδορκεν ὥσπερ ἀργύρου σκοπῶν</l>
<l part="N" TEIform="l">λαμπρὸν χαρακτῆρʼ; ἢ προσεικάζει μέ τῳ;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="560" part="N" TEIform="l">ἴσως Ὀρέστου σʼ ἥλιχʼ ἥδεται βλέπων.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">φίλου γε φωτός. τί δὲ κυκλεῖ πέριξ πόδα;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">καὐτὴ τόδʼ εἰσορῶσα θαυμάζω, ξένε.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ὦ πότνιʼ, εὔχου, θύγατερ Ἠλέκτρα, θεοῖς.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τί τῶν ἀπόντων ἢ τί τῶν ὄντων πέρι;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="565" part="N" TEIform="l">λαβεῖν φίλον θησαυρόν, ὃν φαίνει θεός.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἰδού: καλῶ θεούς. ἢ τί δὴ λέγεις, γέρον;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">βλέψον νυν ἐς τόνδʼ, ὦ τέκνον, τὸν φίλτατον.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">πάλαι δέδορκα, μὴ σύ γʼ οὐκέτʼ εὖ φρονῇς.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">οὐκ εὖ φρονῶ ʼγὼ σὸν κασίγνητον βλέπων;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="570" part="N" TEIform="l">πῶς εἶπας, ὦ γεραίʼ, ἀνέλπιστον λόγον;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ὁρᾶν Ὀρέστην τόνδε τὸν Ἀγαμέμνονος.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ποῖον χαρακτῆρʼ εἰσιδών, ᾧ πείσομαι;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">οὐλὴν παρʼ ὀφρύν, ἥν ποτʼ ἐν πατρὸς δόμοις</l>
<l part="N" TEIform="l">νεβρὸν διώκων σοῦ μέθʼ ᾑμάχθη πεσών.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="575" part="N" TEIform="l">πῶς φῄς; ὁρῶ μὲν πτώματος τεκμήριον.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ἔπειτα μέλλεις προσπίτνειν τοῖς φιλτάτοις;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἀλλʼ οὐκέτʼ, ὦ γεραιέ: συμβόλοισι γὰρ</l>
<l part="N" TEIform="l">τοῖς σοῖς πέπεισμαι θυμόν.  — ὦ χρόνῳ φανείς,</l>
<l part="N" TEIform="l">ἔχω σʼ ἀέλπτως — </l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="M" TEIform="l">κἀξ ἐμοῦ γʼ ἔχῃ χρόνῳ.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="580" part="N" TEIform="l">οὐδέποτε δόξασα.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="M" TEIform="l">οὐδʼ ἐγὼ γὰρ ἤλπισα.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἐκεῖνος εἶ σύ;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="M" TEIform="l">σύμμαχός γέ σοι μόνος.</l>
<l part="N" TEIform="l">ἢν δʼ ἀνσπάσωμαί γʼ ὃν μετέρχομαι βόλον — </l>
<l part="N" TEIform="l">πέποιθα δʼ: ἢ χρὴ μηκέθʼ ἡγεῖσθαι θεούς,</l>
<l part="N" TEIform="l">εἰ τἄδικʼ ἔσται τῆς δίκης ὑπέρτερα.</l>
<milestone ed="p" n="585" unit="card" TEIform="milestone"/>
</sp>
<div2 type="lyric" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l n="585" part="N" TEIform="l">ἔμολες ἔμολες, ὤ, χρόνιος ἁμέρα,</l>
<l part="N" TEIform="l">κατέλαμψας, ἔδειξας ἐμφανῆ</l>
<l part="N" TEIform="l">πόλει πυρσόν, ὃς παλαιᾷ φυγᾷ</l>
<l part="N" TEIform="l">πατρίων ἀπὸ δωμάτων τάλας</l>
<l part="N" TEIform="l">ἀλαίνων ἔβα.</l>
<l n="590" part="N" TEIform="l">θεὸς αὖ θεὸς ἁμετέραν τις ἄγει</l>
<l part="N" TEIform="l">νίκαν, ὦ φίλα.</l>
<l part="N" TEIform="l">ἄνεχε χέρας, ἄνεχε λόγον, ἵει λιτὰς</l>
<l part="N" TEIform="l">ἐς θεούς, τύχᾳ σοι τύχᾳ</l>
<l n="595" part="N" TEIform="l">κασίγνητον ἐμβατεῦσαι πόλιν.</l>
<milestone ed="p" n="596" unit="card" TEIform="milestone"/>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">εἶἑν: φίλας μὲν ἡδονὰς ἀσπασμάτων</l>
<l part="N" TEIform="l">ἔχω, χρόνῳ δὲ καὖθις αὐτὰ δώσομεν.</l>
<l part="N" TEIform="l">σὺ δʼ, ὦ γεραιέ — καίριος γὰρ ἤλυθες — </l>
<l part="N" TEIform="l">λέξον, τί δρῶν ἂν φονέα τεισαίμην πατρός;</l>
<l n="600" part="N" TEIform="l">
<del status="unremarkable" TEIform="del">μητέρα τε κοινωνὸν ἀνοσίων γάμων;</del>
</l>
<l part="N" TEIform="l">ἔστιν τί μοι κατʼ Ἄργος εὐμενὲς φίλων;</l>
<l part="N" TEIform="l">ἢ πάντʼ ἀνεσκευάσμεθʼ, ὥσπερ αἱ τύχαι;</l>
<l part="N" TEIform="l">τῷ ξυγγένωμαι; νύχιος ἢ καθʼ ἡμέραν;</l>
<l part="N" TEIform="l">ποίαν ὁδὸν τραπώμεθʼ εἰς ἐχθροὺς ἐμούς;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="605" part="N" TEIform="l">ὦ τέκνον, οὐδεὶς δυστυχοῦντί σοι φίλος.</l>
<l part="N" TEIform="l">εὕρημα γάρ τοι χρῆμα γίγνεται τόδε,</l>
<l part="N" TEIform="l">κοινῇ μετασχεῖν τἀγαθοῦ καὶ τοῦ κακοῦ.</l>
<l part="N" TEIform="l">σὺ δʼ — ἐκ βάθρων γὰρ πᾶς ἀνῄρησαι φίλοις</l>
<l part="N" TEIform="l">οὐδʼ ἐλλέλοιπας ἐλπίδʼ — ἴσθι μου κλύων,</l>
<l n="610" part="N" TEIform="l">ἐν χειρὶ τῇ σῇ πάντʼ ἔχεις καὶ τῇ τύχῃ,</l>
<l part="N" TEIform="l">πατρῷον οἶκον καὶ πόλιν λαβεῖν σέθεν.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">τί δῆτα δρῶντες τοῦδʼ ἂν ἐξικοίμεθα;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">κτανὼν Θυέστου παῖδα σήν τε μητέρα.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἥκω ʼπὶ τόνδε στέφανον: ἀλλὰ πῶς λάβω;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="615" part="N" TEIform="l">τειχέων μὲν ἐλθὼν ἐντὸς οὐδʼ ἂν εἰ θέλοις.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">φρουραῖς κέκασται δεξιαῖς τε δορυφόρων;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ἔγνως: φοβεῖται γάρ σε κοὐχ εὕδει σαφῶς.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">εἶἑν: σὺ δὴ τοὐνθένδε βούλευσον, γέρον.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">κἀμοῦ γʼ ἄκουσον: ἄρτι γάρ μʼ ἐσῆλθέ τι.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="620" part="N" TEIform="l">ἐσθλόν τι μηνύσειας, αἰσθοίμην δʼ ἐγώ.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">Αἴγισθον εἶδον, ἡνίχʼ εἷρπον ἐνθάδε.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">προσηκάμην τὸ ῥηθέν. ἐν ποίοις τόποις;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ἀγρῶν πέλας τῶνδʼ ἱπποφορβίων ἔπι.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">τί δρῶνθʼ; ὁρῶ γὰρ ἐλπίδʼ ἐξ ἀμηχάνων.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="625" part="N" TEIform="l">Νύμφαις ἐπόρσυνʼ ἔροτιν, ὡς ἔδοξέ μοι.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">τροφεῖα παίδων ἢ πρὸ μέλλοντος τόκου;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">οὐκ οἶδα πλὴν ἕν: βουσφαγεῖν ὡπλίζετο.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">πόσων μετʼ ἀνδρῶν; ἢ μόνος δμώων μέτα;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">οὐδεὶς παρῆν Ἀργεῖος, οἰκεία δὲ χείρ.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="630" part="N" TEIform="l">οὔ πού τις ὅστις γνωριεῖ μʼ ἰδών, γέρον;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">δμῶες μέν εἰσιν, οἳ σέ γʼ οὐκ εἶδόν ποτε.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἡμῖν ἂν εἶεν, εἰ κρατοῖμεν, εὐμενεῖς;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">δούλων γὰρ ἴδιον τοῦτο, σοὶ δὲ σύμφορον.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">πῶς οὖν ἂν αὐτῷ πλησιασθείην ποτέ;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="635" part="N" TEIform="l">στείχων ὅθεν σε βουθυτῶν ἐσόψεται.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ὁδὸν παρʼ αὐτήν, ὡς ἔοικʼ, ἀγροὺς ἔχει;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ὅθεν γʼ ἰδών σε δαιτὶ κοινωνὸν καλεῖ.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">πικρόν γε συνθοινάτορʼ, ἢν θεὸς θέλῃ.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">τοὐνθένδε πρὸς τὸ πῖπτον αὐτὸς ἐννόει.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="640" part="N" TEIform="l">καλῶς ἔλεξας.  — ἡ τεκοῦσα δʼ ἐστὶ ποῦ;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">Ἄργει: παρέσται δʼ οὖν πόσει θοίνην ἔπι.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">τί δʼ οὐχ ἅμʼ ἐξωρμᾶτʼ ἐμὴ μήτηρ πόσει;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ψόγον τρέμουσα δημοτῶν ἐλείπετο.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ξυνῆχʼ: ὕποπτος οὖσα γιγνώσκει πόλει.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="645" part="N" TEIform="l">τοιαῦτα: μισεῖται γὰρ ἀνόσιος γυνή.</l>
<milestone ed="p" n="646" unit="card" TEIform="milestone"/>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">πῶς οὖν ἐκείνην τόνδε τʼ ἐν ταὐτῷ κτενῶ;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἐγὼ φόνον γε μητρὸς ἐξαρτύσομαι.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">καὶ μὴν ἐκεῖνά γʼ ἡ τύχη θήσει καλῶς.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὑπηρετείτω μὲν δυοῖν ὄντοιν ὅδε.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="650" part="N" TEIform="l">ἔσται τάδʼ: εὑρίσκεις δὲ μητρὶ πῶς φόνον;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">λέγʼ, ὦ γεραιέ, τάδε Κλυταιμήστρᾳ μολών:</l>
<l part="N" TEIform="l">λεχώ μʼ ἀπάγγελλʼ οὖσαν ἄρσενος τόκῳ.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">πότερα πάλαι τεκοῦσαν ἢ νεωστὶ δή;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">δέχʼ ἡλίους, ἐν οἷσιν ἁγνεύει λεχώ.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="655" part="N" TEIform="l">καὶ δὴ τί τοῦτο μητρὶ προσβάλλει φόνον;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἥξει κλύουσα λόχιά μου νοσήματα.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">πόθεν; τί δʼ αὐτῇ σοῦ μέλειν δοκεῖς, τέκνον;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ναί: καὶ δακρύσει γʼ ἀξίωμʼ ἐμῶν τόκων.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ἴσως: πάλιν τοι μῦθον ἐς καμπὴν ἄγε.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="660" part="N" TEIform="l">ἐλθοῦσα μέντοι δῆλον ὡς ἀπόλλυται.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">καὶ μὴν ἐπʼ αὐτάς γʼ εἶσι σῶν δόμων πύλας.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐκοῦν τραπέσθαι σμικρὸν εἰς Ἅιδου τόδε;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">εἰ γὰρ θάνοιμι τοῦτʼ ἰδὼν ἐγώ ποτε.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">πρώτιστα μέν νυν τῷδʼ ὑφήγησαι, γέρον — </l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="665" part="N" TEIform="l">Αἴγισθος ἔνθα νῦν θυηπολεῖ θεοῖς;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἔπειτʼ ἀπαντῶν μητρὶ τἀπʼ ἐμοῦ φράσον.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ὥστʼ αὐτά γʼ ἐκ σοῦ στόματος εἰρῆσθαι δοκεῖν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">σὸν ἔργον ἤδη: πρόσθεν εἴληχας φόνου.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">στείχοιμʼ ἄν, εἴ τις ἡγεμὼν γίγνοιθʼ ὁδοῦ.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="670" part="N" TEIform="l">καὶ μὴν ἐγὼ πέμποιμʼ ἂν οὐκ ἀκουσίως.</l>
<milestone ed="p" n="671" unit="card" TEIform="milestone"/>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ὦ Ζεῦ Πατρῷε, καὶ Τροπαῖʼ ἐχθρῶν γενοῦ — </l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οἴκτιρέ θʼ ἡμᾶς: οἰκτρὰ γὰρ πεπόνθαμεν — </l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">οἴκτιρε δῆτα σούς γε φύντας ἐκγόνους.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">Ἥρα τε, βωμῶν ἣ Μυκηναίων κρατεῖς — </l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="675" part="N" TEIform="l">νίκην δὸς ἡμῖν, εἰ δίκαιʼ αἰτούμεθα.</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">δὸς δῆτα πατρὸς τοῖσδε τιμωρὸν δίκην.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">σύ τʼ, ὦ κάτω γῆς ἀνοσίως οἰκῶν πάτερ — </l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">καὶ Γαῖʼ ἄνασσα, χεῖρας ᾗ δίδωμʼ ἐμὰς — </l>
</sp>
<sp TEIform="sp">
<speaker TEIform="speaker">Πρέσβυς</speaker>
<l part="N" TEIform="l">ἄμυνʼ ἄμυνε τοῖσδε φιλτάτοις τέκνοις.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="680" part="N" TEIform="l">νῦν πάντα νεκρὸν ἐλθὲ σύμμαχον λαβών.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οἵπερ γε σὺν σοὶ Φρύγας ἀνήλωσαν δορὶ — </l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="683" part="N" TEIform="l">χὥσοι στυγοῦσιν ἀνοσίους μιάστορας.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="682" part="N" TEIform="l">ἤκουσας, ὦ δείνʼ ἐξ ἐμῆς μητρὸς παθών;</l>
</sp>
<sp TEIform="sp">
<speaker TEIform="speaker">Πρέσβυς</speaker>
<l n="684" part="N" TEIform="l">πάντʼ, οἶδʼ, ἀκούει τάδε πατήρ: στείχειν δʼ ἀκμή.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="685" part="N" TEIform="l">καί σοι προφωνῶ πρὸς τάδʼ Αἴγισθον θανεῖν:</l>
<l part="N" TEIform="l">ὡς εἰ παλαισθεὶς πτῶμα θανάσιμον πεσῇ,</l>
<l part="N" TEIform="l">τέθνηκα κἀγώ, μηδέ με ζῶσαν λέγε:</l>
<l part="N" TEIform="l">παίσω γὰρ ἧπαρ τοὐμὸν ἀμφήκει ξίφει.</l>
<l part="N" TEIform="l">δόμων ἔσω βᾶσʼ εὐτρεπὲς ποήσομαι.</l>
<l n="690" part="N" TEIform="l">ὡς ἢν μὲν ἔλθῃ πύστις εὐτυχὴς σέθεν,</l>
<l part="N" TEIform="l">ὀλολύξεται πᾶν δῶμα: θνῄσκοντος δέ σου</l>
<l part="N" TEIform="l">τἀναντίʼ ἔσται τῶνδε: ταῦτά σοι λέγω.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">πάντʼ οἶδα.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="M" TEIform="l">πρὸς τάδʼ ἄνδρα γίγνεσθαί σε χρή.</l>
<l part="N" TEIform="l">
<milestone ed="P" unit="para" TEIform="milestone"/>ὑμεῖς δέ μοι, γυναῖκες, εὖ πυρσεύετε</l>
<l n="695" part="N" TEIform="l">κραυγὴν ἀγῶνος τοῦδε: φρουρήσω δʼ ἐγὼ</l>
<l part="N" TEIform="l">πρόχειρον ἔγχος χειρὶ βαστάζουσʼ ἐμῇ.</l>
<l part="N" TEIform="l">οὐ γάρ ποτʼ ἐχθροῖς τοῖς ἐμοῖς νικωμένη</l>
<l part="N" TEIform="l">δίκην ὑφέξω, σῶμʼ ἐμὸν καθυβρίσαι.</l>
<milestone ed="p" n="699" unit="card" TEIform="milestone"/>
</sp>
</div2>
</div1>
<div1 type="choral" org="uniform" sample="complete" part="N" TEIform="div1">
<div2 type="strophe" n="1" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">ἀταλᾶς ὑπὸ ματρὸς <add TEIform="add">ἄρνʼ</add>
</l>
<l part="N" TEIform="l">Ἀργείων</l>
<l n="700" part="N" TEIform="l">ὀρέων ποτὲ κληδὼν ἐν</l>
<l part="N" TEIform="l">πολιαῖσι μένει φήμαις</l>
<l part="N" TEIform="l">εὐαρμόστοις ἐν καλάμοις</l>
<l part="N" TEIform="l">Πᾶνα μοῦσαν ἡδύθροον</l>
<l part="N" TEIform="l">πνέοντʼ, ἀγρῶν ταμίαν,</l>
<l n="705" part="N" TEIform="l">χρυσέαν καλλιπλόκαμον</l>
<l part="N" TEIform="l">πορεῦσαι. πετρίνοις δʼ ἐπι-</l>
<l part="N" TEIform="l">στὰς κᾶρυξ ἰάχει βάθροις:</l>
<l part="N" TEIform="l">Ἀγορὰν ἀγοράν, Μυκη-</l>
<l part="N" TEIform="l">ναῖοι, στείχετε μακαρίων</l>
<l n="710" part="N" TEIform="l">ὀψόμενοι τυράννων</l>
<l part="N" TEIform="l">φάσματα † δείματα <gap TEIform="gap"/> χοροὶ δʼ Ἀτρει-</l>
<l part="N" TEIform="l">δᾶν † ἐγέραιρον οἴκους:</l>
</sp>
<milestone ed="p" n="713" unit="card" TEIform="milestone"/>
</div2>
<div2 type="antistrophe" n="1" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">θυμέλαι δʼ ἐπίτναντο χρυ-</l>
<l part="N" TEIform="l">σήλατοι,</l>
<l part="N" TEIform="l">σελαγεῖτο δʼ ἀνʼ ἄστυ πῦρ</l>
<l n="715" part="N" TEIform="l">ἐπιβώμιον Ἀργείων:</l>
<l part="N" TEIform="l">λωτὸς δὲ φθόγγον κελάδει</l>
<l part="N" TEIform="l">κάλλιστον, Μουσᾶν θεράπων:</l>
<l part="N" TEIform="l">μολπαὶ δʼ ηὔξοντʼ ἐραταί,</l>
<l part="N" TEIform="l">χρυσέας ἀρνὸς ἐπίλογοι,</l>
<l n="720" part="N" TEIform="l">Θυέστου: κρυφίαις γὰρ εὐ-</l>
<l part="N" TEIform="l">ναῖς πείσας ἄλοχον φίλαν</l>
<l part="N" TEIform="l">Ἀτρέως, τέρας ἐκκομί-</l>
<l part="N" TEIform="l">ζει πρὸς δώματα: νεόμενος δʼ</l>
<l part="N" TEIform="l">εἰς ἀγόρους ἀυτεῖ</l>
<l part="N" TEIform="l">τὰν κερόεσσαν ἔχειν χρυσεόμαλ-</l>
<l n="725" part="N" TEIform="l">λον κατὰ δῶμα ποίμναν.</l>
</sp>
<milestone ed="p" n="726" unit="card" TEIform="milestone"/>
</div2>
<div2 type="strophe" n="2" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">τότε δὴ τότε φαεν-</l>
<l part="N" TEIform="l">νὰς ἄστρων μετέβασʼ ὁδοὺς</l>
<l part="N" TEIform="l">Ζεὺς καὶ φέγγος ἀελίου</l>
<l n="730" part="N" TEIform="l">λευκόν τε πρόσωπον ἀ-</l>
<l part="N" TEIform="l">οῦς, τὰ δʼ ἕσπερα νῶτʼ ἐλαύ-</l>
<l part="N" TEIform="l">νει θερμᾷ φλογὶ θεοπύρῳ,</l>
<l part="N" TEIform="l">νεφέλαι δʼ ἔνυδροι πρὸς ἄρ-</l>
<l part="N" TEIform="l">κτον, ξηραί τʼ Ἀμμωνίδες ἕ-</l>
<l n="735" part="N" TEIform="l">δραι φθίνουσʼ ἀπειρόδροσοι,</l>
<l part="N" TEIform="l">καλλίστων ὄμβρων Διόθεν στερεῖσαι.</l>
</sp>
<milestone ed="p" n="737" unit="card" TEIform="milestone"/>
</div2>
<div2 type="antistrophe" n="2" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">λέγεται, τὰν δὲ πί-</l>
<l part="N" TEIform="l">στιν σμικρὰν παρʼ ἔμοιγʼ ἔχει,</l>
<l part="N" TEIform="l">στρέψαι θερμὰν ἀέλιον</l>
<l n="740" part="N" TEIform="l">χρυσωπὸν ἕδραν ἀλλά-</l>
<l part="N" TEIform="l">ξαντα δυστυχίᾳ βροτεί-</l>
<l part="N" TEIform="l">ῳ θνατᾶς ἕνεκεν δίκας.</l>
<l part="N" TEIform="l">φοβεροὶ δὲ βροτοῖσι μῦ-</l>
<l part="N" TEIform="l">θοι κέρδος πρὸς θεῶν θεραπεί-</l>
<l n="745" part="N" TEIform="l">αν. ὧν οὐ μνασθεῖσα πόσιν</l>
<l part="N" TEIform="l">κτείνεις, κλεινῶν συγγενέτειρʼ ἀδελφῶν.</l>
</sp>
<milestone ed="p" n="747" unit="card" TEIform="milestone"/>
</div2>
</div1>
<div1 type="episode" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">ἔα ἔα:</l>
<l part="N" TEIform="l">φίλαι, βοῆς ἠκούσατʼ — ἢ δοκὼ κενὴ</l>
<l part="N" TEIform="l">ὑπῆλθέ μʼ;  — ὥστε νερτέρα βροντὴ Διός;</l>
<l part="N" TEIform="l">ἰδού, τάδʼ οὐκ ἄσημα πνεύματʼ αἴρεται:</l>
<l n="750" part="N" TEIform="l">δέσποινʼ, ἄμειψον δώματʼ, Ἠλέκτρα, τάδε.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">φίλαι, τί χρῆμα; πῶς ἀγῶνος ἥκομεν;</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">οὐκ οἶδα πλὴν ἕν: φόνιον οἰμωγὴν κλύω.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἤκουσα κἀγώ, τηλόθεν μέν, ἀλλʼ ὅμως.</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">μακρὰν γὰρ ἕρπει γῆρυς, ἐμφανής γε μήν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="755" part="N" TEIform="l">Ἀργεῖος ὁ στεναγμός: ἦ φίλων ἐμῶν;</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">οὐκ οἶδα: πᾶν γὰρ μείγνυται μέλος βοῆς.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">σφαγὴν ἀυτεῖς τήνδε μοι: τί μέλλομεν;</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">ἔπισχε, τρανῶς ὡς μάθῃς τύχας σέθεν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐκ ἔστι: νικώμεσθα: ποῦ γὰρ ἄγγελοι;</l>
</sp>
<sp TEIform="sp">
<speaker TEIform="speaker">Χορός</speaker>
<l n="760" part="N" TEIform="l">ἥξουσιν: οὔτοι βασιλέα φαῦλον κτανεῖν.</l>
</sp>
<sp TEIform="sp">
<speaker TEIform="speaker">Ἄγγελος</speaker>
<l part="N" TEIform="l">ὦ καλλίνικοι παρθένοι Μυκηνίδες,</l>
<l part="N" TEIform="l">νικῶντʼ Ὀρέστην πᾶσιν ἀγγέλλω φίλοις,</l>
<l part="N" TEIform="l">Ἀγαμέμνονος δὲ φονέα κείμενον πέδῳ</l>
<l part="N" TEIform="l">Αἴγισθον: ἀλλὰ θεοῖσιν εὔχεσθαι χρεών.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="765" part="N" TEIform="l">τίς δʼ εἶ σύ; πῶς μοι πιστὰ σημαίνεις τάδε;</l>
</sp>
<sp TEIform="sp">
<speaker TEIform="speaker">Ἄγγελος</speaker>
<l part="N" TEIform="l">οὐκ οἶσθʼ ἀδελφοῦ μʼ εἰσορῶσα πρόσπολον;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὦ φίλτατʼ, ἔκ τοι δείματος δυσγνωσίαν</l>
<l part="N" TEIform="l">εἶχον προσώπου: νῦν δὲ γιγνώσκω σε δή.</l>
<l part="N" TEIform="l">τί φῄς; τέθνηκε πατρὸς ἐμοῦ στυγνὸς φονεύς;</l>
</sp>
<sp TEIform="sp">
<speaker TEIform="speaker">Ἄγγελος</speaker>
<l n="770" part="N" TEIform="l">τέθνηκε: δίς σοι ταὔθʼ, ἃ γοῦν βούλῃ, λέγω.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὦ θεοί, Δίκη τε πάνθʼ ὁρῶσʼ, ἦλθές ποτε.</l>
<l part="N" TEIform="l">ποίῳ τρόπῳ δὲ καὶ τίνι ῥυθμῷ φόνου</l>
<l part="N" TEIform="l">κτείνει Θυέστου παῖδα; βούλομαι μαθεῖν.</l>
<milestone ed="p" n="774" unit="card" TEIform="milestone"/>
</sp>
<sp n="*)/aggelos" TEIform="sp">
<speaker TEIform="speaker">Ἄγγελος</speaker>
<l part="N" TEIform="l">ἐπεὶ μελάθρων τῶνδʼ ἀπήραμεν πόδα,</l>
<l n="775" part="N" TEIform="l">ἐσβάντες ᾖμεν δίκροτον εἰς ἁμαξιτὸν</l>
<l part="N" TEIform="l">ἔνθʼ ἦν ὁ κλεινὸς τῶν Μυκηναίων ἄναξ.</l>
<l part="N" TEIform="l">κυρεῖ δὲ κήποις ἐν καταρρύτοις βεβώς,</l>
<l part="N" TEIform="l">δρέπων τερείνης μυρσίνης κάρᾳ πλόκους:</l>
<l part="N" TEIform="l">ἰδών τʼ ἀυτεῖ: Χαίρετʼ, ὦ ξένοι: τίνες</l>
<l n="780" part="N" TEIform="l">πόθεν πορεύεσθʼ; ἔστε τʼ ἐκ ποίας χθονός;</l>
<l part="N" TEIform="l">ὁ δʼ εἶπʼ Ὀρέστης: Θεσσαλοί: πρὸς δʼ Ἀλφεὸν</l>
<l part="N" TEIform="l">θύσοντες ἐρχόμεσθʼ Ὀλυμπίῳ Διί.</l>
<l part="N" TEIform="l">κλύων δὲ ταῦτʼ Αἴγισθος ἐννέπει τάδε:</l>
<l part="N" TEIform="l">νῦν μὲν παρʼ ἡμῖν χρὴ συνεστίους ἐμοὶ</l>
<l n="785" part="N" TEIform="l">θοίνης γενέσθαι: τυγχάνω δὲ βουθυτῶν</l>
<l part="N" TEIform="l">νύμφαις: ἑῷοι δʼ ἐξαναστάντες λέχους</l>
<l part="N" TEIform="l">ἐς ταὐτὸν ἥξετʼ. ἀλλʼ ἴωμεν ἐς δόμους — </l>
<l part="N" TEIform="l">καὶ ταῦθʼ ἅμʼ ἠγόρευε καὶ χερὸς λαβὼν</l>
<l part="N" TEIform="l">παρῆγεν ἡμᾶς — οὐδʼ ἀπαρνεῖσθαι χρεών:</l>
<l n="790" part="N" TEIform="l">
<del status="unremarkable" TEIform="del">ἐπεὶ δʼ ἐν οἴκοις ἦμεν, ἐννέπει τάδε:</del>
</l>
<l part="N" TEIform="l">λούτρʼ ὡς τάχιστα τοῖς ξένοις τις αἰρέτω,</l>
<l part="N" TEIform="l">ὡς ἀμφὶ βωμὸν στῶσι χερνίβων πέλας.</l>
<l part="N" TEIform="l">ἀλλʼ εἶπʼ Ὀρέστης: Ἀρτίως ἡγνίσμεθα</l>
<l part="N" TEIform="l">λουτροῖσι καθαροῖς ποταμίων ῥείθρων ἄπο.</l>
<l n="795" part="N" TEIform="l">εἰ δὲ ξένους ἀστοῖσι συνθύειν χρεών,</l>
<l part="N" TEIform="l">Αἴγισθʼ, ἕτοιμοι κοὐκ ἀπαρνούμεσθʼ, ἄναξ.</l>
<l part="N" TEIform="l">
<milestone ed="P" unit="para" TEIform="milestone"/>τοῦτον μὲν οὖν μεθεῖσαν ἐκ μέσου λόγον:</l>
<l part="N" TEIform="l">λόγχας δὲ θέντες δεσπότου φρουρήματα</l>
<l part="N" TEIform="l">δμῶες πρὸς ἔργον πάντες ἵεσαν χέρας:</l>
<l n="800" part="N" TEIform="l">οἳ μὲν σφαγεῖον ἔφερον, οἳ δʼ ᾖρον κανᾶ,</l>
<l part="N" TEIform="l">ἄλλοι δὲ πῦρ ἀνῆπτον ἀμφί τʼ ἐσχάρας</l>
<l part="N" TEIform="l">λέβητας ὤρθουν: πᾶσα δʼ ἐκτύπει στέγη.</l>
<l part="N" TEIform="l">λαβὼν δὲ προχύτας μητρὸς εὐνέτης σέθεν</l>
<l part="N" TEIform="l">ἔβαλλε βωμούς, τοιάδʼ ἐννέπων ἔπη:</l>
<l n="805" part="N" TEIform="l">νύμφαι πετραῖαι, πολλάκις με βουθυτεῖν</l>
<l part="N" TEIform="l">καὶ τὴν κατʼ οἴκους Τυνδαρίδα δάμαρτʼ ἐμὴν</l>
<l part="N" TEIform="l">πράσσοντας ὡς νῦν, τοὺς δʼ ἐμοὺς ἐχθροὺς κακῶς</l>
<l part="N" TEIform="l">— λέγων Ὀρέστην καὶ σέ. δεσπότης δʼ ἐμὸς</l>
<l part="N" TEIform="l">τἀναντίʼ ηὔχετʼ, οὐ γεγωνίσκων λόγους,</l>
<l n="810" part="N" TEIform="l">λαβεῖν πατρῷα δώματʼ. ἐκ κανοῦ δʼ ἑλὼν</l>
<l part="N" TEIform="l">Αἴγισθος ὀρθὴν σφαγίδα, μοσχείαν τρίχα</l>
<l part="N" TEIform="l">τεμὼν ἐφʼ ἁγνὸν πῦρ ἔθηκε δεξιᾷ,</l>
<l part="N" TEIform="l">κἄσφαξʼ ἐπʼ ὤμων μόσχον ὡς ἦραν χεροῖν</l>
<l part="N" TEIform="l">δμῶες, λέγει δὲ σῷ κασιγνήτῳ τάδε:</l>
<l n="815" part="N" TEIform="l">Ἐκ τῶν καλῶν κομποῦσι τοῖσι Θεσσαλοῖς</l>
<l part="N" TEIform="l">εἶναι τόδʼ, ὅστις ταῦρον ἀρταμεῖ καλῶς</l>
<l part="N" TEIform="l">ἵππους τʼ ὀχμάζει: λαβὲ σίδηρον, ὦ ξένε,</l>
<l part="N" TEIform="l">δεῖξόν τε φήμην ἔτυμον ἀμφὶ Θεσσαλῶν.</l>
<milestone ed="p" n="819" unit="card" TEIform="milestone"/>
<l part="N" TEIform="l">
<milestone ed="P" unit="para" TEIform="milestone"/>ὁ δʼ εὐκρότητον Δωρίδʼ ἁρπάσας χεροῖν,</l>
<l n="820" part="N" TEIform="l">ῥίψας ἀπʼ ὤμων εὐπρεπῆ πορπάματα,</l>
<l part="N" TEIform="l">Πυλάδην μὲν εἵλετʼ ἐν πόνοις ὑπηρέτην,</l>
<l part="N" TEIform="l">δμῶας δʼ ἀπωθεῖ: καὶ λαβὼν μόσχου πόδα,</l>
<l part="N" TEIform="l">λευκὰς ἐγύμνου σάρκας ἐκτείνων χέρα:</l>
<l part="N" TEIform="l">θᾶσσον δὲ βύρσαν ἐξέδειρεν ἢ δρομεὺς</l>
<l n="825" part="N" TEIform="l">δισσοὺς διαύλους ἱππίους διήνυσε,</l>
<l part="N" TEIform="l">κἀνεῖτο λαγόνας. ἱερὰ δʼ ἐς χεῖρας λαβὼν</l>
<l part="N" TEIform="l">Αἴγισθος ἤθρει. καὶ λοβὸς μὲν οὐ προσῆν</l>
<l part="N" TEIform="l">σπλάγχνοις, πύλαι δὲ καὶ δοχαὶ χολῆς πέλας</l>
<l part="N" TEIform="l">κακὰς ἔφαινον τῷ σκοποῦντι προσβολάς.</l>
<l n="830" part="N" TEIform="l">χὣ μὲν σκυθράζει, δεσπότης δʼ ἀνιστορεῖ:</l>
<l part="N" TEIform="l">τί χρῆμʼ ἀθυμεῖς;  — ὦ ξένʼ, ὀρρωδῶ τινα</l>
<l part="N" TEIform="l">δόλον θυραῖον. ἔστι δʼ ἔχθιστος βροτῶν</l>
<l part="N" TEIform="l">Ἀγαμέμνονος παῖς πολέμιός τʼ ἐμοῖς δόμοις:</l>
<l part="N" TEIform="l">ὃ δʼ εἶπε: φυγάδος δῆτα δειμαίνεις δόλον,</l>
<l n="835" part="N" TEIform="l">πόλεως ἀνάσσων; οὐχ, ὅπως παστήρια</l>
<l part="N" TEIform="l">θοινασόμεσθα, Φθιάδʼ ἀντὶ Δωρικῆς</l>
<l part="N" TEIform="l">οἴσει τις ἡμῖν κοπίδʼ, ἀπορρήξω χέλυν;</l>
<l part="N" TEIform="l">λαβὼν δὲ κόπτει. σπλάγχνα δʼ Αἴγισθος λαβὼν</l>
<l part="N" TEIform="l">ἤθρει διαιρῶν. τοῦ δὲ νεύοντος κάτω</l>
<l n="840" part="N" TEIform="l">ὄνυχας ἐπʼ ἄκρους στὰς κασίγνητος σέθεν</l>
<l part="N" TEIform="l">ἐς σφονδύλους ἔπαισε, νωτιαῖα δὲ</l>
<l part="N" TEIform="l">ἔρρηξεν ἄρθρα: πᾶν δὲ σῶμʼ ἄνω κάτω</l>
<l part="N" TEIform="l">ἤσπαιρεν ἠλάλαζε δυσθνῄσκων φόνῳ.</l>
<l part="N" TEIform="l">
<milestone ed="P" unit="para" TEIform="milestone"/>δμῶες δʼ ἰδόντες εὐθὺς ᾖξαν ἐς δόρυ,</l>
<l n="845" part="N" TEIform="l">πολλοὶ μάχεσθαι πρὸς δύʼ: ἀνδρείας δʼ ὕπο</l>
<l part="N" TEIform="l">ἔστησαν ἀντίπρῳρα σείοντες βέλη</l>
<l part="N" TEIform="l">Πυλάδης Ὀρέστης τʼ. εἶπε δʼ: οὐχὶ δυσμενὴς</l>
<l part="N" TEIform="l">ἥκω πόλει τῇδʼ οὐδʼ ἐμοῖς ὀπάοσιν,</l>
<l part="N" TEIform="l">φονέα δὲ πατρὸς ἀντετιμωρησάμην</l>
<l n="850" part="N" TEIform="l">τλήμων Ὀρέστης: ἀλλὰ μή με καίνετε,</l>
<l part="N" TEIform="l">πατρὸς παλαιοὶ δμῶες. οἳ δʼ, ἐπεὶ λόγων</l>
<l part="N" TEIform="l">ἤκουσαν, ἔσχον κάμακας: ἐγνώσθη δʼ ὑπὸ</l>
<l part="N" TEIform="l">γέροντος ἐν δόμοισιν ἀρχαίου τινός.</l>
<l part="N" TEIform="l">στέφουσι δʼ εὐθὺς σοῦ κασιγνήτου κάρα</l>
<l n="855" part="N" TEIform="l">χαίροντες ἀλαλάζοντες. ἔρχεται δὲ σοὶ</l>
<l part="N" TEIform="l">κάρα ʼπιδείξων οὐχὶ Γοργόνος φέρων,</l>
<l part="N" TEIform="l">ἀλλʼ ὃν στυγεῖς Αἴγισθον: αἷμα δʼ αἵματος</l>
<l part="N" TEIform="l">πικρὸς δανεισμὸς ἦλθε τῷ θανόντι νῦν.</l>
</sp>
</div1>
<milestone ed="p" n="859" unit="card" TEIform="milestone"/>
<div1 type="choral" org="uniform" sample="complete" part="N" TEIform="div1">
<div2 type="strophe" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">θὲς ἐς χορόν, ὦ φίλα, ἴχνος,</l>
<l n="860" part="N" TEIform="l">ὡς νεβρὸς οὐράνιον</l>
<l part="N" TEIform="l">πήδημα κουφίζουσα σὺν ἀγλαΐᾳ.</l>
<l part="N" TEIform="l">νικᾷ στεφαναφορίαν</l>
<l part="N" TEIform="l">† κρείσσω τοῖς † παρʼ Ἀλφειοῦ ῥεέθροισι τελέσσας</l>
<l part="N" TEIform="l">κασίγνητος σέθεν: ἀλλʼ ἐπάειδε</l>
<l n="865" part="N" TEIform="l">καλλίνικον ᾠδὰν ἐμῷ χορῷ.</l>
</sp>
<milestone ed="p" n="866" unit="card" TEIform="milestone"/>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὦ φέγγος, ὦ τέθριππον ἡλίου σέλας,</l>
<l part="N" TEIform="l">ὦ γαῖα καὶ νὺξ ἣν ἐδερκόμην πάρος,</l>
<l part="N" TEIform="l">νῦν ὄμμα τοὐμὸν ἀμπτυχαί τʼ ἐλεύθεροι,</l>
<l part="N" TEIform="l">ἐπεὶ πατρὸς πέπτωκεν Αἴγισθος φονεύς.</l>
<l n="870" part="N" TEIform="l">φέρʼ, οἷα δὴ χω καὶ δόμοι κεύθουσί μου</l>
<l part="N" TEIform="l">κόμης ἀγάλματʼ ἐξενέγκωμαι, φίλαι,</l>
<l part="N" TEIform="l">στέψω τʼ ἀδελφοῦ κρᾶτα τοῦ νικηφόρου.</l>
<milestone ed="p" n="873" unit="card" TEIform="milestone"/>
</sp>
</div2>
<div2 type="antistrophe" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">σὺ μέν νυν ἀγάλματʼ ἄειρε</l>
<l part="N" TEIform="l">κρατί: τὸ δʼ ἁμέτερον</l>
<l n="875" part="N" TEIform="l">χωρήσεται Μούσαισι χόρευμα φίλον.</l>
<l part="N" TEIform="l">νῦν οἱ πάρος ἁμέτεροι</l>
<l part="N" TEIform="l">γαίας τυραννεύσουσι φίλοι βασιλῆες,</l>
<l part="N" TEIform="l">δικαίως  <gap TEIform="gap"/> τοὺς ἀδίκους καθελόντες.</l>
<l part="N" TEIform="l">ἀλλʼ ἴτω ξύναυλος βοὰ χαρᾷ.</l>
</sp>
<milestone ed="p" n="880" unit="card" TEIform="milestone"/>
</div2>
</div1>
<div1 type="episode" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Ἠλέκτρα</speaker>
<l n="880" part="N" TEIform="l">ὦ καλλίνικε, πατρὸς ἐκ νικηφόρου</l>
<l part="N" TEIform="l">γεγώς, Ὀρέστα, τῆς ὑπʼ Ἰλίῳ μάχης,</l>
<l part="N" TEIform="l">δέξαι κόμης σῆς βοστρύχων ἀνδήματα.</l>
<l part="N" TEIform="l">ἥκεις γὰρ οὐκ ἀχρεῖον ἔκπλεθρον δραμὼν</l>
<l part="N" TEIform="l">ἀγῶνʼ ἐς οἴκους, ἀλλὰ πολέμιον κτανὼν</l>
<l n="885" part="N" TEIform="l">Αἴγισθον, ὃς σὸν πατέρα κἀμὸν ὤλεσε.</l>
<l part="N" TEIform="l">σύ τʼ, ὦ παρασπίστʼ, ἀνδρὸς εὐσεβεστάτου</l>
<l part="N" TEIform="l">παίδευμα Πυλάδη, στέφανον ἐξ ἐμῆς χερὸς</l>
<l part="N" TEIform="l">δέχου: φέρῃ γὰρ καὶ σὺ τῷδʼ ἴσον μέρος</l>
<l part="N" TEIform="l">ἀγῶνος: αἰεὶ δʼ εὐτυχεῖς φαίνοισθέ μοι.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="890" part="N" TEIform="l">θεοὺς μὲν ἡγοῦ πρῶτον, Ἠλέκτρα, τύχης</l>
<l part="N" TEIform="l">ἀρχηγέτας τῆσδʼ, εἶτα κἄμʼ ἐπαίνεσον</l>
<l part="N" TEIform="l">τὸν τῶν θεῶν τε τῆς τύχης θʼ ὑπηρέτην.</l>
<l part="N" TEIform="l">ἥκω γὰρ οὐ λόγοισιν ἀλλʼ ἔργοις κτανὼν</l>
<l part="N" TEIform="l">Αἴγισθον: ὡς δὲ τῷ σάφʼ εἰδέναι τάδε</l>
<l n="895" part="N" TEIform="l">προσθῶμεν, αὐτὸν τὸν θανόντα σοι φέρω,</l>
<l part="N" TEIform="l">ὃν εἴτε χρῄζεις θηρσὶν ἁρπαγὴν πρόθες,</l>
<l part="N" TEIform="l">ἢ σκῦλον οἰωνοῖσιν, αἰθέρος τέκνοις,</l>
<l part="N" TEIform="l">πήξασʼ ἔρεισον σκόλοπι: σὸς γάρ ἐστι νῦν</l>
<l part="N" TEIform="l">
<del status="unremarkable" TEIform="del">δοῦλος, πάροιθε δεσπότης κεκλημένος.</del>
</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="900" part="N" TEIform="l">αἰσχύνομαι μέν, βούλομαι δʼ εἰπεῖν ὅμως.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">τί χρῆμα; λέξον: ὡς φόβου γʼ ἔξωθεν εἶ.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">νεκροὺς ὑβρίζειν, μή μέ τις φθόνῳ βάλῃ.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">οὐκ ἔστιν οὐδεὶς ὅστις ἂν μέμψαιτό σε.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">δυσάρεστος ἡμῶν καὶ φιλόψογος πόλις.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="905" part="N" TEIform="l">λέγʼ, εἴ τι χρῄζεις, σύγγονʼ: ἀσπόνδοισι γὰρ</l>
<l part="N" TEIform="l">νόμοισιν ἔχθραν τῷδε συμβεβλήκαμεν.</l>
<milestone ed="p" n="907" unit="card" TEIform="milestone"/>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">εἶἑν: τίνʼ ἀρχὴν πρῶτά σʼ ἐξείπω κακῶν,</l>
<l part="N" TEIform="l">ποίας τελευτάς; τίνα μέσον τάξω λόγον;</l>
<l part="N" TEIform="l">καὶ μὴν διʼ ὄρθρων γʼ οὔποτʼ ἐξελίμπανον</l>
<l n="910" part="N" TEIform="l">θρυλοῦσʼ ἅ γʼ εἰπεῖν ἤθελον κατʼ ὄμμα σόν,</l>
<l part="N" TEIform="l">εἰ δὴ γενοίμην δειμάτων ἐλευθέρα</l>
<l part="N" TEIform="l">τῶν πρόσθε. νῦν οὖν ἐσμεν: ἀποδώσω δέ σοι</l>
<l part="N" TEIform="l">ἐκεῖνʼ ἅ σε ζῶντʼ ἤθελον λέξαι κακά.</l>
<l part="N" TEIform="l">
<milestone ed="P" unit="para" TEIform="milestone"/>ἀπώλεσάς με κὠρφανὴν φίλου πατρὸς</l>
<l n="915" part="N" TEIform="l">καὶ τόνδʼ ἔθηκας, οὐδὲν ἠδικημένος,</l>
<l part="N" TEIform="l">κἄγημας αἰσχρῶς μητέρʼ ἄνδρα τʼ ἔκτανες</l>
<l part="N" TEIform="l">στρατηλατοῦνθʼ Ἕλλησιν, οὐκ ἐλθὼν Φρύγας.</l>
<l part="N" TEIform="l">ἐς τοῦτο δʼ ἦλθες ἀμαθίας ὥστʼ ἤλπισας</l>
<l part="N" TEIform="l">ὡς ἐς σὲ ἐμὴν δὴ μητέρʼ οὐχ ἕξοις κακὴν</l>
<l n="920" part="N" TEIform="l">γήμας, ἐμοῦ δὲ πατρὸς ἠδίκεις λέχη.</l>
<l part="N" TEIform="l">ἴστω δʼ, ὅταν τις διολέσας δάμαρτά του</l>
<l part="N" TEIform="l">κρυπταῖσιν εὐναῖς εἶτʼ ἀναγκασθῇ λαβεῖν,</l>
<l part="N" TEIform="l">δύστηνός ἐστιν, εἰ δοκεῖ τὸ σωφρονεῖν</l>
<l part="N" TEIform="l">ἐκεῖ μὲν αὐτὴν οὐκ ἔχειν, παρʼ οἷ δʼ ἔχειν.</l>
<l n="925" part="N" TEIform="l">ἄλγιστα δʼ ᾤκεις, οὐ δοκῶν οἰκεῖν κακῶς:</l>
<l part="N" TEIform="l">ᾔδησθα γὰρ δῆτʼ ἀνόσιον γήμας γάμον,</l>
<l part="N" TEIform="l">μήτηρ δὲ σʼ ἄνδρα δυσσεβῆ κεκτημένη.</l>
<l part="N" TEIform="l">ἄμφω πονηρὼ δʼ ὄντʼ ἀνῃρεῖσθον τύχην</l>
<l part="N" TEIform="l">† κείνη τε τὴν σὴν καὶ σὺ τοὐκείνης κακόν. †</l>
<l n="930" part="N" TEIform="l">πᾶσιν δʼ ἐν Ἀργείοισιν ἤκουες τάδε:</l>
<l part="N" TEIform="l">Ὁ τῆς γυναικός — οὐχὶ τἀνδρὸς ἡ γυνή.</l>
<l part="N" TEIform="l">καίτοι τόδʼ αἰσχρόν, προστατεῖν γε δωμάτων</l>
<l part="N" TEIform="l">γυναῖκα, μὴ τὸν ἄνδρα: κἀκείνους στυγῶ</l>
<l part="N" TEIform="l">τοὺς παῖδας, ὅστις τοῦ μὲν ἄρσενος πατρὸς</l>
<l n="935" part="N" TEIform="l">οὐκ ὠνόμασται, τῆς δὲ μητρὸς ἐν πόλει.</l>
<l part="N" TEIform="l">ἐπίσημα γὰρ γήμαντι καὶ μείζω λέχη</l>
<l part="N" TEIform="l">τἀνδρὸς μὲν οὐδείς, τῶν δὲ θηλειῶν λόγος.</l>
<l part="N" TEIform="l">
<milestone ed="P" unit="para" TEIform="milestone"/>ὃ δʼ ἠπάτα σε πλεῖστον οὐκ ἐγνωκότα,</l>
<l part="N" TEIform="l">ηὔχεις τις εἶναι τοῖσι χρήμασι σθένων:</l>
<l n="940" part="N" TEIform="l">τὰ δʼ οὐδὲν εἰ μὴ βραχὺν ὁμιλῆσαι χρόνον.</l>
<l part="N" TEIform="l">ἡ γὰρ φύσις βέβαιος, οὐ τὰ χρήματα.</l>
<l part="N" TEIform="l">ἣ μὲν γὰρ αἰεὶ παραμένουσʼ αἴρει κακά:</l>
<l part="N" TEIform="l">ὁ δʼ ὄλβος ἀδίκως καὶ μετὰ σκαιῶν ξυνὼν</l>
<l part="N" TEIform="l">ἐξέπτατʼ οἴκων, σμικρὸν ἀνθήσας χρόνον.</l>
<l n="945" part="N" TEIform="l">ἃ δʼ ἐς γυναῖκας — παρθένῳ γὰρ οὐ καλὸν</l>
<l part="N" TEIform="l">λέγειν — σιωπῶ, γνωρίμως δʼ αἰνίξομαι.</l>
<l part="N" TEIform="l">ὕβριζες, ὡς δὴ βασιλικοὺς ἔχων δόμους</l>
<l part="N" TEIform="l">κάλλει τʼ ἀραρώς. ἀλλʼ ἔμοιγʼ εἴη πόσις</l>
<l part="N" TEIform="l">μὴ παρθενωπός, ἀλλὰ τἀνδρείου τρόπου.</l>
<l n="950" part="N" TEIform="l">τὰ γὰρ τέκνʼ αὐτῶν Ἄρεος ἐκκρεμάννυται,</l>
<l part="N" TEIform="l">τὰ δʼ εὐπρεπῆ δὴ κόσμος ἐν χοροῖς μόνον.</l>
<l part="N" TEIform="l">
<milestone ed="P" unit="para" TEIform="milestone"/>ἔρρʼ, οὐδὲν εἰδὼς ὧν ἐφευρεθεὶς χρόνῳ</l>
<l part="N" TEIform="l">δίκην δέδωκας.  — ὧδέ τις κακοῦργος ὢν</l>
<l part="N" TEIform="l">μή μοι τὸ πρῶτον βῆμʼ ἐὰν δράμῃ καλῶς,</l>
<l n="955" part="N" TEIform="l">νικᾶν δοκείτω τὴν Δίκην, πρὶν ἂν πέλας</l>
<l part="N" TEIform="l">γραμμῆς ἵκηται καὶ τέλος κάμψῃ βίου.</l>
</sp>
<milestone ed="p" n="957" unit="card" TEIform="milestone"/>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">ἔπραξε δεινά, δεινὰ δʼ ἀντέδωκε σοὶ</l>
<l part="N" TEIform="l">καὶ τῷδʼ: ἔχει γὰρ ἡ Δίκη μέγα σθένος.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">εἶἑν: κομίζειν τοῦδε σῶμʼ ἔσω χρεὼν</l>
<l n="960" part="N" TEIform="l">σκότῳ τε δοῦναι, δμῶες, ὡς, ὅταν μόλῃ</l>
<l part="N" TEIform="l">μήτηρ, σφαγῆς πάροιθε μὴ εἰσίδῃ νεκρόν.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἐπίσχες: ἐμβάλωμεν εἰς ἄλλον λόγον.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τί δʼ; ἐκ Μυκηνῶν μῶν βοηδρόμους ὁρῶ;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">οὔκ, ἀλλὰ τὴν τεκοῦσαν ἥ μʼ ἐγείνατο.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="965" part="N" TEIform="l">καλῶς ἄρʼ ἄρκυν ἐς μέσην πορεύεται — </l>
<l part="N" TEIform="l">καὶ μὴν ὄχοις γε καὶ στολῇ λαμπρύνεται.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">τί δῆτα δρῶμεν; μητέρʼ ἦ φονεύσομεν;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">μῶν σʼ οἶκτος εἷλε, μητρὸς ὡς εἶδες δέμας;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">φεῦ:</l>
<l part="N" TEIform="l">πῶς γὰρ κτάνω νιν, ἥ μʼ ἔθρεψε κἄτεκεν;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="970" part="N" TEIform="l">ὥσπερ πατέρα σὸν ἥδε κἀμὸν ὤλεσεν.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ὦ Φοῖβε, πολλήν γʼ ἀμαθίαν ἐθέσπισας — </l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὅπου δʼ Ἀπόλλων σκαιὸς ᾖ, τίνες σοφοί;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ὅστις μʼ ἔχρησας μητέρʼ, ἣν οὐ χρῆν, κτανεῖν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">βλάπτῃ δὲ δὴ τί πατρὶ τιμωρῶν σέθεν;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="975" part="N" TEIform="l">μητροκτόνος νῦν φεύξομαι, τόθʼ ἁγνὸς ὤν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">καὶ μή γʼ ἀμύνων πατρὶ δυσσεβὴς ἔσῃ.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἐγὼ δὲ μητρὸς — ; τῷ φόνου δώσω δίκας;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τῷ δʼ ἢν πατρῴαν διαμεθῇς τιμωρίαν;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἆρʼ αὔτʼ ἀλάστωρ εἶπʼ ἀπεικασθεὶς θεῷ;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="980" part="N" TEIform="l">ἱερὸν καθίζων τρίποδʼ; ἐγὼ μὲν οὐ δοκῶ.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">οὐδʼ ἂν πιθοίμην εὖ μεμαντεῦσθαι τάδε.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐ μὴ κακισθεὶς εἰς ἀνανδρίαν πεσῇ.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἀλλʼ ἦ τὸν αὐτὸν τῇδʼ ὑποστήσω δόλον;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ᾧ καὶ πόσιν καθεῖλες, Αἴγισθον κτανών.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="985" part="N" TEIform="l">ἔσειμι: δεινοῦ δʼ ἄρχομαι προβλήματος</l>
<l part="N" TEIform="l">καὶ δεινὰ δράσω γε — εἰ θεοῖς δοκεῖ τάδε,</l>
<l part="N" TEIform="l">ἔστω: πικρὸν δὲ χἡδὺ τἀγώνισμά μοι.</l>
<milestone ed="p" n="988" unit="card" TEIform="milestone"/>
</sp>
<div2 type="anapests" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">
<del status="unremarkable" TEIform="del">ἰώ,</del>
</l>
<l part="N" TEIform="l">βασίλεια γύναι χθονὸς Ἀργείας,</l>
<l part="N" TEIform="l">παῖ Τυνδάρεω,</l>
<l n="990" part="N" TEIform="l">καὶ τοῖν ἀγαθοῖν ξύγγονε κούροιν</l>
<l part="N" TEIform="l">Διός, οἳ φλογερὰν αἰθέρʼ ἐν ἄστροις</l>
<l part="N" TEIform="l">ναίουσι, βροτῶν ἐν ἁλὸς ῥοθίοις</l>
<l part="N" TEIform="l">τιμὰς σωτῆρας ἔχοντες:</l>
<l part="N" TEIform="l">χαῖρε, σεβίζω σʼ ἴσα καὶ μάκαρας</l>
<l n="995" part="N" TEIform="l">πλούτου μεγάλης τʼ εὐδαιμονίας.</l>
<l part="N" TEIform="l">τὰς σὰς δὲ τύχας θεραπεύεσθαι</l>
<l part="N" TEIform="l">καιρός. <add TEIform="add">χαῖρʼ,</add> ὦ βασίλεια.</l>
<milestone ed="p" n="998" unit="card" TEIform="milestone"/>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">ἔκβητʼ ἀπήνης, Τρῳάδες, χειρὸς δʼ ἐμῆς</l>
<l part="N" TEIform="l">λάβεσθʼ, ἵνʼ ἔξω τοῦδʼ ὄχου στήσω πόδα.</l>
<l n="1000" part="N" TEIform="l">σκύλοισι μὲν γὰρ θεῶν κεκόσμηνται δόμοι</l>
<l part="N" TEIform="l">Φρυγίοις, ἐγὼ δὲ τάσδε, Τρῳάδος χθονὸς</l>
<l part="N" TEIform="l">ἐξαίρετʼ, ἀντὶ παιδὸς ἣν ἀπώλεσα</l>
<l part="N" TEIform="l">σμικρὸν γέρας, καλὸν δὲ κέκτημαι δόμοις.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὔκουν ἐγώ — δούλη γὰρ ἐκβεβλημένη</l>
<l n="1005" part="N" TEIform="l">δόμων πατρῴων δυστυχεῖς οἰκῶ δόμους — </l>
<l part="N" TEIform="l">μῆτερ, λάβωμαι μακαρίας τῆς σῆς χερός;</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">δοῦλαι πάρεισιν αἵδε, μὴ σύ μοι πόνει.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τί δʼ; αἰχμάλωτόν τοί μʼ ἀπῴκισας δόμων,</l>
<l part="N" TEIform="l">ᾑρημένων δὲ δωμάτων ᾑρήμεθα,</l>
<l n="1010" part="N" TEIform="l">ὡς αἵδε, πατρὸς ὀρφαναὶ λελειμμέναι.</l>
</sp>
<sp n="*klutaimh/stra" TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">τοιαῦτα μέντοι σὸς πατὴρ βουλεύματα</l>
<l part="N" TEIform="l">ἐς οὓς ἐχρῆν ἥκιστʼ ἐβούλευσεν φίλων.</l>
<l part="N" TEIform="l">λέξω δὲ  <gap TEIform="gap"/> καίτοι δόξʼ ὅταν λάβῃ κακὴ</l>
<l part="N" TEIform="l">γυναῖκα, γλώσσῃ πικρότης ἔνεστί τις.</l>
<l n="1015" part="N" TEIform="l">ὡς μὲν παρʼ ἡμῖν, οὐ καλῶς: τὸ πρᾶγμα δὲ</l>
<l part="N" TEIform="l">μαθόντας, ἢν μὲν ἀξίως μισεῖν ἔχῃ,</l>
<l part="N" TEIform="l">στυγεῖν δίκαιον: εἰ δὲ μή, τί δεῖ στυγεῖν;</l>
<l part="N" TEIform="l">ἡμᾶς ἔδωκε Τυνδάρεως τῷ σῷ πατρί,</l>
<l part="N" TEIform="l">οὐχ ὥστε θνῄσκειν, οὐδʼ ἃ γειναίμην ἐγώ.</l>
<l n="1020" part="N" TEIform="l">κεῖνος δὲ παῖδα τὴν ἐμὴν Ἀχιλλέως</l>
<l part="N" TEIform="l">λέκτροισι πείσας ᾤχετʼ ἐκ δόμων ἄγων</l>
<l part="N" TEIform="l">πρυμνοῦχον Αὖλιν, ἔνθʼ ὑπερτείνας πυρᾶς</l>
<l part="N" TEIform="l">λευκὴν διήμησʼ Ἰφιγόνης παρηΐδα.</l>
<l part="N" TEIform="l">κεἰ μὲν πόλεως ἅλωσιν ἐξιώμενος,</l>
<l n="1025" part="N" TEIform="l">ἢ δῶμʼ ὀνήσων τἄλλα τʼ ἐκσῴζων τέκνα,</l>
<l part="N" TEIform="l">ἔκτεινε πολλῶν μίαν ὕπερ, συγγνώστʼ ἂν ἦν:</l>
<l part="N" TEIform="l">νῦν δʼ οὕνεχʼ Ἑλένη μάργος ἦν ὅ τʼ αὖ λαβὼν</l>
<l part="N" TEIform="l">ἄλοχον κολάζειν προδότιν οὐκ ἠπίστατο,</l>
<l part="N" TEIform="l">τούτων ἕκατι παῖδʼ ἐμὴν διώλεσεν.</l>
<l n="1030" part="N" TEIform="l">ἐπὶ τοῖσδε τοίνυν καίπερ ἠδικημένη</l>
<l part="N" TEIform="l">οὐκ ἠγριώμην οὐδʼ ἂν ἔκτανον πόσιν:</l>
<l part="N" TEIform="l">ἀλλʼ ἦλθʼ ἔχων μοι μαινάδʼ ἔνθεον κόρην</l>
<l part="N" TEIform="l">λέκτροις τʼ ἐπεισέφρηκε, καὶ νύμφα δύο</l>
<l part="N" TEIform="l">ἐν τοῖσιν αὐτοῖς δώμασιν κατείχομεν.</l>
<milestone ed="p" n="1035" unit="card" TEIform="milestone"/>
<l n="1035" part="N" TEIform="l">
<milestone ed="P" unit="para" TEIform="milestone"/>μῶρον μὲν οὖν γυναῖκες, οὐκ ἄλλως λέγω:</l>
<l part="N" TEIform="l">ὅταν δʼ, ὑπόντος τοῦδʼ, ἁμαρτάνῃ πόσις</l>
<l part="N" TEIform="l">τἄνδον παρώσας λέκτρα, μιμεῖσθαι θέλει</l>
<l part="N" TEIform="l">γυνὴ τὸν ἄνδρα χἅτερον κτᾶσθαι φίλον.</l>
<l part="N" TEIform="l">κἄπειτʼ ἐν ἡμῖν ὁ ψόγος λαμπρύνεται,</l>
<l n="1040" part="N" TEIform="l">οἱ δʼ αἴτιοι τῶνδʼ οὐ κλύουσʼ ἄνδρες κακῶς.</l>
<l part="N" TEIform="l">εἰ δʼ ἐκ δόμων ἥρπαστο Μενέλεως λάθρᾳ,</l>
<l part="N" TEIform="l">κτανεῖν μʼ Ὀρέστην χρῆν, κασιγνήτης πόσιν</l>
<l part="N" TEIform="l">Μενέλαον ὡς σώσαιμι; σὸς δὲ πῶς πατὴρ</l>
<l part="N" TEIform="l">ἠνέσχετʼ ἂν ταῦτʼ; εἶτα τὸν μὲν οὐ θανεῖν</l>
<l n="1045" part="N" TEIform="l">κτείνοντα χρῆν τἄμʼ, ἐμὲ δὲ πρὸς κείνου παθεῖν;</l>
<l part="N" TEIform="l">ἔκτεινʼ, ἐτρέφθην ἥνπερ ἦν πορεύσιμον</l>
<l part="N" TEIform="l">πρὸς τοὺς ἐκείνῳ πολεμίους. φίλων γὰρ ἂν</l>
<l part="N" TEIform="l">τίς ἂν πατρὸς σοῦ φόνον ἐκοινώνησέ μοι;</l>
<l part="N" TEIform="l">λέγʼ, εἴ τι χρῄζεις, κἀντίθες παρρησίᾳ,</l>
<l n="1050" part="N" TEIform="l">ὅπως τέθνηκε σὸς πατὴρ οὐκ ἐνδίκως.</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">δίκαιʼ ἔλεξας: ἡ δίκη δʼ αἰσχρῶς ἔχει.</l>
<l part="N" TEIform="l">γυναῖκα γὰρ χρὴ πάντα συγχωρεῖν πόσει,</l>
<l part="N" TEIform="l">ἥτις φρενήρης: ᾗ δὲ μὴ δοκεῖ τάδε,</l>
<l part="N" TEIform="l">οὐδʼ εἰς ἀριθμὸν τῶν ἐμῶν ἥκει λόγων.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="1055" part="N" TEIform="l">μέμνησο, μῆτερ, οὓς ἔλεξας ὑστάτους</l>
<l part="N" TEIform="l">λόγους, διδοῦσα πρὸς σέ μοι παρρησίαν.</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">καὶ νῦν γέ φημι κοὐκ ἀπαρνοῦμαι, τέκνον.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">† ἆρα † κλύουσα, μῆτερ, εἶτʼ ἔρξεις κακῶς;</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">οὐκ ἔστι, τῇ σῇ δʼ ἡδὺ προσθήσω φρενί.</l>
<milestone ed="p" n="1060" unit="card" TEIform="milestone"/>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="1060" part="N" TEIform="l">λέγοιμʼ ἄν: ἀρχὴ δʼ ἥδε μοι προοιμίου:</l>
<l part="N" TEIform="l">εἴθʼ εἶχες, ὦ τεκοῦσα, βελτίους φρένας.</l>
<l part="N" TEIform="l">τὸ μὲν γὰρ εἶδος αἶνον ἄξιον φέρειν</l>
<l part="N" TEIform="l">Ἑλένης τε καὶ σοῦ, δύο δʼ ἔφυτε συγγόνω,</l>
<l part="N" TEIform="l">ἄμφω ματαίω Κάστορός τʼ οὐκ ἀξίω.</l>
<l n="1065" part="N" TEIform="l">ἣ μὲν γὰρ ἁρπασθεῖσʼ ἑκοῦσʼ ἀπώλετο,</l>
<l part="N" TEIform="l">σὺ δʼ ἄνδρʼ ἄριστον Ἑλλάδος διώλεσας,</l>
<l part="N" TEIform="l">σκῆψιν προτείνουσʼ, ὡς ὑπὲρ τέκνου πόσιν</l>
<l part="N" TEIform="l">ἔκτεινας: οὐ γάρ σʼ ὡς ἔγωγʼ ἴσασιν εὖ.</l>
<l part="N" TEIform="l">ἥτις, θυγατρὸς πρὶν κεκυρῶσθαι σφαγάς,</l>
<l n="1070" part="N" TEIform="l">νέον τʼ ἀπʼ οἴκων ἀνδρὸς ἐξωρμημένου,</l>
<l part="N" TEIform="l">ξανθὸν κατόπτρῳ πλόκαμον ἐξήσκεις κόμης.</l>
<l part="N" TEIform="l">γυνὴ δʼ, ἀπόντος ἀνδρός ἥτις ἐκ δόμων</l>
<l part="N" TEIform="l">ἐς κάλλος ἀσκεῖ, διάγραφʼ ὡς οὖσαν κακήν.</l>
<l part="N" TEIform="l">οὐδὲν γὰρ αὐτὴν δεῖ θύρασιν εὐπρεπὲς</l>
<l n="1075" part="N" TEIform="l">φαίνειν πρόσωπον, ἤν τι μὴ ζητῇ κακόν.</l>
<l part="N" TEIform="l">μόνη δὲ πασῶν οἶδʼ ἐγὼ σʼ Ἑλληνίδων,</l>
<l part="N" TEIform="l">εἰ μὲν τὰ Τρώων εὐτυχοῖ, κεχαρμένην,</l>
<l part="N" TEIform="l">εἰ δʼ ἥσσονʼ εἴη, συννεφοῦσαν ὄμματα,</l>
<l part="N" TEIform="l">Ἀγαμέμνονʼ οὐ χρῄζουσαν ἐκ Τροίας μολεῖν.</l>
<l n="1080" part="N" TEIform="l">καίτοι καλῶς γε σωφρονεῖν παρεῖχέ σοι:</l>
<l part="N" TEIform="l">ἄνδρʼ εἶχες οὐ κακίονʼ Αἰγίσθου πόσιν,</l>
<l part="N" TEIform="l">ὃν Ἑλλὰς αὑτῆς εἵλετο στρατηλάτην:</l>
<l part="N" TEIform="l">Ἑλένης δʼ ἀδελφῆς τοιάδʼ ἐξειργασμένης</l>
<l part="N" TEIform="l">ἐξῆν κλέος σοι μέγα λαβεῖν: τὰ γὰρ κακὰ</l>
<l n="1085" part="N" TEIform="l">παράδειγμα τοῖς ἐσθλοῖσιν εἴσοψίν τʼ ἔχει.</l>
<l part="N" TEIform="l">
<milestone ed="P" unit="para" TEIform="milestone"/>εἰ δʼ, ὡς λέγεις, σὴν θυγατέρʼ ἔκτεινεν πατήρ,</l>
<l part="N" TEIform="l">ἐγὼ τί σʼ ἠδίκησʼ ἐμός τε σύγγονος;</l>
<l part="N" TEIform="l">πῶς οὐ πόσιν κτείνασα πατρῴους δόμους</l>
<l part="N" TEIform="l">ἡμῖν προσῆψας, ἀλλʼ ἐπηνέγκω λέχει</l>
<l n="1090" part="N" TEIform="l">τἀλλότρια, μισθοῦ τοὺς γάμους ὠνουμένη;</l>
<l part="N" TEIform="l">κοὔτʼ ἀντιφεύγει παιδὸς ἀντὶ σοῦ πόσις,</l>
<l part="N" TEIform="l">οὔτʼ ἀντʼ ἐμοῦ τέθνηκε, δὶς τόσως ἐμὲ</l>
<l part="N" TEIform="l">κτείνας ἀδελφῆς ζῶσαν. εἰ δʼ ἀμείψεται</l>
<l part="N" TEIform="l">φόνον δικάζων φόνος, ἀποκτενῶ σʼ ἐγὼ</l>
<l n="1095" part="N" TEIform="l">καὶ παῖς Ὀρέστης πατρὶ τιμωρούμενοι:</l>
<l part="N" TEIform="l">εἰ γὰρ δίκαιʼ ἐκεῖνα, καὶ τάδʼ ἔνδικα.</l>
<l part="N" TEIform="l">
<del status="unremarkable" TEIform="del">ὅστις δὲ πλοῦτον ἢ εὐγένειαν εἰσιδὼν</del>
</l>
<l part="N" TEIform="l">
<del status="unremarkable" TEIform="del">γαμεῖ πονηράν, μῶρός ἐστι: μικρὰ γὰρ</del>
</l>
<l part="N" TEIform="l">
<del status="unremarkable" TEIform="del">μεγάλων ἀμείνω σώφρονʼ ἐν δόμοις λέχη.</del>
</l>
<milestone ed="p" n="1100" unit="card" TEIform="milestone"/>
</sp>
<sp TEIform="sp">
<speaker TEIform="speaker">Χορός</speaker>
<l n="1100" part="N" TEIform="l">
<del status="unremarkable" TEIform="del">τύχη γυναικῶν ἐς γάμους. τὰ μὲν γὰρ εὖ,</del>
</l>
<l part="N" TEIform="l">
<del status="unremarkable" TEIform="del">τὰ δʼ οὐ καλῶς πίπτοντα δέρκομαι βροτῶν.</del>
</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">ὦ παῖ, πέφυκας πατέρα σὸν στέργειν ἀεί:</l>
<l part="N" TEIform="l">ἔστιν δὲ καὶ τόδʼ: οἳ μέν εἰσιν ἀρσένων,</l>
<l part="N" TEIform="l">οἳ δʼ αὖ φιλοῦσι μητέρας μᾶλλον πατρός.</l>
<l n="1105" part="N" TEIform="l">συγγνώσομαί σοι: καὶ γὰρ οὐχ οὕτως ἄγαν</l>
<l part="N" TEIform="l">χαίρω τι, τέκνον, τοῖς δεδραμένοις ἐμοί.</l>
<l part="N" TEIform="l">
<milestone ed="P" unit="para" TEIform="milestone"/>σὺ δʼ ὧδʼ ἄλουτος καὶ δυσείματος χρόα</l>
<l part="N" TEIform="l">λεχὼ νεογνῶν ἐκ τόκων πεπαυμένη;</l>
<l part="N" TEIform="l">
<milestone ed="P" unit="para" TEIform="milestone"/>οἴμοι τάλαινα τῶν ἐμῶν βουλευμάτων:</l>
<l n="1110" part="N" TEIform="l">ὡς μᾶλλον ἢ χρῆν ἤλασʼ εἰς ὀργὴν πόσιν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὀψὲ στενάζεις, ἡνίκʼ οὐκ ἔχεις ἄκη.</l>
<l part="N" TEIform="l">πατὴρ μὲν οὖν τέθνηκε: τὸν δʼ ἔξω χθονὸς</l>
<l part="N" TEIform="l">πῶς οὐ κομίζῃ παῖδʼ ἀλητεύοντα σόν;</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">δέδοικα: τοὐμὸν δʼ, οὐχὶ τοὐκείνου, σκοπῶ.</l>
<l n="1115" part="N" TEIform="l">πατρὸς γάρ, ὡς λέγουσι, θυμοῦται φόνῳ.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τί δαὶ πόσιν σὸν ἄγριον εἰς ἡμᾶς ἔχεις;</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">τρόποι τοιοῦτοι: καὶ σὺ δʼ αὐθάδης ἔφυς.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἀλγῶ γάρ: ἀλλὰ παύσομαι θυμουμένη.</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">καὶ μὴν ἐκεῖνος οὐκέτʼ ἔσται σοι βαρύς.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="1120" part="N" TEIform="l">φρονεῖ μέγʼ: ἐν γὰρ τοῖς ἐμοῖς ναίει δόμοις.</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">ὁρᾷς; ἀνʼ αὖ σὺ ζωπυρεῖς νείκη νέα.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">σιγῶ: δέδοικα γάρ νιν ὡς δέδοικʼ ἐγώ.</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">παῦσαι λόγων τῶνδε. ἀλλὰ τί μʼ ἐκάλεις, τέκνον;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἤκουσας, οἶμαι, τῶν ἐμῶν λοχευμάτων:</l>
<l n="1125" part="N" TEIform="l">τούτων ὕπερ μοι θῦσον — οὐ γὰρ οἶδʼ ἐγώ — </l>
<l part="N" TEIform="l">δεκάτῃ σελήνῃ παιδὸς ὡς νομίζεται:</l>
<l part="N" TEIform="l">τρίβων γὰρ οὐκ εἴμʼ, ἄτοκος οὖσʼ ἐν τῷ πάρος.</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">ἄλλης τόδʼ ἔργον, ἥ σʼ ἔλυσεν ἐκ τόκων.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">αὐτὴ ʼλόχευον κἄτεκον μόνη βρέφος.</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l n="1130" part="N" TEIform="l">οὕτως ἀγείτων οἶκος ἵδρυται φίλων;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">πένητας οὐδεὶς βούλεται κτᾶσθαι φίλους.</l>
</sp>
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">ἀλλʼ εἶμι, παιδὸς ἀριθμὸν ὡς τελεσφόρον</l>
<l part="N" TEIform="l">θύσω θεοῖσι: σοὶ δʼ ὅταν πράξω χάριν</l>
<l part="N" TEIform="l">τήνδʼ, εἶμʼ ἐπʼ ἀγρὸν οὗ πόσις θυηπολεῖ</l>
<l n="1135" part="N" TEIform="l">νύμφαισιν. ἀλλὰ τούσδʼ ὄχους, ὀπάονες,</l>
<l part="N" TEIform="l">φάτναις ἄγοντες πρόσθεθʼ: ἡνίκʼ ἂν δέ με</l>
<l part="N" TEIform="l">δοκῆτε θυσίας τῆσδʼ ἀπηλλάχθαι θεοῖς,</l>
<l part="N" TEIform="l">πάρεστε: δεῖ γὰρ καὶ πόσει δοῦναι χάριν.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">χώρει πένητας ἐς δόμους: φρούρει δέ μοι</l>
<l n="1140" part="N" TEIform="l">μή σʼ αἰθαλώσῃ πολύκαπνον στέγος πέπλους.</l>
<l part="N" TEIform="l">θύσεις γὰρ οἷα χρή σε δαίμοσιν θύη.</l>
<l part="N" TEIform="l">
<milestone ed="P" unit="para" TEIform="milestone"/>κανοῦν δʼ ἐνῆρκται καὶ τεθηγμένη σφαγίς,</l>
<l part="N" TEIform="l">ἥπερ καθεῖλε ταῦρον, οὗ πέλας πεσῇ</l>
<l part="N" TEIform="l">πληγεῖσα: νυμφεύσῃ δὲ κἀν Ἅιδου δόμοις</l>
<l n="1145" part="N" TEIform="l">ᾧπερ ξυνηῦδες ἐν φάει. τοσήνδʼ ἐγὼ</l>
<l part="N" TEIform="l">δώσω χάριν σοι, σὺ δὲ δίκην ἐμοὶ πατρός.</l>
</sp>
<milestone ed="p" n="1147" unit="card" TEIform="milestone"/>
</div2>
</div1>
<div1 type="choral" org="uniform" sample="complete" part="N" TEIform="div1">
<div2 type="strophe" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">ἀμοιβαὶ κακῶν: μετάτροποι πνέου-</l>
<l part="N" TEIform="l">σιν αὖραι δόμων. τότε μὲν <add TEIform="add">ἐν</add> λουτροῖς</l>
<l part="N" TEIform="l">ἔπεσεν ἐμὸς ἐμὸς ἀρχέτας,</l>
<l n="1150" part="N" TEIform="l">ἰάχησε δὲ στέγα λάινοί τε θριγκοὶ δόμων,</l>
<l part="N" TEIform="l">τάδʼ ἐνέποντος: Ὦ σχέτλια: τί με, γύναι, φονεύσεις φίλαν</l>
<l part="N" TEIform="l">πατρίδα δεκέτεσιν σποραῖσιν ἐλθόντʼ ἐμάν;</l>
<l part="N" TEIform="l">
<gap desc="*" TEIform="gap"/>
</l>
</sp>
<milestone ed="p" n="1155" unit="card" TEIform="milestone"/>
</div2>
<div2 type="antistrophe" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l n="1155" part="N" TEIform="l">παλίρρους δὲ τάνδʼ ὑπάγεται δίκα</l>
<l part="N" TEIform="l">διαδρόμου λέχους μέλεον ἃ πόσιν</l>
<l part="N" TEIform="l">χρόνιον ἱκόμενον εἰς οἴκους</l>
<l part="N" TEIform="l">Κυκλώπειά τʼ οὐράνια τείχεʼ ὀξυθήκτου βέλους</l>
<l n="1160" part="N" TEIform="l">ἔκανεν αὐτόχειρ, πέλεκυν ἐν χεροῖν λαβοῦσʼ: ἆ τλάμων</l>
<l part="N" TEIform="l">πόσις, ὅ τί ποτε τὰν τάλαιναν ἔσχεν κακόν.</l>
<l part="N" TEIform="l">ὀρεία τις ὡς λέαινʼ ὀργάδων</l>
<l part="N" TEIform="l">δρύοχα νεμομένα, τάδε κατήνυσεν.</l>
</sp>
<milestone ed="p" n="1165" unit="card" TEIform="milestone"/>
<sp TEIform="sp">
<speaker TEIform="speaker">Κλυταιμήστρα</speaker>
<l n="1165" part="N" TEIform="l">ὦ τέκνα, πρὸς θεῶν, μὴ κτάνητε μητέρα.</l>
</sp>
</div2>
<div2 type="lyric" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">κλύεις ὑπώροφον βοάν;</l>
</sp>
</div2>
<div2 type="lyric" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Κλυταιμήστρα</speaker>
<l part="N" TEIform="l">ἰώ μοί μοι.</l>
</sp>
<sp TEIform="sp">
<speaker TEIform="speaker">Χορός</speaker>
<!-- last three lines of this speech were tagged "meter = lyric";  they are dochmiacs -->
<l part="N" TEIform="l">ᾤμωξα κἀγὼ πρὸς τέκνων χειρουμένης.</l>
<l part="N" TEIform="l">νέμει τοι δίκαν θεός, ὅταν τύχῃ:</l>
<l n="1170" part="N" TEIform="l">σχέτλια μὲν ἔπαθες, ἀνόσια δʼ εἰργάσω,</l>
<l part="N" TEIform="l">τάλαινʼ, εὐνέταν.</l>
<milestone ed="p" n="1172" unit="card" TEIform="milestone"/>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">ἀλλʼ οἵδε μητρὸς νεοφόνοις ἐν αἵμασι</l>
<l part="N" TEIform="l">πεφυρμένοι βαίνουσιν ἐξ οἴκων πόδα,</l>
<l part="N" TEIform="l">τροπαῖα δείγματʼ ἀθλίων προσφαγμάτων.</l>
<l n="1175" part="N" TEIform="l">οὐκ ἔστιν οὐδεὶς οἶκος ἀθλιώτερος</l>
<l part="N" TEIform="l">τῶν Τανταλείων οὐδʼ ἔφυ ποτʼ ἐκγόνων.</l>
<milestone ed="p" n="1177" unit="card" TEIform="milestone"/>
</sp>
</div2>
<div2 type="strophe" n="1" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἰὼ Γᾶ καὶ Ζεῦ πανδερκέτα</l>
<l part="N" TEIform="l">βροτῶν, ἴδετε τάδʼ ἔργα φόνι-</l>
<l part="N" TEIform="l">α μυσαρά, δίγονα σώματʼ ἐν</l>
<l n="1180" part="N" TEIform="l">χθονὶ κείμενα πλαγᾷ</l>
<l part="N" TEIform="l">χερὸς ὑπʼ ἐμᾶς, ἄποινʼ ἐμῶν</l>
<l part="N" TEIform="l">πημάτων  <gap TEIform="gap"/>
</l>
<l part="N" TEIform="l">
<gap desc="*" TEIform="gap"/>
</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">δακρύτʼ ἄγαν, ὦ σύγγονʼ, αἰτία δʼ ἐγώ.</l>
<l part="N" TEIform="l">διὰ πυρὸς ἔμολον ἁ τάλαινα ματρὶ τᾷδʼ,</l>
<l part="N" TEIform="l">ἅ μʼ ἔτικτε κούραν.</l>
</sp>
<sp TEIform="sp">
<speaker TEIform="speaker">Χορός</speaker>
<l n="1185" part="N" TEIform="l">ἰὼ τύχας, σᾶς τύχας,</l>
<l part="N" TEIform="l">μᾶτερ τεκοῦσʼ <add TEIform="add">ἄλαστα</add>,</l>
<l part="N" TEIform="l">ἄλαστα μέλεα καὶ πέρα</l>
<l part="N" TEIform="l">παθοῦσα σῶν τέκνων ὑπαί.</l>
<l part="N" TEIform="l">πατρὸς δʼ ἔτεισας φόνον δικαίως.</l>
</sp>
<milestone ed="p" n="1190" unit="card" TEIform="milestone"/>
</div2>
<div2 type="antistrophe" n="1" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ὀρέστης</speaker>
<l n="1190" part="N" TEIform="l">ἰὼ Φοῖβʼ, ἀνύμνησας δίκαιʼ</l>
<l part="N" TEIform="l">ἄφαντα, φανερὰ δʼ ἐξέπρα-</l>
<l part="N" TEIform="l">ξας ἄχεα, φόνια δʼ ὤπασας</l>
<l part="N" TEIform="l">λάχεʼ ἀπὸ γᾶς <del status="unremarkable" TEIform="del">τᾶς</del> Ἑλλανίδος.</l>
<l part="N" TEIform="l">τίνα δʼ ἑτέραν μόλω πόλιν;</l>
<l n="1195" part="N" TEIform="l">τίς ξένος, τίς εὐσεβὴς</l>
<l part="N" TEIform="l">ἐμὸν κάρα προσόψεται</l>
<l part="N" TEIform="l">ματέρα κτανόντος;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἰὼ ἰώ μοι. ποῖ δʼ ἐγώ, τίνʼ ἐς χορόν,</l>
<l part="N" TEIform="l">τίνα γάμον εἶμι; τίς πόσις με δέξεται</l>
<l n="1200" part="N" TEIform="l">νυμφικὰς ἐς εὐνάς;</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">πάλιν, πάλιν φρόνημα σὸν</l>
<l part="N" TEIform="l">μετεστάθη πρὸς αὔραν:</l>
<l part="N" TEIform="l">φρονεῖς γὰρ ὅσια νῦν, τότʼ οὐ</l>
<l part="N" TEIform="l">φρονοῦσα, δεινὰ δʼ εἰργάσω,</l>
<l n="1205" part="N" TEIform="l">φίλα, κασίγνητον οὐ θέλοντα.</l>
</sp>
<milestone ed="p" n="1206" unit="card" TEIform="milestone"/>
</div2>
<div2 type="strophe" n="2" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">κατεῖδες, οἷον ἁ τάλαινʼ ἔξω πέπλων</l>
<l part="N" TEIform="l">ἔβαλεν, ἔδειξε μαστὸν ἐν φοναῖσιν,</l>
<l part="N" TEIform="l">ἰώ μοι, πρὸς πέδῳ</l>
<l part="N" TEIform="l">τιθεῖσα γόνιμα μέλεα; τὰν κόμαν δʼ ἐγὼ — </l>
</sp>
<sp TEIform="sp">
<speaker TEIform="speaker">Χορός</speaker>
<l n="1210" part="N" TEIform="l">σάφʼ οἶδα, διʼ ὀδύνας ἔβας,</l>
<l part="N" TEIform="l">ἰήιον κλύων γόον</l>
<l part="N" TEIform="l">ματρός, ἅ σʼ ἔτικτε.</l>
</sp>
<milestone ed="p" n="1214" unit="card" TEIform="milestone"/>
</div2>
<div2 type="antistrophe" n="2" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ὀρέστης</speaker>
<l n="1214" part="N" TEIform="l">βοὰν δʼ ἔλασκε τάνδε, πρὸς γένυν ἐμὰν</l>
<l n="1215" part="N" TEIform="l">τιθεῖσα χεῖρα: Τέκος ἐμόν, λιταίνω:</l>
<l part="N" TEIform="l">παρῄδων τʼ ἐξ ἐμᾶν</l>
<l part="N" TEIform="l">ἐκρίμναθʼ, ὥστε χέρας ἐμὰς λιπεῖν βέλος.</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">τάλαινα: πῶς ἔτλας φόνον</l>
<l part="N" TEIform="l">διʼ ὀμμάτων ἰδεῖν σέθεν</l>
<l n="1220" part="N" TEIform="l">ματρὸς ἐκπνεούσας;</l>
</sp>
<milestone ed="p" n="1221" unit="card" TEIform="milestone"/>
</div2>
<div2 type="strophe" n="3" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἐγὼ μὲν ἐπιβαλὼν φάρη κόραις ἐμαῖς</l>
<l part="N" TEIform="l">φασγάνῳ κατηρξάμαν</l>
<l part="N" TEIform="l">ματέρος ἔσω δέρας μεθείς.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ἐγὼ δʼ ἐπεγκέλευσά σοι</l>
<l n="1225" part="N" TEIform="l">ξίφους τʼ ἐφηψάμαν ἅμα.</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">δεινότατον παθέων ἔρεξας.</l>
</sp>
<milestone ed="p" n="1227" unit="card" TEIform="milestone"/>
</div2>
<div2 type="antistrophe" n="3" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">λαβοῦ, κάλυπτε μέλεα ματέρος πέπλοις</l>
<l part="N" TEIform="l">
<add TEIform="add">καὶ</add> καθάρμοσον σφαγάς.</l>
<l part="N" TEIform="l">φονέας ἔτικτες ἆρά σοι.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="1230" part="N" TEIform="l">ἰδού, φίλᾳ τε κοὐ φίλᾳ</l>
<l part="N" TEIform="l">φάρεα τάδʼ ἀμφιβάλλομεν.</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">τέρμα κακῶν μεγάλων δόμοισιν.</l>
</sp>
<milestone ed="p" n="1233" unit="card" TEIform="milestone"/>
</div2>
</div1>
<div1 type="episode" org="uniform" sample="complete" part="N" TEIform="div1">
<div2 type="anapests" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">ἀλλʼ οἵδε δόμων ὑπὲρ ἀκροτάτων</l>
<l part="N" TEIform="l">φαίνουσι τίνες — δαίμονες ἢ θεῶν</l>
<l n="1235" part="N" TEIform="l">τῶν οὐρανίων; οὐ γὰρ θνητῶν γʼ</l>
<l part="N" TEIform="l">ἥδε κέλευθος: τί ποτʼ ἐς φανερὰν</l>
<l part="N" TEIform="l">ὄψιν βαίνουσι βροτοῖσιν;</l>
<milestone ed="p" n="1238" unit="card" TEIform="milestone"/>
</sp>
<sp n="*dio/skouroi" TEIform="sp">
<speaker TEIform="speaker">Διόσκουροι</speaker>
<l part="N" TEIform="l">Ἀγαμέμνονος παῖ, κλῦθι: δίπτυχοι δέ σε</l>
<l part="N" TEIform="l">καλοῦσι μητρὸς σύγγονοι Διόσκοροι,</l>
<l n="1240" part="N" TEIform="l">Κάστωρ κασίγνητός τε Πολυδεύκης ὅδε.</l>
<l part="N" TEIform="l">δεινὸν δὲ ναυσὶν ἀρτίως πόντου σάλον</l>
<l part="N" TEIform="l">παύσαντʼ ἀφίγμεθʼ Ἄργος, ὡς ἐσείδομεν</l>
<l part="N" TEIform="l">σφαγὰς ἀδελφῆς τῆσδε, μητέρος δὲ σῆς.</l>
<l part="N" TEIform="l">δίκαια μέν νυν ἥδʼ ἔχει, σὺ δʼ οὐχὶ δρᾷς:</l>
<l n="1245" part="N" TEIform="l">Φοῖβός τε, Φοῖβος — ἀλλʼ ἄναξ γάρ ἐστʼ ἐμός,</l>
<l part="N" TEIform="l">σιγῶ: σοφὸς δʼ ὢν οὐκ ἔχρησέ σοι σοφά.</l>
<l part="N" TEIform="l">αἰνεῖν δʼ ἀνάγκη ταῦτα: τἀντεῦθεν δὲ χρὴ</l>
<l part="N" TEIform="l">πράσσειν ἃ Μοῖρα Ζεύς τʼ ἔκρανε σοῦ πέρι.</l>
<l part="N" TEIform="l">
<milestone ed="P" unit="para" TEIform="milestone"/>Πυλάδῃ μὲν Ἠλέκτραν δὸς ἄλοχον ἐς δόμους,</l>
<l n="1250" part="N" TEIform="l">σὺ δʼ Ἄργος ἔκλιπʼ: οὐ γὰρ ἔστι σοι πόλιν</l>
<l part="N" TEIform="l">τήνδʼ ἐμβατεύειν, μητέρα κτείναντι σήν.</l>
<l part="N" TEIform="l">δειναὶ δὲ κῆρές <add TEIform="add">σʼ</add> αἱ κυνώπιδες θεαὶ</l>
<l part="N" TEIform="l">τροχηλατήσουσʼ ἐμμανῆ πλανώμενον.</l>
<l part="N" TEIform="l">ἐλθὼν δʼ Ἀθήνας Παλλάδος σεμνὸν βρέτας</l>
<l n="1255" part="N" TEIform="l">πρόσπτυξον: εἵρξει γάρ νιν ἐπτοημένας</l>
<l part="N" TEIform="l">δεινοῖς δράκουσιν ὥστε μὴ ψαύειν σέθεν,</l>
<l part="N" TEIform="l">γοργῶφʼ ὑπερτείνουσα σῷ κάρᾳ κύκλον.</l>
<l part="N" TEIform="l">ἔστιν δʼ Ἄρεώς τις ὄχθος, οὗ πρῶτον θεοὶ</l>
<l part="N" TEIform="l">ἕζοντʼ ἐπὶ ψήφοισιν αἵματος πέρι,</l>
<l n="1260" part="N" TEIform="l">Ἁλιρρόθιον ὅτʼ ἔκτανʼ ὠμόφρων Ἄρης,</l>
<l part="N" TEIform="l">μῆνιν θυγατρὸς ἀνοσίων νυμφευμάτων,</l>
<l part="N" TEIform="l">πόντου κρέοντος παῖδʼ, ἵνʼ εὐσεβεστάτη</l>
<l part="N" TEIform="l">ψῆφος βεβαία τʼ ἐστὶν † ἔκ τε τοῦ † θεοῖς.</l>
<milestone ed="p" n="1264" unit="card" TEIform="milestone"/>
<l part="N" TEIform="l">
<milestone ed="P" unit="para" TEIform="milestone"/>ἐνταῦθα καὶ σὲ δεῖ δραμεῖν φόνου πέρι.</l>
<l n="1265" part="N" TEIform="l">ἴσαι δέ σʼ ἐκσῴζουσι μὴ θανεῖν δίκῃ</l>
<l part="N" TEIform="l">ψῆφοι τεθεῖσαι: Λοξίας γὰρ αἰτίαν</l>
<l part="N" TEIform="l">ἐς αὑτὸν οἴσει, μητέρος χρήσας φόνον.</l>
<l part="N" TEIform="l">καὶ τοῖσι λοιποῖς ὅδε νόμος τεθήσεται,</l>
<l part="N" TEIform="l">νικᾶν ἴσαις ψήφοισι τὸν φεύγοντʼ ἀεί.</l>
<l n="1270" part="N" TEIform="l">δειναὶ μὲν οὖν θεαὶ τῷδʼ ἄχει πεπληγμέναι</l>
<l part="N" TEIform="l">πάγον παρʼ αὐτὸν χάσμα δύσονται χθονός,</l>
<l part="N" TEIform="l">σεμνὸν βροτοῖσιν εὐσεβὲς χρηστήριον:</l>
<l part="N" TEIform="l">σὲ δʼ Ἀρκάδων χρὴ πόλιν ἐπʼ Ἀλφειοῦ ῥοαῖς</l>
<l part="N" TEIform="l">οἰκεῖν Λυκαίου πλησίον σηκώματος:</l>
<l n="1275" part="N" TEIform="l">ἐπώνυμος δὲ σοῦ πόλις κεκλήσεται.</l>
<l part="N" TEIform="l">
<milestone ed="P" unit="para" TEIform="milestone"/>σοὶ μὲν τάδʼ εἶπον: τόνδε δʼ Αἰγίσθου νέκυν</l>
<l part="N" TEIform="l">Ἄργους πολῖται γῆς καλύψουσιν τάφῳ.</l>
<l part="N" TEIform="l">μητέρα δὲ τὴν σὴν ἄρτι Ναυπλίαν παρὼν</l>
<l part="N" TEIform="l">Μενέλαος, ἐξ οὗ Τρωικὴν εἷλε χθόνα,</l>
<l n="1280" part="N" TEIform="l">Ἑλένη τε θάψει: Πρωτέως γὰρ ἐκ δόμων</l>
<l part="N" TEIform="l">ἥκει λιποῦσʼ Αἴγυπτον οὐδʼ ἦλθεν Φρύγας:</l>
<l part="N" TEIform="l">Ζεὺς δʼ, ὡς ἔρις γένοιτο καὶ φόνος βροτῶν,</l>
<l part="N" TEIform="l">εἴδωλον Ἑλένης ἐξέπεμψʼ ἐς Ἴλιον.</l>
<l part="N" TEIform="l">Πυλάδης μὲν οὖν κόρην τε καὶ δάμαρτʼ ἔχων</l>
<l n="1285" part="N" TEIform="l">Ἀχαιίδος γῆς οἴκαδʼ ἐσπορευέτω,</l>
<l part="N" TEIform="l">καὶ τὸν λόγῳ σὸν πενθερὸν κομιζέτω</l>
<l part="N" TEIform="l">Φωκέων ἐς αἶαν καὶ δότω πλούτου βάρος:</l>
<l part="N" TEIform="l">σὺ δʼ Ἰσθμίας γῆς αὐχένʼ ἐμβαίνω ποδὶ</l>
<l part="N" TEIform="l">χώρει πρὸς ὄχθον Κεκροπίας εὐδαίμονα.</l>
<l n="1290" part="N" TEIform="l">πεπρωμένην γὰρ μοῖραν ἐκπλήσας φόνου</l>
<l part="N" TEIform="l">εὐδαιμονήσεις τῶνδʼ ἀπαλλαχθεὶς πόνων.</l>
</sp>
<milestone ed="p" n="1292" unit="card" TEIform="milestone"/>
</div2>
<div2 type="anapests" org="uniform" sample="complete" part="N" TEIform="div2">
<sp TEIform="sp">
<speaker TEIform="speaker">Χορός</speaker>
<l part="N" TEIform="l">ὦ παῖδε Διός, θέμις ἐς φθογγὰς</l>
<l part="N" TEIform="l">τὰς ὑμετέρας ἡμῖν πελάθειν;</l>
</sp>
<sp TEIform="sp">
<speaker TEIform="speaker">Διόσκουροι</speaker>
<l part="N" TEIform="l">θέμις, οὐ μυσαραῖς τοῖσδε σφαγίοις.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l n="1295" part="N" TEIform="l">κἀμοὶ μύθου μέτα, Τυνδαρίδαι;</l>
</sp>
<sp TEIform="sp">
<speaker TEIform="speaker">Διόσκουροι</speaker>
<l part="N" TEIform="l">καὶ σοί: Φοίβῳ τήνδʼ ἀναθήσω</l>
<l part="N" TEIform="l">πρᾶξιν φονίαν.</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">πῶς ὄντε θεὼ τῆσδέ τʼ ἀδελφὼ</l>
<l part="N" TEIform="l">τῆς καπφθιμένης</l>
<l n="1300" part="N" TEIform="l">οὐκ ἠρκέσατον κῆρας μελάθροις;</l>
</sp>
<sp TEIform="sp">
<speaker TEIform="speaker">Διόσκουροι</speaker>
<l part="N" TEIform="l">μοῖρά τʼ ἀνάγκης ἦγʼ ἐς τὸ χρεών,</l>
<l part="N" TEIform="l">Φοίβου τʼ ἄσοφοι γλώσσης ἐνοπαί.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">τίς δʼ ἔμʼ Ἀπόλλων, ποῖοι χρησμοὶ</l>
<l part="N" TEIform="l">φονίαν ἔδοσαν μητρὶ γενέσθαι;</l>
</sp>
<sp TEIform="sp">
<speaker TEIform="speaker">Διόσκουροι</speaker>
<l n="1305" part="N" TEIform="l">κοιναὶ πράξεις, κοινοὶ δὲ πότμοι,</l>
<l part="N" TEIform="l">μία δʼ ἀμφοτέρους</l>
<l part="N" TEIform="l">ἄτη πατέρων διέκναισεν.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ὦ σύγγονέ μοι, χρονίαν σʼ ἐσιδὼν</l>
<l part="N" TEIform="l">τῶν σῶν εὐθὺς φίλτρων στέρομαι</l>
<l n="1310" part="N" TEIform="l">καὶ σʼ ἀπολείψω σοῦ λειπόμενος.</l>
</sp>
<sp TEIform="sp">
<speaker TEIform="speaker">Διόσκουροι</speaker>
<l part="N" TEIform="l">πόσις ἔστʼ αὐτῇ καὶ δόμος: οὐχ ἥδʼ</l>
<l part="N" TEIform="l">οἰκτρὰ πέπονθεν, πλὴν ὅτι λείπει</l>
<l part="N" TEIform="l">πόλιν Ἀργείων.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">καὶ τίνες ἄλλαι στοναχαὶ μείζους</l>
<l n="1315" part="N" TEIform="l">ἢ γῆς πατρίας ὅρον ἐκλείπειν;</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ἀλλʼ ἐγὼ οἴκων ἔξειμι πατρὸς</l>
<l part="N" TEIform="l">καὶ ἐπʼ ἀλλοτρίαις ψήφοισι φόνον</l>
<l part="N" TEIform="l">μητρὸς ὑφέξω.</l>
</sp>
<sp TEIform="sp">
<speaker TEIform="speaker">Διόσκουροι</speaker>
<l part="M" TEIform="l">θάρσει: Παλλάδος</l>
<l n="1320" part="N" TEIform="l">ὁσίαν ἥξεις πόλιν: ἀλλʼ ἀνέχου.</l>
</sp>
<milestone ed="p" n="1321" unit="card" TEIform="milestone"/>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">περί μοι στέρνοις στέρνα πρόσαψον,</l>
<l part="N" TEIform="l">σύγγονε φίλτατε:</l>
<l part="N" TEIform="l">διὰ γὰρ ζευγνῦσʼ ἡμᾶς πατρίων</l>
<l part="N" TEIform="l">μελάθρων μητρὸς φόνιοι κατάραι.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="1325" part="N" TEIform="l">βάλε, πρόσπτυξον σῶμα: θανόντος δʼ</l>
<l part="N" TEIform="l">ὡς ἐπὶ τύμβῳ καταθρήνησον.</l>
</sp>
<sp TEIform="sp">
<speaker TEIform="speaker">Διόσκουροι</speaker>
<l part="N" TEIform="l">φεῦ φεῦ: δεινὸν τόδʼ ἐγηρύσω</l>
<l part="N" TEIform="l">καὶ θεοῖσι κλύειν.</l>
<l part="N" TEIform="l">ἔνι γὰρ κἀμοὶ τοῖς τʼ οὐρανίδαις</l>
<l n="1330" part="N" TEIform="l">οἶκτοι θνητῶν πολυμόχθων.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">οὐκέτι σʼ ὄψομαι.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">οὐδʼ ἐγὼ ἐς σὸν βλέφαρον πελάσω.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">τάδε λοίσθιά μοι προσφθέγματά σου.</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">ὦ χαῖρε, πόλις:</l>
<l n="1335" part="N" TEIform="l">χαίρετε δʼ ὑμεῖς πολλά, πολίτιδες.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l part="N" TEIform="l">ὦ πιστοτάτη, στείχεις ἤδη;</l>
</sp>
<sp TEIform="sp">
<speaker TEIform="speaker">Ἠλέκτρα</speaker>
<l part="N" TEIform="l">στείχω βλέφαρον τέγγουσʼ ἁπαλόν.</l>
</sp>
<sp TEIform="sp">
<speaker TEIform="speaker">Ὀρέστης</speaker>
<l n="1340" part="N" TEIform="l">Πυλάδη, χαίρων ἴθι, νυμφεύου</l>
<l part="N" TEIform="l">δέμας Ἠλέκτρας.</l>
</sp>
<sp TEIform="sp">
<speaker TEIform="speaker">Διόσκουροι</speaker>
<l part="N" TEIform="l">τοῖσδε μελήσει γάμος: ἀλλὰ κύνας</l>
<l part="N" TEIform="l">τάσδʼ ὑποφεύγων στεῖχʼ ἐπʼ Ἀθηνῶν:</l>
<l part="N" TEIform="l">δεινὸν γὰρ ἴχνος βάλλουσʼ ἐπὶ σοὶ</l>
<l n="1345" part="N" TEIform="l">χειροδράκοντες χρῶτα κελαιναί,</l>
<l part="N" TEIform="l">δεινῶν ὀδυνῶν καρπὸν ἔχουσαι:</l>
<l part="N" TEIform="l">νὼ δʼ ἐπὶ πόντον Σικελὸν σπουδῇ</l>
<l part="N" TEIform="l">σῴσοντε νεῶν πρῴρας ἐνάλους.</l>
<l part="N" TEIform="l">διὰ δʼ αἰθερίας στείχοντε πλακὸς</l>
<l n="1350" part="N" TEIform="l">τοῖς μὲν μυσαροῖς οὐκ ἐπαρήγομεν,</l>
<l part="N" TEIform="l">οἷσιν δʼ ὅσιον καὶ τὸ δίκαιον</l>
<l part="N" TEIform="l">φίλον ἐν βιότῳ, τούτους χαλεπῶν</l>
<l part="N" TEIform="l">ἐκλύοντες μόχθων σῴζομεν.</l>
<l part="N" TEIform="l">οὕτως ἀδικεῖν μηδεὶς θελέτω</l>
<l n="1355" part="N" TEIform="l">μηδʼ ἐπιόρκων μέτα συμπλείτω:</l>
<l part="N" TEIform="l">θεὸς ὢν θνητοῖς ἀγορεύω.</l>
</sp>
<sp TEIform="sp">
<speaker TEIform="speaker">Χορός</speaker>
<l part="N" TEIform="l">χαίρετε: χαίρειν δʼ ὅστις δύναται</l>
<l part="N" TEIform="l">καὶ ξυντυχίᾳ μή τινι κάμνει</l>
<l part="N" TEIform="l">θνητῶν, εὐδαίμονα πράσσει.</l>
</sp>
</div2>
</div1>
</body>
</text>
</TEI.2>

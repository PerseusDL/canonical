<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="El.">Electra</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol 2.</title>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>Judith Nelson</name>
<resp>tagging</resp>
</respStmt>
<item>Basic SGML tagging</item>
</change>
<change>
<date>8/92</date>
<respStmt>
<name>Bill Merrill</name>
<resp>ed.</resp>
</respStmt>
<item>Made Speakers lower case;tagged lacunae; cut L N="0006" L N="012"  from line 328, '†L N="32" from 870; removed some caps;</item>
</change>
<change>
<date>6/95</date>
<respStmt>
<name>Lisa Cerrato</name>
<resp>ed.</resp>
</respStmt>
<item>Added speaker tags where needed.</item>
</change>
<change>
<date>10/98</date>
<respStmt>
<name>Bill Merrill</name>
<resp>ed.</resp>
</respStmt>
<item>Fixed cardbreaks at 464, 998; added line 463b.</item>
</change>
<change>
<date>23-Dec-99</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: eur.el_murray_gk.xml,v $
Revision 1.1  2013-09-13 11:17:31  balmas01
moving Greg's work-in-progress on CTS-izing greco-roman collection texts to a Work directory

Revision 1.6  2013-06-13 12:41:23  gcrane
tagging now should be compatible with CTS

Revision 1.5  2012-02-14 18:12:30  ajones06
Standardized and in a few cases added in header info.

Revision 1.4  2011-09-07 13:57:46  rsingh04 adding rend=displayNum to lb tags

Revision 1.3  2011-03-30 17:16:22  gcrane small fixes

Revision 1.2  2011-01-13 03:38:25  gcrane more refinements making these files SDL compatible

Revision 1.1  2010-12-25 19:01:41  gcrane our existing files but with L tags converted to LB milestones --

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:27  packel removed stray item tags

Revision 1.1  2005/07/25 14:33:42  packel
Converted to XML

Revision 1.9  2004/04/21 20:27:27  mimno added card 1s

Revision 1.8  2003/09/09 18:02:08  amahoney put spaces around em-dash entity so as not to confuse morphology stuff

Revision 1.7  2003/07/01 22:16:09  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/03/04 20:34:32  dasmith
Added separate funder entity to TEI header.

Revision 1.5  2000/02/17 15:51:39  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.4  1999/12/23 20:06:51  amahoney convert to P3

</item>
</change>
</revisionDesc>
</teiHeader>
<text lang="greek">
<body>
<div1 type="episode">
<milestone ed="p" n="1" unit="card"/>
<sp n="*au)tourgo/s">
<speaker>Αὐτουργός</speaker>
<l>ὦ γῆς παλαιὸν ἄργος, Ἰνάχου ῥοαί,</l>
<l>ὅθεν ποτʼ ἄρας ναυσὶ χιλίαις Ἄρη</l>
<l>ἐς γῆν ἔπλευσε Τρῳάδʼ Ἀγαμέμνων ἄναξ.</l>
<l>κτείνας δὲ τὸν κρατοῦντʼ ἐν Ἰλιάδι χθονὶ</l>
<l n="5">Πρίαμον, ἑλών τε Δαρδάνου κλεινὴν πόλιν,</l>
<l>ἀφίκετʼ ἐς τόδʼ Ἄργος, ὑψηλῶν δʼ ἐπὶ</l>
<l>ναῶν ἔθηκε σκῦλα πλεῖστα βαρβάρων.</l>
<l>κἀκεῖ μὲν εὐτύχησεν· ἐν δὲ δώμασι</l>
<l>θνῄσκει γυναικὸς πρὸς Κλυταιμήστρας δόλῳ</l>
<l n="10">καὶ τοῦ Θυέστου παιδὸς Αἰγίσθου χερί.</l>
<l>χὣ μὲν παλαιὰ σκῆπτρα Ταντάλου λιπὼν</l>
<l>ὄλωλεν, Αἴγισθος δὲ βασιλεύει χθονός,</l>
<l>ἄλοχον ἐκείνου Τυνδαρίδα κόρην ἔχων.</l>
<l>οὓς δʼ ἐν δόμοισιν ἔλιφʼ ὅτʼ ἐς Τροίαν ἔπλει,</l>
<l n="15">ἄρσενά τʼ Ὀρέστην θῆλύ τʼ Ἠλέκτρας θάλος,</l>
<l>τὸν μὲν πατρὸς γεραιὸς ἐκκλέπτει τροφεὺς</l>
<l>μέλλοντʼ Ὀρέστην χερὸς ὑπʼ Αἰγίσθου θανεῖν</l>
<l>Στροφίῳ τʼ ἔδωκε Φωκέων ἐς γῆν τρέφειν·</l>
<l>ἣ δʼ ἐν δόμοις ἔμεινεν Ἠλέκτρα πατρός,</l>
<l n="20">ταύτην ἐπειδὴ θαλερὸς εἶχʼ ἥβης χρόνος,</l>
<l>μνηστῆρες ᾔτουν Ἑλλάδος πρῶτοι χθονός.</l>
<l>δείσας δὲ μή τῳ παῖδʼ ἀριστέων τέκοι</l>
<l>Ἀγαμέμνονος ποινάτορʼ, εἶχεν ἐν δόμοις</l>
<l>Αἴγισθος οὐδʼ ἥρμοζε νυμφίῳ τινί.</l>
<l n="25">
<milestone ed="P" unit="para"/>ἐπεὶ δὲ καὶ τοῦτʼ ἦν φόβου πολλοῦ πλέων,</l>
<l>μή τῳ λαθραίως τέκνα γενναίῳ τέκοι,</l>
<l>κτανεῖν σφε βουλεύσαντος, ὠμόφρων ὅμως</l>
<l>μήτηρ νιν ἐξέσῳσεν Αἰγίσθου χερός.</l>
<l>ἐς μὲν γὰρ ἄνδρα σκῆψιν εἶχʼ ὀλωλότα,</l>
<l n="30">παίδων δʼ ἔδεισε μὴ φθονηθείη φόνῳ.</l>
<l>ἐκ τῶνδε δὴ τοιόνδʼ ἐμηχανήσατο</l>
<l>Αἴγισθος· ὃς μὲν γῆς ἀπηλλάχθη φυγὰς</l>
<l>Ἀγαμέμνονος παῖς, χρυσὸν εἶφʼ ὃς ἂν κτάνῃ,</l>
<l>ἡμῖν δὲ δὴ δίδωσιν Ἠλέκτραν ἔχειν</l>
<l n="35">δάμαρτα, πατέρων μὲν Μυκηναίων ἄπο</l>
<l>γεγῶσιν — οὐ δὴ τοῦτό γʼ ἐξελέγχομαι·</l>
<l>λαμπροὶ γὰρ ἐς γένος γε, χρημάτων δὲ δὴ</l>
<l>πένητες, ἔνθεν ηὑγένειʼ ἀπόλλυται — </l>
<l>ὡς ἀσθενεῖ δοὺς ἀσθενῆ λάβοι φόβον.</l>
<l n="40">εἰ γάρ νιν ἔσχεν ἀξίωμʼ ἔχων ἀνήρ,</l>
<l>εὕδοντʼ ἂν ἐξήγειρε τὸν Ἀγαμέμνονος</l>
<l>φόνον δίκη τʼ ἂν ἦλθεν Αἰγίσθῳ τότε.</l>
<l>ἣν οὔποθʼ ἁνὴρ ὅδε — σύνοιδέ μοι Κύπρις — </l>
<l>ᾔσχυνεν εὐνῇ· παρθένος δʼ ἔτʼ ἐστὶ δή.</l>
<l n="45">αἰσχύνομαι γὰρ ὀλβίων ἀνδρῶν τέκνα</l>
<l>λαβὼν ὑβρίζειν, οὐ κατάξιος γεγώς.</l>
<l>στένω δὲ τὸν λόγοισι κηδεύοντʼ ἐμοὶ</l>
<l>ἄθλιον Ὀρέστην, εἴ ποτʼ εἰς Ἄργος μολὼν</l>
<l>γάμους ἀδελφῆς δυστυχεῖς ἐσόψεται.</l>
<milestone ed="p" n="50" unit="card"/>
<l n="50">
<milestone ed="P" unit="para"/>ὅστις δέ μʼ εἶναί φησι μῶρον, εἰ λαβὼν</l>
<l>νέαν ἐς οἴκους παρθένον μὴ θιγγάνω,</l>
<l>γνώμης πονηροῖς κανόσιν ἀναμετρούμενος</l>
<l>τὸ σῶφρον ἴστω καὐτὸς αὖ τοιοῦτος ὤν.</l>
</sp>
<sp>
<speaker>Ἠλέκτρα</speaker>
<l>ὦ νὺξ μέλαινα, χρυσέων ἄστρων τροφέ,</l>
<l n="55">ἐν ᾗ τόδʼ ἄγγος τῷδʼ ἐφεδρεῦον κάρᾳ</l>
<l>φέρουσα πηγὰς ποταμίας μετέρχομαι — </l>
<l>οὐ δή τι χρείας ἐς τοσόνδʼ ἀφιγμένη,</l>
<l>ἀλλʼ ὡς ὕβριν δείξωμεν Αἰγίσθου θεοῖς — </l>
<l>γόους τʼ ἀφίημʼ αἰθέρʼ ἐς μέγαν πατρί.</l>
<l n="60">ἡ γὰρ πανώλης Τυνδαρίς, μήτηρ ἐμή,</l>
<l>ἐξέβαλέ μʼ οἴκων, χάριτα τιθεμένη πόσει·</l>
<l>τεκοῦσα δʼ ἄλλους παῖδας Αἰγίσθῳ πάρα</l>
<l>πάρεργʼ Ὀρέστην κἀμὲ ποιεῖται δόμων — </l>
</sp>
<sp>
<speaker>Αὐτουργός</speaker>
<l>τί γὰρ τάδʼ, ὦ δύστηνʼ, ἐμὴν μοχθεῖς χάριν</l>
<l n="65">πόνους ἔχουσα, πρόσθεν εὖ τεθραμμένη,</l>
<l>καὶ ταῦτʼ ἐμοῦ λέγοντος οὐκ ἀφίστασαι;</l>
</sp>
<sp>
<speaker>Ἠλέκτρα</speaker>
<l>ἐγώ σʼ ἴσον θεοῖσιν ἡγοῦμαι φίλον·</l>
<l>ἐν τοῖς ἐμοῖς γὰρ οὐκ ἐνύβρισας κακοῖς.</l>
<l>μεγάλη δὲ θνητοῖς μοῖρα συμφορᾶς κακῆς</l>
<l n="70">ἰατρὸν εὑρεῖν, ὡς ἐγὼ σὲ λαμβάνω.</l>
<l>δεῖ δή με κἀκέλευστον εἰς ὅσον σθένω</l>
<l>μόχθου ʼπικουφίζουσαν, ὡς ῥᾷον φέρῃς,</l>
<l>συνεκκομίζειν σοι πόνους. ἅλις δʼ ἔχεις</l>
<l>τἄξωθεν ἔργα· τἀν δόμοις δʼ ἡμᾶς χρεὼν</l>
<l n="75">ἐξευτρεπίζειν. εἰσιόντι δʼ ἐργάτῃ</l>
<l>θύραθεν ἡδὺ τἄνδον εὑρίσκειν καλῶς.</l>
</sp>
<sp>
<speaker>Αὐτουργός</speaker>
<l>εἴ τοι δοκεῖ σοι, στεῖχε· καὶ γὰρ οὐ πρόσω</l>
<l>πηγαὶ μελάθρων τῶνδʼ. ἐγὼ δʼ ἅμʼ ἡμέρᾳ</l>
<l>βοῦς εἰς ἀρούρας ἐσβαλὼν σπερῶ γύας.</l>
<l n="80">ἀργὸς γὰρ οὐδεὶς θεοὺς ἔχων ἀνὰ στόμα</l>
<l>βίον δύναιτʼ ἂν ξυλλέγειν ἄνευ πόνου.</l>
</sp>
<milestone ed="p" n="82" unit="card"/>
<sp>
<speaker>Ὀρέστης</speaker>
<l>Πυλάδη, σὲ γὰρ δὴ πρῶτον ἀνθρώπων ἐγὼ</l>
<l>πιστὸν νομίζω καὶ φίλον ξένον τʼ ἐμοί·</l>
<l>μόνος δʼ Ὀρέστην τόνδʼ ἐθαύμαζες φίλων,</l>
<l n="85">πράσσονθʼ ἃ πράσσω δείνʼ ὑπʼ Αἰγίσθου παθών,</l>
<l>ὅς μου κατέκτα πατέρα — χἡ πανώλεθρος</l>
<l>μήτηρ. ἀφῖγμαι δʼ ἐκ θεοῦ μυστηρίων</l>
<l>Ἀργεῖον οὖδας οὐδενὸς ξυνειδότος,</l>
<l>φόνον φονεῦσι πατρὸς ἀλλάξων ἐμοῦ.</l>
<l n="90">νυκτὸς δὲ τῆσδε πρὸς τάφον μολὼν πατρὸς</l>
<l>δάκρυά τʼ ἔδωκα καὶ κόμης ἀπηρξάμην</l>
<l>πυρᾷ τʼ ἐπέσφαξʼ αἷμα μηλείου φόνου,</l>
<l>λαθὼν τυράννους οἳ κρατοῦσι τῆσδε γῆς.</l>
<l>καὶ τειχέων μὲν ἐντὸς οὐ βαίνω πόδα,</l>
<l n="95">δυοῖν δʼ ἅμιλλαν ξυντιθεὶς ἀφικόμην</l>
<l>πρὸς τέρμονας γῆς τῆσδʼ, ἵνʼ ἐκβάλω ποδὶ</l>
<l>ἄλλην ἐπʼ αἶαν, εἴ μέ τις γνοίη σκοπῶν,</l>
<l>ζητῶν τʼ ἀδελφήν· φασὶ γάρ νιν ἐν γάμοις</l>
<l>ζευχθεῖσαν οἰκεῖν οὐδὲ παρθένον μένειν·</l>
<l n="100">ὡς συγγένωμαι καὶ φόνου ξυνεργάτιν</l>
<l>λαβὼν τά γʼ εἴσω τειχέων σαφῶς μάθω.</l>
<l>
<milestone ed="P" unit="para"/>νῦν οὖν — ἕως γὰρ λευκὸν ὄμμʼ ἀναίρεται — </l>
<l>ἔξω τρίβου τοῦδʼ ἴχνος ἀλλαξώμεθα.</l>
<l>ἢ γάρ τις ἀροτὴρ ἤ τις οἰκέτις γυνὴ</l>
<l n="105">φανήσεται νῷν, ἥντινʼ ἱστορήσομεν</l>
<l>εἰ τούσδε ναίει σύγγονος τόπους ἐμή.</l>
<l>ἀλλʼ — εἰσορῶ γὰρ τήνδε προσπόλον τινά,</l>
<l>πηγαῖον ἄχθος ἐν κεκαρμένῳ κάρᾳ</l>
<l>φέρουσαν — ἑζώμεσθα κἀκπυθώμεθα</l>
<l n="110">δούλης γυναικός, ἤν τι δεξώμεσθʼ ἔπος</l>
<l>ἐφʼ οἷσι, Πυλάδη, τήνδʼ ἀφίγμεθα χθόνα.</l>
<milestone ed="p" n="112" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Ἠλέκτρα</speaker>
<l>σύντεινʼ — ὥρα — ποδὸς ὁρμάν· ὤ,</l>
<l>ἔμβα, ἔμβα κατακλαίουσα·</l>
<l>ἰώ μοί μοι.</l>
<l n="115">ἐγενόμαν Ἀγαμέμνονος</l>
<l>καί μʼ ἔτεκεν Κλυταιμήστρα</l>
<l>στυγνὰ Τυνδάρεω κόρα,</l>
<l>κικλήσκουσι δέ μʼ ἀθλίαν</l>
<l>Ἠλέκτραν πολιῆται.</l>
<l n="120">φεῦ φεῦ σχετλίων πόνων</l>
<l>καὶ στυγερᾶς ζόας.</l>
<l>ὦ πάτερ, σὺ δʼ ἐν Ἀΐδα</l>
<l>κεῖσαι, σᾶς ἀλόχου σφαγαῖς</l>
<l>Αἰγίσθου τʼ, Ἀγάμεμνον.</l>
</sp>
<milestone ed="p" n="125" unit="card"/>
</div2>
<div2 type="mesode">
<sp>
<speaker>Ἠλέκτρα</speaker>
<l n="125">ἴθι τὸν αὐτὸν ἔγειρε γόον,</l>
<l>ἄναγε πολύδακρυν ἁδονάν.</l>
</sp>
<milestone ed="p" n="127" unit="card"/>
</div2>
<div2 type="antistrophe" n="1">
<sp>
<speaker>Ἠλέκτρα</speaker>
<l>σύντεινʼ — ὥρα — ποδὸς ὁρμάν· ὤ,</l>
<l>ἔμβα, ἔμβα, κατακλαίουσα·</l>
<l>ἰώ μοί μοι.</l>
<l n="130">τίνα πόλιν, τίνα δʼ οἶκον, ὦ</l>
<l>τλᾶμον σύγγονʼ, ἀλατεύεις</l>
<l>οἰκτρὰν ἐν θαλάμοις λιπὼν</l>
<l>πατρῴοις ἐπὶ συμφοραῖς</l>
<l>ἀλγίσταισιν ἀδελφάν;</l>
<l n="135">ἔλθοις τῶνδε πόνων ἐμοὶ</l>
<l>τᾷ μελέᾳ λυτήρ,</l>
<l>ὦ Ζεῦ Ζεῦ, πατρί θʼ αἱμάτων</l>
<l>ἐχθίστων ἐπίκουρος, Ἄρ-</l>
<l>γει κέλσας πόδʼ ἀλάταν.</l>
</sp>
<milestone ed="p" n="140" unit="card"/>
</div2>
<div2 type="strophe" n="2">
<sp>
<speaker>Ἠλέκτρα</speaker>
<l n="140">θὲς τόδε τεῦχος ἐμῆς ἀπὸ κρατὸς ἑ-</l>
<l>λοῦσʼ, ἵνα πατρὶ γόους νυχίους</l>
<l>ἐπορθροβοάσω,</l>
<l>ἰαχάν, Ἀΐδα μέλος,</l>
<l>Ἀΐδα, πάτερ, σοι</l>
<l>κατὰ γᾶς ἐνέπω γόους</l>
<l n="145">οἷς ἀεὶ τὸ κατʼ ἦμαρ</l>
<l>διέπομαι, κατὰ μὲν φίλαν</l>
<l>ὄνυχι τεμνομένα δέραν</l>
<l>χέρα τε κρᾶτʼ ἐπὶ κούριμον</l>
<l>τιθεμένα θανάτῳ σῷ.</l>
</sp>
<milestone ed="p" n="150" unit="card"/>
</div2>
<div2 type="mesode">
<sp>
<speaker>Ἠλέκτρα</speaker>
<l n="150">αἶ αἶ, δρύπτε κάρα·</l>
<l>οἷα δέ τις κύκνος ἀχέτας</l>
<l>ποταμίοις παρὰ χεύμασιν</l>
<l>πατέρα φίλτατον καλεῖ,</l>
<l>ὀλόμενον δολίοις βρόχων</l>
<l n="155">ἕρκεσιν, ὣς σὲ τὸν ἄθλιον,</l>
<l>πάτερ, ἐγὼ κατακλαίομαι,</l>
</sp>
<milestone ed="p" n="157" unit="card"/>
</div2>
<div2 type="antistrophe" n="2">
<sp>
<speaker>Ἠλέκτρα</speaker>
<l>λουτρὰ πανύσταθʼ ὑδρανάμενον χροῒ</l>
<l>κοίτᾳ ἐν οἰκτροτάτᾳ θανάτου.</l>
<l>ἰώ μοι, <add>ἰώ</add> μοι</l>
<l n="160">πικρᾶς μὲν πελέκεως τομᾶς</l>
<l>σᾶς, πάτερ, πικρᾶς δʼ ἐκ</l>
<l>Τροΐας ὁδίου βουλᾶς·</l>
<l>οὐ μίτραισι γυνή σε</l>
<l>δέξατʼ οὐδʼ ἐπὶ στεφάνοις,</l>
<l>ξίφεσι δʼ ἀμφιτόμοις λυγρὰν</l>
<l n="165">Αἰγίσθου λώβαν θεμένα</l>
<l>δόλιον ἔσχεν ἀκοίταν.</l>
</sp>
<milestone ed="p" n="167" unit="card"/>
</div2>
<div2 type="strophe" n="3">
<sp>
<speaker>Χορός</speaker>
<l>Ἀγαμέμνονος ὦ κόρα,</l>
<l>ἤλυθον, Ἠλέκτρα, ποτὶ</l>
<l>σὰν ἀγρότειραν αὐλάν.</l>
<l>ἔμολέ τις ἔμολεν γαλακτοπότας ἀνὴρ</l>
<l n="170">Μυκηναῖος ὀρειβάτας·</l>
<l>ἀγγέλλει δʼ ὅτι νῦν τριταί-</l>
<l>αν καρύσσουσιν θυσίαν</l>
<l>Ἀργεῖοι, πᾶσαι δὲ παρʼ Ἥ-</l>
<l>ραν μέλλουσιν παρθενικαὶ στείχειν.</l>
</sp>
<sp>
<speaker>Ἠλέκτρα</speaker>
<l n="175">οὐκ ἐπʼ ἀγλαΐαις, φίλαι,</l>
<l>θυμὸν οὐδʼ ἐπὶ χρυσέοις</l>
<l>ὅρμοις ἐκπεπόταμαι</l>
<l>τάλαινʼ, οὐδʼ ἱστᾶσα χοροὺς</l>
<l>Ἀργείαις ἅμα νύμφαις</l>
<l n="180">εἱλικτὸν κρούσω πόδʼ ἐμόν.</l>
<l>δάκρυσι νυχεύ-</l>
<l>ω, δακρύων δέ μοι μέλει</l>
<l>δειλαίᾳ τὸ κατʼ ἦμαρ.</l>
<l>σκέψαι μου πιναρὰν κόμαν</l>
<l n="185">καὶ τρύχη τάδʼ ἐμῶν πέπλων,</l>
<l>εἰ πρέποντʼ Ἀγαμέμνονος</l>
<l>κούρᾳ ʼσται βασιλείᾳ</l>
<l>τᾷ Τροίᾳ θʼ, ἃ ʼμοῦ πατέρος</l>
<l>μέμναταί ποθʼ ἁλοῦσα.</l>
</sp>
<milestone ed="p" n="190" unit="card"/>
</div2>
<div2 type="antistrophe" n="3">
<sp>
<speaker>Χορός</speaker>
<l n="190">μεγάλα θεός· ἀλλʼ ἴθι,</l>
<l>καὶ παρʼ ἐμοῦ χρῆσαι πολύ-</l>
<l>πηνα φάρεα δῦναι,</l>
<l>χρύσεά τε — χαρίσαι — προσθήματʼ ἀγλαΐας.</l>
<l>δοκεῖς τοῖσι σοῖς δακρύοις</l>
<l>μὴ τιμῶσα θεούς, κρατή-</l>
<l n="195">σειν ἐχθρῶν; οὔτοι στοναχαῖς,</l>
<l>ἀλλʼ εὐχαῖσι θεοὺς σεβί-</l>
<l>ζουσʼ ἕξεις εὐαμερίαν, ὦ παῖ.</l>
</sp>
<sp>
<speaker>Ἠλέκτρα</speaker>
<l>οὐδεὶς θεῶν ἐνοπᾶς κλύει</l>
<l>τᾶς δυσδαίμονος, οὐ παλαι-</l>
<l n="200">ῶν πατρὸς σφαγιασμῶν.</l>
<l>οἴμοι τοῦ καταφθιμένου</l>
<l>τοῦ τε ζῶντος ἀλάτα,</l>
<l>ὅς που γᾶν ἄλλαν κατέχει,</l>
<l>μέλεος ἀλαί-</l>
<l n="205">νων ποτὶ θῆσσαν ἑστίαν,</l>
<l>τοῦ κλεινοῦ πατρὸς ἐκφύς.</l>
<l>αὐτὰ δʼ ἐν χερνῆσι δόμοις</l>
<l>ναίω ψυχὰν τακομένα</l>
<l>δωμάτων πατρίων φυγάς,</l>
<l n="210">οὐρείας ἀνʼ ἐρίπνας.</l>
<l>μάτηρ δʼ ἐν λέκτροις φονίοις</l>
<l>ἄλλῳ σύγγαμος οἰκεῖ.</l>
</sp>
<milestone ed="p" n="213" unit="card"/>
</div2>
</div1>
<div1 type="episode">
<sp>
<speaker>Χορός</speaker>
<l>πολλῶν κακῶν Ἕλλησιν αἰτίαν ἔχει</l>
<l>σῆς μητρὸς Ἑλένη σύγγονος δόμοις τε σοῖς.</l>
</sp>
<sp>
<speaker>Ἠλέκτρα</speaker>
<l n="215">οἴμοι, γυναῖκες, ἐξέβην θρηνημάτων.</l>
<l>ξένοι τινὲς παρʼ οἶκον οἵδʼ ἐφεστίους</l>
<l>εὐνὰς ἔχοντες ἐξανίστανται λόχου·</l>
<l>φυγῇ σὺ μὲν κατʼ οἶμον, ἐς δόμους δʼ ἐγὼ</l>
<l>φῶτας κακούργους ἐξαλύξωμεν ποδί.</l>
</sp>
<sp>
<speaker>Ὀρέστης</speaker>
<l n="220">μένʼ, ὦ τάλαινα· μὴ τρέσῃς ἐμὴν χέρα.</l>
</sp>
<sp>
<speaker>Ἠλέκτρα</speaker>
<l>ὦ Φοῖβʼ Ἄπολλον· προσπίτνω σε μὴ θανεῖν.</l>
</sp>
<sp>
<speaker>Ὀρέστης</speaker>
<l>ἄλλους κτάνοιμι μᾶλλον ἐχθίους σέθεν.</l>
</sp>
<sp>
<speaker>Ἠλέκτρα</speaker>
<l>ἄπελθε, μὴ ψαῦʼ ὧν σε μὴ ψαύειν χρεών.</l>
</sp>
<sp>
<speaker>Ὀρέστης</speaker>
<l>οὐκ ἔσθʼ ὅτου θίγοιμʼ ἂν ἐνδικώτερον.</l>
</sp>
<sp>
<speaker>Ἠλέκτρα</speaker>
<l n="225">καὶ πῶς ξιφήρης πρὸς δόμοις λοχᾷς ἐμοῖς;</l>
</sp>
<sp>
<speaker>Ὀρέστης</speaker>
<l>μείνασʼ ἄκουσον, καὶ τάχʼ οὐκ ἄλλως ἐρεῖς.</l>
</sp>
<sp>
<speaker>Ἠλέκτρα</speaker>
<l>ἕστηκα· πάντως δʼ εἰμὶ σή· κρείσσων γὰρ εἶ.</l>
</sp>
<sp>
<speaker>Ὀρέστης</speaker>
<l>ἥκω φέρων σοι σοῦ κασιγνήτου λόγους.</l>
</sp>
<sp>
<speaker>Ἠλέκτρα</speaker>
<l>ὦ φίλτατʼ, ἆρα ζῶντος ἢ τεθνηκότος;</l>
</sp>
<sp>
<speaker>Ὀρέστης</speaker>
<l n="230">ζῇ· πρῶτα γάρ σοι τἀγάθʼ ἀγγέλλειν θέλω.</l>
</sp>
<sp>
<speaker>Ἠλέκτρα</speaker>
<l>εὐδαιμονοίης, μισθὸν ἡδίστων λόγων.</l>
</sp>
<sp>
<speaker>Ὀρέστης</speaker>
<l>κοινῇ δίδωμι τοῦτο νῷν ἀμφοῖν ἔχειν.</l>
</sp>
<sp>
<speaker>Ἠλέκτρα</speaker>
<l>ποῦ γῆς ὁ τλήμων τλήμονας φυγὰς ἔχων;</l>
</sp>
<sp>
<speaker>Ὀρέστης</speaker>
<l>οὐχ ἕνα νομίζων φθείρεται πόλεως νόμον.</l>
</sp>
<sp>
<speaker>Ἠλέκτρα</speaker>
<l n="235">οὔ που σπανίζων τοῦ καθʼ ἡμέραν βίου;</l>
</sp>
<sp>
<speaker>Ὀρέστης</speaker>
<l>ἔχει μέν, ἀσθενὴς δὲ δὴ φεύγων ἀνήρ.</l>
</sp>
<sp>
<speaker>Ἠλέκτρα</speaker>
<l>λόγον δὲ δὴ τίνʼ ἦλθες ἐκ κείνου φέρων;</l>
</sp>
<sp>
<speaker>Ὀρέστης</speaker>
<l>εἰ ζῇς, ὅπως τε ζῶσα συμφορᾶς ἔχεις.</l>
</sp>
<sp>
<speaker>Ἠλέκτρα</speaker>
<l>οὐκοῦν ὁρᾷς μου πρῶτον ὡς ξηρὸν δέμας.</l>
</sp>
<sp>
<speaker>Ὀρέστης</speaker>
<l n="240">λύπαις γε συντετηκός, ὥστε με στένειν.</l>
</sp>
<sp>
<speaker>Ἠλέκτρα</speaker>
<l>καὶ κρᾶτα πλόκαμόν τʼ ἐσκυθισμένον ξυρῷ.</l>
</sp>
<sp>
<speaker>Ὀρέστης</speaker>
<l>δάκνει σʼ ἀδελφὸς ὅ τε θανὼν ἴσως πατήρ.</l>
</sp>
<sp>
<speaker>Ἠλέκτρα</speaker>
<l>οἴμοι, τί γάρ μοι τῶνδέ γʼ ἐστὶ φίλτερον;</l>
</sp>
<sp>
<speaker>Ὀρέστης</speaker>
<l>φεῦ φεῦ· τί δαὶ σὺ σῷ κασιγνήτῳ, δοκεῖς;</l>
</sp>
<sp>
<speaker>Ἠλέκτρα</speaker>
<l n="245">ἀπὼν ἐκεῖνος, οὐ παρὼν ἡμῖν φίλος.</l>
</sp>
<sp>
<speaker>Ὀρέστης</speaker>
<l>ἐκ τοῦ δὲ ναίεις ἐνθάδʼ ἄστεως ἑκάς;</l>
</sp>
<sp>
<speaker>Ἠλέκτρα</speaker>
<l>ἐγημάμεσθʼ, ὦ ξεῖνε, θανάσιμον γάμον.</l>
</sp>
<sp>
<speaker>Ὀρέστης</speaker>
<l>ᾤμωξʼ ἀδελφὸν σόν. Μυκηναίων τίνι;</l>
</sp>
<sp>
<speaker>Ἠλέκτρα</speaker>
<l>οὐχ ᾧ πατήρ μʼ ἤλπιζεν ἐκδώσειν ποτέ.</l>
</sp>
<sp>
<speaker>Ὀρέστης</speaker>
<l n="250">εἴφʼ, ὡς ἀκούσας σῷ κασιγνήτῳ λέγω.</l>
</sp>
<sp>
<speaker>Ἠλέκτρα</speaker>
<l>ἐν τοῖσδʼ ἐκείνου τηλορὸς ναίω δόμοις.</l>
</sp>
<sp>
<speaker>Ὀρέστης</speaker>
<l>σκαφεύς τις ἢ βουφορβὸς ἄξιος δόμων.</l>
</sp>
<sp>
<speaker>Ἠλέκτρα</speaker>
<l>πένης ἀνὴρ γενναῖος ἔς τʼ ἔμʼ εὐσεβής.</l>
</sp>
<sp>
<speaker>Ὀρέστης</speaker>
<l>ἡ δʼ εὐσέβεια τίς πρόσεστι σῷ πόσει;</l>
</sp>
<sp>
<speaker>Ἠλέκτρα</speaker>
<l n="255">οὐπώποτʼ εὐνῆς τῆς ἐμῆς ἔτλη θιγεῖν.</l>
</sp>
<sp>
<speaker>Ὀρέστης</speaker>
<l>ἅγνευμʼ ἔχων τι θεῖον ἤ σʼ ἀπαξιῶν;</l>
</sp>
<sp>
<speaker>Ἠλέκτρα</speaker>
<l>γονέας ὑβρίζειν τοὺς ἐμοὺς οὐκ ἠξίου.</l>
</sp>
<sp>
<speaker>Ὀρέστης</speaker>
<l>καὶ πῶς γάμον τοιοῦτον οὐχ ἥσθη λαβών;</l>
</sp>
<sp>
<speaker>Ἠλέκτρα</speaker>
<l>οὐ κύριον τὸν δόντα μʼ ἡγεῖται, ξένε.</l>
</sp>
<sp>
<speaker>Ὀρέστης</speaker>
<l n="260">ξυνῆκʼ· Ὀρέστῃ μή ποτʼ ἐκτείσῃ δίκην.</l>
</sp>
<sp>
<speaker>Ἠλέκτρα</speaker>
<l>τοῦτʼ αὐτὸ ταρβῶν, πρὸς δὲ καὶ σώφρων ἔφυ.</l>
<milestone ed="p" n="262" unit="card"/>
</sp>
<sp>
<speaker>Ὀρέστης</speaker>
<l>φεῦ·</l>
<l>γενναῖον ἄνδρʼ ἔλεξας, εὖ τε δραστέον.</l>
</sp>
<sp>
<speaker>Ἠλέκτρα</speaker>
<l>εἰ δή ποθʼ ἥξει γʼ ἐς δόμους ὁ νῦν ἀπών.</l>
</sp>
<sp>
<speaker>Ὀρέστης</speaker>
<l>μήτηρ δέ σʼ ἡ τεκοῦσα ταῦτʼ ἠνέσχετο;</l>
</sp>
<sp>
<speaker>Ἠλέκτρα</speaker>
<l n="265">γυναῖκες ἀνδρῶν, ὦ ξένʼ, οὐ παίδων φίλαι.</l>
</sp>
<sp>
<speaker>Ὀρέστης</speaker>
<l>τίνος δέ σʼ οὕνεχʼ ὕβρισʼ Αἴγισθος τάδε;</l>
</sp>
<sp>
<speaker>Ἠλέκτρα</speaker>
<l>τεκεῖν μʼ ἐβούλετʼ ἀσθενῆ, τοιῷδε δούς.</l>
</sp>
<sp>
<speaker>Ὀρέστης</speaker>
<l>ὡς δῆθε παῖδας μὴ τέκοις ποινάτορας;</l>
</sp>
<sp>
<speaker>Ἠλέκτρα</speaker>
<l>τοιαῦτʼ ἐβούλευσʼ· ὧν ἐμοὶ δοίη δίκην.</l>
</sp>
<sp>
<speaker>Ὀρέστης</speaker>
<l n="270">οἶδεν δέ σʼ οὖσαν παρθένον μητρὸς πόσις;</l>
</sp>
<sp>
<speaker>Ἠλέκτρα</speaker>
<l>οὐκ οἶδε· σιγῇ τοῦθʼ ὑφαιρούμεσθά νιν.</l>
</sp>
<sp>
<speaker>Ὀρέστης</speaker>
<l>αἵδʼ οὖν φίλαι σοι τούσδʼ ἀκούουσιν λόγους;</l>
</sp>
<sp>
<speaker>Ἠλέκτρα</speaker>
<l>ὥστε στέγειν γε τἀμὰ καὶ σʼ ἔπη καλῶς.</l>
</sp>
<sp>
<speaker>Ὀρέστης</speaker>
<l>τί δῆτʼ Ὀρέστης πρὸς τόδʼ, Ἄργος ἢν μόλῃ;</l>
</sp>
<sp>
<speaker>Ἠλέκτρα</speaker>
<l n="275">ἤρου τόδʼ; αἰσχρόν γʼ εἶπας· οὐ γὰρ νῦν ἀκμή;</l>
</sp>
<sp>
<speaker>Ὀρέστης</speaker>
<l>ἐλθὼν δὲ δὴ πῶς φονέας ἂν κτάνοι πατρός;</l>
</sp>
<sp>
<speaker>Ἠλέκτρα</speaker>
<l>τολμῶν ὑπʼ ἐχθρῶν οἷʼ ἐτολμήθη πατήρ.</l>
</sp>
<sp>
<speaker>Ὀρέστης</speaker>
<l>ἦ καὶ μετʼ αὐτοῦ μητέρʼ ἂν τλαίης κτανεῖν;</l>
</sp>
<sp>
<speaker>Ἠλέκτρα</speaker>
<l>ταὐτῷ γε πελέκει τῷ πατὴρ ἀπώλετο.</l>
</sp>
<sp>
<speaker>Ὀρέστης</speaker>
<l n="280">λέγω τάδʼ αὐτῷ, καὶ βέβαια τἀπὸ σοῦ;</l>
</sp>
<sp>
<speaker>Ἠλέκτρα</speaker>
<l>θάνοιμι μητρὸς αἷμʼ ἐπισφάξασʼ ἐμῆς.</l>
</sp>
<sp>
<speaker>Ὀρέστης</speaker>
<l>φεῦ·</l>
<l>εἴθʼ ἦν Ὀρέστης πλησίον κλύων τάδε.</l>
</sp>
<sp>
<speaker>Ἠλέκτρα</speaker>
<l>ἀλλʼ, ὦ ξένʼ, οὐ γνοίην ἂν εἰσιδοῦσά νιν.</l>
</sp>
<sp>
<speaker>Ὀρέστης</speaker>
<l>νέα γάρ, οὐδὲν θαῦμʼ, ἀπεζεύχθης νέου.</l>
</sp>
<sp>
<speaker>Ἠλέκτρα</speaker>
<l n="285">εἷς ἂν μόνος νιν τῶν ἐμῶν γνοίη φίλων.</l>
</sp>
<sp>
<speaker>Ὀρέστης</speaker>
<l>ἆρʼ ὃν λέγουσιν αὐτὸν ἐκκλέψαι φόνου;</l>
</sp>
<sp>
<speaker>Ἠλέκτρα</speaker>
<l>πατρός γε παιδαγωγὸς ἀρχαῖος γέρων.</l>
</sp>
<sp>
<speaker>Ὀρέστης</speaker>
<l>ὁ κατθανὼν δὲ σὸς πατὴρ τύμβου κυρεῖ;</l>
</sp>
<sp>
<speaker>Ἠλέκτρα</speaker>
<l>ἔκυρσεν ὡς ἔκυρσεν, ἐκβληθεὶς δόμων.</l>
</sp>
<sp>
<speaker>Ὀρέστης</speaker>
<l n="290">οἴμοι, τόδʼ οἷον εἶπας· — αἴσθησις γὰρ οὖν</l>
<l>κἀκ τῶν θυραίων πημάτων δάκνει βροτούς.</l>
<l>λέξον δʼ, ἵνʼ εἰδὼς σῷ κασιγνήτῳ φέρω</l>
<l>λόγους ἀτερπεῖς, ἀλλʼ ἀναγκαίους κλύειν.</l>
<l>ἔνεστι δʼ οἶκτος ἀμαθίᾳ μὲν οὐδαμοῦ,</l>
<l n="295">σοφοῖσι δʼ ἀνδρῶν· καὶ γὰρ οὐδʼ ἀζήμιον</l>
<l>γνώμην ἐνεῖναι τοῖς σοφοῖς λίαν σοφήν.</l>
</sp>
<sp>
<speaker>Χορός</speaker>
<l>κἀγὼ τὸν αὐτὸν τῷδʼ ἔρον ψυχῆς ἔχω.</l>
<l>πρόσω γὰρ ἄστεως οὖσα τἀν πόλει κακὰ</l>
<l>οὐκ οἶδα, νῦν δὲ βούλομαι κἀγὼ μαθεῖν.</l>
<milestone ed="p" n="300" unit="card"/>
</sp>
<sp>
<speaker>Ἠλέκτρα</speaker>
<l n="300">λέγοιμʼ ἄν, εἰ χρή — χρὴ δὲ πρὸς φίλον λέγειν — </l>
<l>τύχας βαρείας τὰς ἐμὰς κἀμοῦ πατρός.</l>
<l>ἐπεὶ δὲ κινεῖς μῦθον, ἱκετεύω, ξένε,</l>
<l>ἄγγελλʼ Ὀρέστῃ τἀμὰ καὶ κείνου κακά,</l>
<l>πρῶτον μὲν οἵοις ἐν πέπλοις αὐλίζομαι,</l>
<l n="305">πίνῳ θʼ ὅσῳ βέβριθʼ, ὑπὸ στέγαισί τε</l>
<l>οἵαισι ναίω βασιλικῶν ἐκ δωμάτων,</l>
<l>αὐτὴ μὲν ἐκμοχθοῦσα κερκίσιν πέπλους,</l>
<l>ἢ γυμνὸν ἕξω σῶμα κἀστερήσομαι,</l>
<l>αὐτὴ δὲ πηγὰς ποταμίους φορουμένη,</l>
<l n="310">ἀνέορτος ἱερῶν καὶ χορῶν τητωμένη.</l>
<l>ἀναίνομαι γυναῖκας οὖσα παρθένος,</l>
<l>ἀναίνομαι δὲ Κάστορʼ, ᾧ πρὶν ἐς θεοὺς</l>
<l>ἐλθεῖν ἔμʼ ἐμνήστευον, οὖσαν ἐγγενῆ.</l>
<l>μήτηρ δʼ ἐμὴ Φρυγίοισιν ἐν σκυλεύμασιν</l>
<l n="315">θρόνῳ κάθηται, πρὸς δʼ ἕδραισιν Ἀσίδες</l>
<l>δμωαὶ στατίζουσʼ, ἃς ἔπερσʼ ἐμὸς πατήρ,</l>
<l>Ἰδαῖα φάρη χρυσέαις ἐζευγμέναι</l>
<l>πόρπαισιν. αἷμα δʼ ἔτι πατρὸς κατὰ στέγας</l>
<l>μέλαν σέσηπεν, ὃς δʼ ἐκεῖνον ἔκτανεν,</l>
<l n="320">ἐς ταὐτὰ βαίνων ἅρματʼ ἐκφοιτᾷ πατρί,</l>
<l>καὶ σκῆπτρʼ ἐν οἷς Ἕλλησιν ἐστρατηλάτει</l>
<l>μιαιφόνοισι χερσὶ γαυροῦται λαβών.</l>
<l>Ἀγαμέμνονος δὲ τύμβος ἠτιμασμένος</l>
<l>οὔπω χοάς ποτʼ οὐδὲ κλῶνα μυρσίνης</l>
<l n="325">ἔλαβε, πυρὰ δὲ χέρσος ἀγλαϊσμάτων.</l>
<l>μέθῃ δὲ βρεχθεὶς τῆς ἐμῆς μητρὸς πόσις</l>
<l>ὁ κλεινός, ὡς λέγουσιν, ἐνθρῴσκει τάφῳ</l>
<l n="328">πέτροις τε λεύει μνῆμα λάινον πατρός,</l>
<l>καὶ τοῦτο τολμᾷ τοὔπος εἰς ἡμᾶς λέγειν·</l>
<l n="330">ποῦ παῖς Ὀρέστης; ἆρά σοι τύμβῳ καλῶς</l>
<l>παρὼν ἀμύνει;  — ταῦτʼ ἀπὼν ὑβρίζεται.</l>
<l>
<milestone ed="P" unit="para"/>ἀλλʼ, ὦ ξένʼ, ἱκετεύω σʼ, ἀπάγγειλον τάδε.</l>
<l>πολλοὶ δʼ ἐπιστέλλουσιν, ἑρμηνεὺς δʼ ἐγώ,</l>
<l>αἱ χεῖρες ἡ γλῶσσʼ ἡ ταλαίπωρός τε φρήν,</l>
<l n="335">κάρα τʼ ἐμὸν ξυρῆκες, ὅ τʼ ἐκεῖνον τεκών.</l>
<l>αἰσχρὸν γάρ, εἰ πατὴρ μὲν ἐξεῖλεν Φρύγας,</l>
<l>ὁ δʼ ἄνδρʼ ἕνʼ εἷς ὢν οὐ δυνήσεται κτανεῖν,</l>
<l>νέος πεφυκὼς κἀξ ἀμείνονος πατρός.</l>
</sp>
<sp>
<speaker>Χορός</speaker>
<l>καὶ μὴν δέδορκα τόνδε, σὸν λέγω πόσιν,</l>
<l n="340">λήξαντα μόχθου πρὸς δόμους ὡρμημένον.</l>
<milestone ed="p" n="341" unit="card"/>
</sp>
<sp>
<speaker>Αὐτουργός</speaker>
<l>ἔα· τίνας τούσδʼ ἐν πύλαις ὁρῶ ξένους;</l>
<l>τίνος δʼ ἕκατι τάσδʼ ἐπʼ ἀγραύλους πύλας</l>
<l>προσῆλθον; ἦ ʼμοῦ δεόμενοι; γυναικί τοι</l>
<l>αἰσχρὸν μετʼ ἀνδρῶν ἑστάναι νεανιῶν.</l>
</sp>
<sp>
<speaker>Ἠλέκτρα</speaker>
<l n="345">ὦ φίλτατʼ, εἰς ὕποπτα μὴ μόλῃς ἐμοί·</l>
<l>τὸν ὄντα δʼ εἴσῃ μῦθον· οἵδε γὰρ ξένοι</l>
<l>ἥκουσʼ Ὀρέστου πρός με κήρυκες λόγων.</l>
<l>ἀλλʼ, ὦ ξένοι, σύγγνωτε τοῖς εἰρημένοις.</l>
</sp>
<sp>
<speaker>Αὐτουργός</speaker>
<l>τί φασίν; ἁνὴρ ἔστι καὶ λεύσσει φάος;</l>
</sp>
<sp>
<speaker>Ἠλέκτρα</speaker>
<l n="350">ἔστιν λόγῳ γοῦν, φασὶ δʼ οὐκ ἄπιστʼ ἐμοί.</l>
</sp>
<sp>
<speaker>Αὐτουργός</speaker>
<l>ἦ καί τι πατρὸς σῶν τε μέμνηται κακῶν;</l>
</sp>
<sp>
<speaker>Ἠλέκτρα</speaker>
<l>ἐν ἐλπίσιν ταῦτʼ· ἀσθενὴς φεύγων ἀνήρ.</l>
</sp>
<sp>
<speaker>Αὐτουργός</speaker>
<l>ἦλθον δʼ Ὀρέστου τίνʼ ἀγορεύοντες λόγον;</l>
</sp>
<sp>
<speaker>Ἠλέκτρα</speaker>
<l>σκοποὺς ἔπεμψε τούσδε τῶν ἐμῶν κακῶν.</l>
</sp>
<sp>
<speaker>Αὐτουργός</speaker>
<l n="355">οὐκοῦν τὰ μὲν λεύσσουσι, τὰ δὲ σύ που λέγεις.</l>
</sp>
<sp>
<speaker>Ἠλέκτρα</speaker>
<l>ἴσασιν, οὐδὲν τῶνδʼ ἔχουσιν ἐνδεές.</l>
</sp>
<sp>
<speaker>Αὐτουργός</speaker>
<l>οὐκοῦν πάλαι χρῆν τοῖσδʼ ἀνεπτύχθαι πύλας;</l>
<l>χωρεῖτʼ ἐς οἴκους· ἀντὶ γὰρ χρηστῶν λόγων</l>
<l>ξενίων κυρήσεθʼ, οἷʼ ἐμὸς κεύθει δόμος.</l>
<l n="360">αἴρεσθʼ, ὀπαδοί, τῶνδʼ ἔσω τεύχη δόμων.</l>
<l>καὶ μηδὲν ἀντείπητε, παρὰ φίλου φίλοι</l>
<l>μολόντες ἀνδρός· καὶ γὰρ εἰ πένης ἔφυν,</l>
<l>οὔτοι τό γʼ ἦθος δυσγενὲς παρέξομαι.</l>
<milestone ed="p" n="364" unit="card"/>
</sp>
<sp>
<speaker>Ὀρέστης</speaker>
<l>πρὸς θεῶν, ὅδʼ ἁνὴρ ὃς συνεκκλέπτει γάμους</l>
<l n="365">τοὺς σούς, Ὀρέστην οὐ καταισχύνειν θέλων;</l>
</sp>
<sp>
<speaker>Ἠλέκτρα</speaker>
<l>οὗτος κέκληται πόσις ἐμὸς τῆς ἀθλίας.</l>
</sp>
<sp>
<speaker>Ὀρέστης</speaker>
<l>φεῦ·</l>
<l>οὐκ ἔστʼ ἀκριβὲς οὐδὲν εἰς εὐανδρίαν·</l>
<l>ἔχουσι γὰρ ταραγμὸν αἱ φύσεις βροτῶν.</l>
<l>ἤδη γὰρ εἶδον ἄνδρα γενναίου πατρὸς</l>
<l n="370">τὸ μηδὲν ὄντα, χρηστά τʼ ἐκ κακῶν τέκνα,</l>
<l>λιμόν τʼ ἐν ἀνδρὸς πλουσίου φρονήματι,</l>
<l>γνώμην τε μεγάλην ἐν πένητι σώματι.</l>
<l>πῶς οὖν τις αὐτὰ διαλαβὼν ὀρθῶς κρινεῖ;</l>
<l>πλούτῳ; πονηρῷ τἄρα χρήσεται κριτῇ.</l>
<l n="375">ἢ τοῖς ἔχουσι μηδέν; ἀλλʼ ἔχει νόσον</l>
<l>πενία, διδάσκει δʼ ἄνδρα τῇ χρείᾳ κακόν.</l>
<l>ἀλλʼ εἰς ὅπλʼ ἔλθω; τίς δὲ πρὸς λόγχην βλέπων</l>
<l>μάρτυς γένοιτʼ ἂν ὅστις ἐστὶν ἁγαθός;</l>
<l>κράτιστον εἰκῇ ταῦτʼ ἐᾶν ἀφειμένα.</l>
<l n="380">οὗτος γὰρ ἁνὴρ οὔτʼ ἐν Ἀργείοις μέγας</l>
<l>οὔτʼ αὖ δοκήσει δωμάτων ὠγκωμένος,</l>
<l>ἐν τοῖς δὲ πολλοῖς ὤν, ἄριστος ηὑρέθη.</l>
<l>οὐ μὴ ἀφρονήσεθʼ, οἳ κενῶν δοξασμάτων</l>
<l>πλήρεις πλανᾶσθε, τῇ δʼ ὁμιλίᾳ βροτοὺς</l>
<l n="385">κρινεῖτε καὶ τοῖς ἤθεσιν τοὺς εὐγενεῖς;</l>
<l>οἱ γὰρ τοιοῦτοι καὶ πόλεις οἰκοῦσιν εὖ</l>
<l>καὶ δώμαθʼ· αἱ δὲ σάρκες αἱ κεναὶ φρενῶν</l>
<l>ἀγάλματʼ ἀγορᾶς εἰσιν. οὐδὲ γὰρ δόρυ</l>
<l>μᾶλλον βραχίων σθεναρὸς ἀσθενοῦς μένει·</l>
<l n="390">ἐν τῇ φύσει δὲ τοῦτο κἀν εὐψυχίᾳ.</l>
<l>
<milestone ed="P" unit="para"/>ἀλλʼ — ἄξιος γὰρ ὅ τε παρὼν ὅ τʼ οὐ παρὼν</l>
<l>Ἀγαμέμνονος παῖς, οὗπερ οὕνεχʼ ἥκομεν — </l>
<l>δεξώμεθʼ οἴκων καταλύσεις. χωρεῖν χρεών,</l>
<l>δμῶες, δόμων τῶνδʼ ἐντός. ὡς ἐμοὶ πένης</l>
<l n="395">εἴη πρόθυμος πλουσίου μᾶλλον ξένος.</l>
<l>αἰνῶ μὲν οὖν τοῦδʼ ἀνδρὸς ἐσδοχὰς δόμων,</l>
<l>ἐβουλόμην δʼ ἄν, εἰ κασίγνητός με σὸς</l>
<l>ἐς εὐτυχοῦντας ἦγεν εὐτυχῶν δόμους.</l>
<l>ἴσως δʼ ἂν ἔλθοι· Λοξίου γὰρ ἔμπεδοι</l>
<l n="400">χρησμοί, βροτῶν δὲ μαντικὴν χαίρειν ἐῶ.</l>
<milestone ed="p" n="401" unit="card"/>
</sp>
<sp>
<speaker>Χορός</speaker>
<l>νῦν ἢ πάροιθεν μᾶλλον, Ἠλέκτρα, χαρᾷ</l>
<l>θερμαινόμεσθα καρδίαν· ἴσως γὰρ ἂν</l>
<l>μόλις προβαίνουσʼ ἡ τύχη σταίη καλῶς.</l>
</sp>
<sp>
<speaker>Ἠλέκτρα</speaker>
<l>ὦ τλῆμον, εἰδὼς δωμάτων χρείαν σέθεν</l>
<l n="405">τί τούσδʼ ἐδέξω μείζονας σαυτοῦ ξένους;</l>
</sp>
<sp>
<speaker>Αὐτουργός</speaker>
<l>τί δʼ; εἴπερ εἰσὶν ὡς δοκοῦσιν εὐγενεῖς,</l>
<l>οὐκ ἔν τε μικροῖς ἔν τε μὴ στέρξουσʼ ὁμῶς;</l>
</sp>
<sp>
<speaker>Ἠλέκτρα</speaker>
<l>ἐπεί νυν ἐξήμαρτες ἐν σμικροῖσιν ὤν,</l>
<l>ἔλθʼ ὡς παλαιὸν τροφὸν ἐμοῦ φίλον πατρός,</l>
<l n="410">ὃς ἀμφὶ ποταμὸν Τάναον Ἀργείας ὅρους</l>
<l>τέμνοντα γαίας Σπαρτιάτιδός τε γῆς</l>
<l>ποίμναις ὁμαρτεῖ πόλεος ἐκβεβλημένος·</l>
<l>κέλευε δʼ αὐτὸν τῶνδʼ ἐμοὐσαφιγμένων</l>
<l>ἐλθεῖν, ξένων τʼ ἐς δαῖτα πορσῦναί τινα.</l>
<l n="415">ἡσθήσεταί τοι καὶ προσεύξεται θεοῖς,</l>
<l>ζῶντʼ εἰσακούσας παῖδʼ ὃν ἐκσῴζει ποτέ.</l>
<l>οὐ γὰρ πατρῴων ἐκ δόμων μητρὸς πάρα</l>
<l>λάβοιμεν ἄν τι· πικρὰ δʼ ἀγγείλαιμεν ἄν,</l>
<l>εἰ ζῶντʼ Ὀρέστην ἡ τάλαινʼ αἴσθοιτʼ ἔτι.</l>
</sp>
<sp>
<speaker>Αὐτουργός</speaker>
<l n="420">ἀλλʼ, εἰ δοκεῖ σοι, τούσδʼ ἀπαγγελῶ λόγους</l>
<l>γέροντι· χώρει δʼ ἐς δόμους ὅσον τάχος</l>
<l>καὶ τἄνδον ἐξάρτυε. πολλά τοι γυνὴ</l>
<l>χρῄζουσʼ ἂν εὕροι δαιτὶ προσφορήματα.</l>
<l>ἔστιν δὲ δὴ τοσαῦτά γʼ ἐν δόμοις ἔτι,</l>
<l n="425">ὥσθʼ ἕν γʼ ἐπʼ ἦμαρ τούσδε πληρῶσαι βορᾶς.</l>
<l>ἐν τοῖς τοιούτοις δʼ ἡνίκʼ ἂν γνώμης πέσω,</l>
<l>σκοπῶ τὰ χρήμαθʼ ὡς ἔχει μέγα σθένος,</l>
<l>ξένοις τε δοῦναι σῶμά τʼ ἐς νόσους πεσὸν</l>
<l>δαπάναισι σῷσαι· τῆς δʼ ἐφʼ ἡμέραν βορᾶς</l>
<l n="430">ἐς σμικρὸν ἥκει· πᾶς γὰρ ἐμπλησθεὶς ἀνὴρ</l>
<l>ὁ πλούσιός τε χὡ πένης ἴσον φέρει.</l>
<milestone ed="p" n="432" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>κλειναὶ νᾶες, αἵ ποτʼ ἔβατε Τροίαν</l>
<l>τοῖς ἀμετρήτοις ἐρετμοῖς</l>
<l>πέμπουσαι χοροὺς μετὰ Νηρῄδων,</l>
<l n="435">ἵνʼ ὁ φίλαυλος ἔπαλλε δελ-</l>
<l>φὶς πρῴραις κυανεμβόλοι-</l>
<l>σιν εἱλισσόμενος,</l>
<l>πορεύων τὸν τᾶς Θέτιδος</l>
<l>κοῦφον ἅλμα ποδῶν Ἀχιλῆ</l>
<l n="440">σὺν Ἀγαμέμνονι Τρωίας</l>
<l>ἐπὶ Σιμουντίδας ἀκτάς.</l>
</sp>
<milestone ed="p" n="442" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>Νηρῇδες δʼ Εὐβοῖδας ἄκρας λιποῦσαι</l>
<l>μόχθους ἀσπιστὰς ἀκμόνων</l>
<l>Ἡφαίστου χρυσέων ἔφερον τευχέων,</l>
<l n="445">ἀνά τε Πήλιον ἀνά τε πρυ-</l>
<l>μνὰς Ὄσσας ἱερᾶς νάπας</l>
<l>†Νυμφαίας σκοπιὰς</l>
<l>κόρας μάτευσʼ, † ἔνθα πατὴρ</l>
<l>ἱππότας τρέφεν Ἑλλάδι φῶς</l>
<l n="450">Θέτιδος εἰνάλιον γόνον</l>
<l>ταχύπορον πόδʼ Ἀτρείδαις.</l>
</sp>
<milestone ed="p" n="452" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>Ἰλιόθεν δʼ ἔκλυόν τινος ἐν λιμέσιν</l>
<l>Ναυπλίοισι βεβῶτος</l>
<l>τᾶς σᾶς, ὦ Θέτιδος παῖ,</l>
<l n="455">κλεινᾶς ἀσπίδος ἐν κύκλῳ</l>
<l>τοιάδε σήματα, δείματα</l>
<l>Φρύγια, τετύχθαι·</l>
<l>περιδρόμῳ μὲν ἴτυος ἕδρᾳ</l>
<l>Περσέα λαιμοτόμαν ὑπὲρ</l>
<l n="460">ἁλὸς ποτανοῖσι πεδί-</l>
<l>λοισι φυὰν Γοργόνος ἴ-</l>
<l>σχειν, Διὸς ἀγγέλῳ σὺν Ἑρ-</l>
<l>μᾷ, τῷ Μαί-</l>
<l n="463b">ας ἀγροτῆρι κούρῳ·</l>
</sp>
<milestone ed="p" n="464" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>ἐν δὲ μέσῳ κατέλαμπε σάκει φαέθων</l>
<l n="465">κύκλος ἀελίοιο</l>
<l>ἵπποις ἂμ πτεροέσσαις</l>
<l>ἄστρων τʼ αἰθέριοι χοροί,</l>
<l>Πλειάδες, Ὑάδες, Ἕκτορος</l>
<l>ὄμμασι τροπαῖοι·</l>
<l n="470">ἐπὶ δὲ χρυσοτύπῳ κράνει</l>
<l>Σφίγγες ὄνυξιν ἀοίδιμον</l>
<l>ἄγραν φέρουσαι· περιπλεύ-</l>
<l>ρῳ δὲ κύτει πύρπνοος ἔ-</l>
<l>σπευδε δρόμῳ λέαινα χαλ-</l>
<l>αῖς Πειρη-</l>
<l n="475">ναῖον ὁρῶσα πῶλον.</l>
</sp>
<milestone ed="p" n="476" unit="card"/>
</div2>
<div2 type="epode">
<sp>
<speaker>Χορός</speaker>
<l>ἄορι δʼ ἐν φονίῳ τετραβάμονες ἵπποι ἔπαλ-</l>
<l>λον, κελαινὰ δʼ ἀμφὶ νῶθʼ ἵετο κόνις.</l>
<l n="479">τοιῶνδʼ ἄνακτα δοριπόνων</l>
<l n="480">ἔκανεν ἀνδρῶν, Τυνδαρίς,</l>
<l>σὰ λέχεα, κακόφρων κούρα.</l>
<l n="483">τοιγάρ σέ ποτʼ οὐρανίδαι</l>
<l>πέμψουσιν θανάτοις· ἦ σὰν</l>
<l n="485">ἔτʼ ἔτι φόνιον ὑπὸ δέραν</l>
<l>ὄψομαι αἷμα χυθὲν σιδάρῳ.</l>
</sp>
<milestone ed="p" n="487" unit="card"/>
</div2>
</div1>
<div1 type="episode">
<sp>
<speaker>Πρέσβυς</speaker>
<l>ποῦ ποῦ νεᾶνις πότνιʼ ἐμὴ δέσποινά τε,</l>
<l>Ἀγαμέμνονος παῖς, ὅν ποτʼ ἐξέθρεψʼ ἐγώ;</l>
<l>ὡς πρόσβασιν τῶνδʼ ὀρθίαν οἴκων ἔχει</l>
<l n="490">ῥυσῷ γέροντι τῷδε προσβῆναι ποδί.</l>
<l>ὅμως δὲ πρός γε τοὺς φίλους ἐξελκτέον</l>
<l>διπλῆν ἄκανθαν καὶ παλίρροπον γόνυ.</l>
<l>
<milestone ed="P" unit="para"/>ὦ θύγατερ — ἄρτι γάρ σε πρὸς δόμοις ὁρῶ — </l>
<l>ἥκω φέρων σοι τῶν ἐμῶν βοσκημάτων</l>
<l n="495">ποίμνης νεογνὸν θρέμμʼ ὑποσπάσας τόδε</l>
<l>στεφάνους τε τευχέων τʼ ἐξελὼν τυρεύματα,</l>
<l>παλαιόν τε θησαύρισμα Διονύσου τόδε</l>
<l>ὀσμῇ κατῆρες, μικρόν, ἀλλʼ ἐπεσβαλεῖν</l>
<l>ἡδὺ σκύφον τοῦδʼ ἀσθενεστέρῳ ποτῷ.</l>
<l n="500">ἴτω φέρων τις τοῖς ξένοις τάδʼ ἐς δόμους·</l>
<l>ἐγὼ δὲ τρύχει τῷδʼ ἐμῶν πέπλων κόρας</l>
<l>δακρύοισι τέγξας ἐξομόρξασθαι θέλω.</l>
</sp>
<sp>
<speaker>Ἠλέκτρα</speaker>
<l>τί δʼ, ὦ γεραιέ, διάβροχον τόδʼ ὄμμʼ ἔχεις;</l>
<l>μῶν τἀμὰ διὰ χρόνου σʼ ἀνέμνησεν κακά;</l>
<l n="505">ἢ τὰς Ὀρέστου τλήμονας φυγὰς στένεις</l>
<l>καὶ πατέρα τὸν ἐμόν, ὅν ποτʼ ἐν χεροῖν ἔχων</l>
<l>ἀνόνητʼ ἔθρεψας σοί τε καὶ τοῖς σοῖς φίλοις;</l>
</sp>
<sp>
<speaker>Πρέσβυς</speaker>
<l>ἀνόνηθʼ· ὅμως δʼ οὖν τοῦτό γʼ οὐκ ἠνεσχόμην.</l>
<l>ἦλθον γὰρ αὐτοῦ πρὸς τάφον πάρεργʼ ὁδοῦ</l>
<l n="510">καὶ προσπεσὼν ἔκλαυσʼ ἐρημίας τυχών,</l>
<l>σπονδάς τε, λύσας ἀσκὸν ὃν φέρω ξένοις,</l>
<l>ἔσπεισα, τύμβῳ δʼ ἀμφέθηκα μυρσίνας.</l>
<l>πυρᾶς δʼ ἐπʼ αὐτῆς οἶν μελάγχιμον πόκῳ</l>
<l>σφάγιον ἐσεῖδον αἷμά τʼ οὐ πάλαι χυθὲν</l>
<l n="515">ξανθῆς τε χαίτης βοστρύχους κεκαρμένους.</l>
<l>κἀθαύμασʼ, ὦ παῖ, τίς ποτʼ ἀνθρώπων ἔτλη</l>
<l>πρὸς τύμβον ἐλθεῖν· οὐ γὰρ Ἀργείων γέ τις.</l>
<l>ἀλλʼ ἦλθʼ ἴσως που σὸς κασίγνητος λάθρᾳ,</l>
<l>μολὼν δʼ ἐθαύμασʼ ἄθλιον τύμβον πατρός.</l>
<l n="520">σκέψαι δὲ χαίτην προστιθεῖσα σῇ κόμῃ,</l>
<l>εἰ χρῶμα ταὐτὸν κουρίμης ἔσται τριχός·</l>
<l>φιλεῖ γάρ, αἷμα ταὐτὸν οἷς ἂν ᾖ πατρός,</l>
<l>τὰ πόλλʼ ὅμοια σώματος πεφυκέναι.</l>
<milestone ed="p" n="524" unit="card"/>
</sp>
<sp>
<speaker>Ἠλέκτρα</speaker>
<l>οὐκ ἄξιʼ ἀνδρός, ὦ γέρον, σοφοῦ λέγεις,</l>
<l n="525">εἰ κρυπτὸν ἐς γῆν τήνδʼ ἂν Αἰγίσθου φόβῳ</l>
<l>δοκεῖς ἀδελφὸν τὸν ἐμὸν εὐθαρσῆ μολεῖν.</l>
<l>ἔπειτα χαίτης πῶς συνοίσεται πλόκος,</l>
<l>ὁ μὲν παλαίστραις ἀνδρὸς εὐγενοῦς τραφείς,</l>
<l>ὁ δὲ κτενισμοῖς θῆλυς; ἀλλʼ ἀμήχανον.</l>
<l n="530">πολλοῖς δʼ ἂν εὕροις βοστρύχους ὁμοπτέρους</l>
<l>καὶ μὴ γεγῶσιν αἵματος ταὐτοῦ, γέρον.</l>
</sp>
<sp>
<speaker>Πρέσβυς</speaker>
<l>σὺ δʼ εἰς ἴχνος βᾶσʼ ἀρβύλης σκέψαι βάσιν</l>
<l>εἰ σύμμετρος σῷ ποδὶ γενήσεται, τέκνον.</l>
</sp>
<sp>
<speaker>Ἠλέκτρα</speaker>
<l>πῶς δʼ ἂν γένοιτʼ ἂν ἐν κραταιλέῳ πέδῳ</l>
<l n="535">γαίας ποδῶν ἔκμακτρον; εἰ δʼ ἔστιν τόδε,</l>
<l>δυοῖν ἀδελφοῖν ποὺς ἂν οὐ γένοιτʼ ἴσος</l>
<l>ἀνδρός τε καὶ γυναικός, ἀλλʼ ἅρσην κρατεῖ.</l>
</sp>
<sp>
<speaker>Πρέσβυς</speaker>
<l>οὐκ ἔστιν, εἰ καὶ γῆν κασίγνητος μολών,</l>
<l>
<gap desc="*"/>
</l>
<l>κερκίδος ὅτῳ γνοίης ἂν ἐξύφασμα σῆς,</l>
<l n="540">ἐν ᾧ ποτʼ αὐτὸν ἐξέκλεψα μὴ θανεῖν;</l>
</sp>
<sp>
<speaker>Ἠλέκτρα</speaker>
<l>οὐκ οἶσθʼ, Ὀρέστης ἡνίκʼ ἐκπίπτει χθονός,</l>
<l>νέαν μʼ ἔτʼ οὖσαν; εἰ δὲ κἄκρεκον πέπλους,</l>
<l>πῶς ἂν τότʼ ὢν παῖς ταὐτὰ νῦν ἔχοι φάρη,</l>
<l>εἰ μὴ ξυναύξοινθʼ οἱ πέπλοι τῷ σώματι;</l>
<l n="545">ἀλλʼ ἤ τις αὐτοῦ τάφον ἐποικτίρας ξένος</l>
<l>†ἐκείρατʼ, ἢ τῆσδε σκοποὺς λαβὼν χθονὸς — †</l>
<milestone ed="p" n="547" unit="card"/>
</sp>
<sp>
<speaker>Πρέσβυς</speaker>
<l>οἱ δὲ ξένοι ποῦ; βούλομαι γὰρ εἰσιδὼν</l>
<l>αὐτοὺς ἔρεσθαι σοῦ κασιγνήτου πέρι.</l>
</sp>
<sp>
<speaker>Ἠλέκτρα</speaker>
<l>οἵδʼ ἐκ δόμων βαίνουσι λαιψηρῷ ποδί.</l>
</sp>
<sp>
<speaker>Πρέσβυς</speaker>
<l n="550">ἀλλʼ εὐγενεῖς μέν, ἐν δὲ κιβδήλῳ τόδε·</l>
<l>πολλοὶ γὰρ ὄντες εὐγενεῖς εἰσιν κακοί.</l>
<l>ὅμως δέ.  — χαίρειν τοὺς ξένους προσεννέπω.</l>
</sp>
<sp>
<speaker>Ὀρέστης</speaker>
<l>χαῖρʼ, ὦ γεραιέ.  — τοῦ ποτʼ, Ἠλέκτρα, τόδε</l>
<l>παλαιὸν ἀνδρὸς λείψανον φίλων κυρεῖ;</l>
</sp>
<sp>
<speaker>Ἠλέκτρα</speaker>
<l n="555">οὗτος τὸν ἁμὸν πατέρʼ ἔθρεψεν, ὦ ξένε.</l>
</sp>
<sp>
<speaker>Ὀρέστης</speaker>
<l>τί φῄς; ὅδʼ ὃς σὸν ἐξέκλεψε σύγγονον;</l>
</sp>
<sp>
<speaker>Ἠλέκτρα</speaker>
<l>ὅδʼ ἔσθʼ ὁ σώσας κεῖνον, εἴπερ ἔστʼ ἔτι.</l>
</sp>
<sp>
<speaker>Ὀρέστης</speaker>
<l>ἔα·</l>
<l>τί μʼ ἐσδέδορκεν ὥσπερ ἀργύρου σκοπῶν</l>
<l>λαμπρὸν χαρακτῆρʼ; ἢ προσεικάζει μέ τῳ;</l>
</sp>
<sp>
<speaker>Ἠλέκτρα</speaker>
<l n="560">ἴσως Ὀρέστου σʼ ἥλιχʼ ἥδεται βλέπων.</l>
</sp>
<sp>
<speaker>Ὀρέστης</speaker>
<l>φίλου γε φωτός. τί δὲ κυκλεῖ πέριξ πόδα;</l>
</sp>
<sp>
<speaker>Ἠλέκτρα</speaker>
<l>καὐτὴ τόδʼ εἰσορῶσα θαυμάζω, ξένε.</l>
</sp>
<sp>
<speaker>Πρέσβυς</speaker>
<l>ὦ πότνιʼ, εὔχου, θύγατερ Ἠλέκτρα, θεοῖς.</l>
</sp>
<sp>
<speaker>Ἠλέκτρα</speaker>
<l>τί τῶν ἀπόντων ἢ τί τῶν ὄντων πέρι;</l>
</sp>
<sp>
<speaker>Πρέσβυς</speaker>
<l n="565">λαβεῖν φίλον θησαυρόν, ὃν φαίνει θεός.</l>
</sp>
<sp>
<speaker>Ἠλέκτρα</speaker>
<l>ἰδού· καλῶ θεούς. ἢ τί δὴ λέγεις, γέρον;</l>
</sp>
<sp>
<speaker>Πρέσβυς</speaker>
<l>βλέψον νυν ἐς τόνδʼ, ὦ τέκνον, τὸν φίλτατον.</l>
</sp>
<sp>
<speaker>Ἠλέκτρα</speaker>
<l>πάλαι δέδορκα, μὴ σύ γʼ οὐκέτʼ εὖ φρονῇς.</l>
</sp>
<sp>
<speaker>Πρέσβυς</speaker>
<l>οὐκ εὖ φρονῶ ʼγὼ σὸν κασίγνητον βλέπων;</l>
</sp>
<sp>
<speaker>Ἠλέκτρα</speaker>
<l n="570">πῶς εἶπας, ὦ γεραίʼ, ἀνέλπιστον λόγον;</l>
</sp>
<sp>
<speaker>Πρέσβυς</speaker>
<l>ὁρᾶν Ὀρέστην τόνδε τὸν Ἀγαμέμνονος.</l>
</sp>
<sp>
<speaker>Ἠλέκτρα</speaker>
<l>ποῖον χαρακτῆρʼ εἰσιδών, ᾧ πείσομαι;</l>
</sp>
<sp>
<speaker>Πρέσβυς</speaker>
<l>οὐλὴν παρʼ ὀφρύν, ἥν ποτʼ ἐν πατρὸς δόμοις</l>
<l>νεβρὸν διώκων σοῦ μέθʼ ᾑμάχθη πεσών.</l>
</sp>
<sp>
<speaker>Ἠλέκτρα</speaker>
<l n="575">πῶς φῄς; ὁρῶ μὲν πτώματος τεκμήριον.</l>
</sp>
<sp>
<speaker>Πρέσβυς</speaker>
<l>ἔπειτα μέλλεις προσπίτνειν τοῖς φιλτάτοις;</l>
</sp>
<sp>
<speaker>Ἠλέκτρα</speaker>
<l>ἀλλʼ οὐκέτʼ, ὦ γεραιέ· συμβόλοισι γὰρ</l>
<l>τοῖς σοῖς πέπεισμαι θυμόν.  — ὦ χρόνῳ φανείς,</l>
<l>ἔχω σʼ ἀέλπτως — </l>
</sp>
<sp>
<speaker>Ὀρέστης</speaker>
<l>κἀξ ἐμοῦ γʼ ἔχῃ χρόνῳ.</l>
</sp>
<sp>
<speaker>Ἠλέκτρα</speaker>
<l n="580">οὐδέποτε δόξασα.</l>
</sp>
<sp>
<speaker>Ὀρέστης</speaker>
<l>οὐδʼ ἐγὼ γὰρ ἤλπισα.</l>
</sp>
<sp>
<speaker>Ἠλέκτρα</speaker>
<l>ἐκεῖνος εἶ σύ;</l>
</sp>
<sp>
<speaker>Ὀρέστης</speaker>
<l>σύμμαχός γέ σοι μόνος.</l>
<l>ἢν δʼ ἀνσπάσωμαί γʼ ὃν μετέρχομαι βόλον — </l>
<l>πέποιθα δʼ· ἢ χρὴ μηκέθʼ ἡγεῖσθαι θεούς,</l>
<l>εἰ τἄδικʼ ἔσται τῆς δίκης ὑπέρτερα.</l>
<milestone ed="p" n="585" unit="card"/>
</sp>
<div2 type="lyric">
<sp>
<speaker>Χορός</speaker>
<l n="585">ἔμολες ἔμολες, ὤ, χρόνιος ἁμέρα,</l>
<l>κατέλαμψας, ἔδειξας ἐμφανῆ</l>
<l>πόλει πυρσόν, ὃς παλαιᾷ φυγᾷ</l>
<l>πατρίων ἀπὸ δωμάτων τάλας</l>
<l>ἀλαίνων ἔβα.</l>
<l n="590">θεὸς αὖ θεὸς ἁμετέραν τις ἄγει</l>
<l>νίκαν, ὦ φίλα.</l>
<l>ἄνεχε χέρας, ἄνεχε λόγον, ἵει λιτὰς</l>
<l>ἐς θεούς, τύχᾳ σοι τύχᾳ</l>
<l n="595">κασίγνητον ἐμβατεῦσαι πόλιν.</l>
<milestone ed="p" n="596" unit="card"/>
</sp>
<sp>
<speaker>Ὀρέστης</speaker>
<l>εἶἑν· φίλας μὲν ἡδονὰς ἀσπασμάτων</l>
<l>ἔχω, χρόνῳ δὲ καὖθις αὐτὰ δώσομεν.</l>
<l>σὺ δʼ, ὦ γεραιέ — καίριος γὰρ ἤλυθες — </l>
<l>λέξον, τί δρῶν ἂν φονέα τεισαίμην πατρός;</l>
<l n="600">
<del>μητέρα τε κοινωνὸν ἀνοσίων γάμων;</del>
</l>
<l>ἔστιν τί μοι κατʼ Ἄργος εὐμενὲς φίλων;</l>
<l>ἢ πάντʼ ἀνεσκευάσμεθʼ, ὥσπερ αἱ τύχαι;</l>
<l>τῷ ξυγγένωμαι; νύχιος ἢ καθʼ ἡμέραν;</l>
<l>ποίαν ὁδὸν τραπώμεθʼ εἰς ἐχθροὺς ἐμούς;</l>
</sp>
<sp>
<speaker>Πρέσβυς</speaker>
<l n="605">ὦ τέκνον, οὐδεὶς δυστυχοῦντί σοι φίλος.</l>
<l>εὕρημα γάρ τοι χρῆμα γίγνεται τόδε,</l>
<l>κοινῇ μετασχεῖν τἀγαθοῦ καὶ τοῦ κακοῦ.</l>
<l>σὺ δʼ — ἐκ βάθρων γὰρ πᾶς ἀνῄρησαι φίλοις</l>
<l>οὐδʼ ἐλλέλοιπας ἐλπίδʼ — ἴσθι μου κλύων,</l>
<l n="610">ἐν χειρὶ τῇ σῇ πάντʼ ἔχεις καὶ τῇ τύχῃ,</l>
<l>πατρῷον οἶκον καὶ πόλιν λαβεῖν σέθεν.</l>
</sp>
<sp>
<speaker>Ὀρέστης</speaker>
<l>τί δῆτα δρῶντες τοῦδʼ ἂν ἐξικοίμεθα;</l>
</sp>
<sp>
<speaker>Πρέσβυς</speaker>
<l>κτανὼν Θυέστου παῖδα σήν τε μητέρα.</l>
</sp>
<sp>
<speaker>Ὀρέστης</speaker>
<l>ἥκω ʼπὶ τόνδε στέφανον· ἀλλὰ πῶς λάβω;</l>
</sp>
<sp>
<speaker>Πρέσβυς</speaker>
<l n="615">τειχέων μὲν ἐλθὼν ἐντὸς οὐδʼ ἂν εἰ θέλοις.</l>
</sp>
<sp>
<speaker>Ὀρέστης</speaker>
<l>φρουραῖς κέκασται δεξιαῖς τε δορυφόρων;</l>
</sp>
<sp>
<speaker>Πρέσβυς</speaker>
<l>ἔγνως· φοβεῖται γάρ σε κοὐχ εὕδει σαφῶς.</l>
</sp>
<sp>
<speaker>Ὀρέστης</speaker>
<l>εἶἑν· σὺ δὴ τοὐνθένδε βούλευσον, γέρον.</l>
</sp>
<sp>
<speaker>Πρέσβυς</speaker>
<l>κἀμοῦ γʼ ἄκουσον· ἄρτι γάρ μʼ ἐσῆλθέ τι.</l>
</sp>
<sp>
<speaker>Ὀρέστης</speaker>
<l n="620">ἐσθλόν τι μηνύσειας, αἰσθοίμην δʼ ἐγώ.</l>
</sp>
<sp>
<speaker>Πρέσβυς</speaker>
<l>Αἴγισθον εἶδον, ἡνίχʼ εἷρπον ἐνθάδε.</l>
</sp>
<sp>
<speaker>Ὀρέστης</speaker>
<l>προσηκάμην τὸ ῥηθέν. ἐν ποίοις τόποις;</l>
</sp>
<sp>
<speaker>Πρέσβυς</speaker>
<l>ἀγρῶν πέλας τῶνδʼ ἱπποφορβίων ἔπι.</l>
</sp>
<sp>
<speaker>Ὀρέστης</speaker>
<l>τί δρῶνθʼ; ὁρῶ γὰρ ἐλπίδʼ ἐξ ἀμηχάνων.</l>
</sp>
<sp>
<speaker>Πρέσβυς</speaker>
<l n="625">Νύμφαις ἐπόρσυνʼ ἔροτιν, ὡς ἔδοξέ μοι.</l>
</sp>
<sp>
<speaker>Ὀρέστης</speaker>
<l>τροφεῖα παίδων ἢ πρὸ μέλλοντος τόκου;</l>
</sp>
<sp>
<speaker>Πρέσβυς</speaker>
<l>οὐκ οἶδα πλὴν ἕν· βουσφαγεῖν ὡπλίζετο.</l>
</sp>
<sp>
<speaker>Ὀρέστης</speaker>
<l>πόσων μετʼ ἀνδρῶν; ἢ μόνος δμώων μέτα;</l>
</sp>
<sp>
<speaker>Πρέσβυς</speaker>
<l>οὐδεὶς παρῆν Ἀργεῖος, οἰκεία δὲ χείρ.</l>
</sp>
<sp>
<speaker>Ὀρέστης</speaker>
<l n="630">οὔ πού τις ὅστις γνωριεῖ μʼ ἰδών, γέρον;</l>
</sp>
<sp>
<speaker>Πρέσβυς</speaker>
<l>δμῶες μέν εἰσιν, οἳ σέ γʼ οὐκ εἶδόν ποτε.</l>
</sp>
<sp>
<speaker>Ὀρέστης</speaker>
<l>ἡμῖν ἂν εἶεν, εἰ κρατοῖμεν, εὐμενεῖς;</l>
</sp>
<sp>
<speaker>Πρέσβυς</speaker>
<l>δούλων γὰρ ἴδιον τοῦτο, σοὶ δὲ σύμφορον.</l>
</sp>
<sp>
<speaker>Ὀρέστης</speaker>
<l>πῶς οὖν ἂν αὐτῷ πλησιασθείην ποτέ;</l>
</sp>
<sp>
<speaker>Πρέσβυς</speaker>
<l n="635">στείχων ὅθεν σε βουθυτῶν ἐσόψεται.</l>
</sp>
<sp>
<speaker>Ὀρέστης</speaker>
<l>ὁδὸν παρʼ αὐτήν, ὡς ἔοικʼ, ἀγροὺς ἔχει;</l>
</sp>
<sp>
<speaker>Πρέσβυς</speaker>
<l>ὅθεν γʼ ἰδών σε δαιτὶ κοινωνὸν καλεῖ.</l>
</sp>
<sp>
<speaker>Ὀρέστης</speaker>
<l>πικρόν γε συνθοινάτορʼ, ἢν θεὸς θέλῃ.</l>
</sp>
<sp>
<speaker>Πρέσβυς</speaker>
<l>τοὐνθένδε πρὸς τὸ πῖπτον αὐτὸς ἐννόει.</l>
</sp>
<sp>
<speaker>Ὀρέστης</speaker>
<l n="640">καλῶς ἔλεξας.  — ἡ τεκοῦσα δʼ ἐστὶ ποῦ;</l>
</sp>
<sp>
<speaker>Πρέσβυς</speaker>
<l>Ἄργει· παρέσται δʼ οὖν πόσει θοίνην ἔπι.</l>
</sp>
<sp>
<speaker>Ὀρέστης</speaker>
<l>τί δʼ οὐχ ἅμʼ ἐξωρμᾶτʼ ἐμὴ μήτηρ πόσει;</l>
</sp>
<sp>
<speaker>Πρέσβυς</speaker>
<l>ψόγον τρέμουσα δημοτῶν ἐλείπετο.</l>
</sp>
<sp>
<speaker>Ὀρέστης</speaker>
<l>ξυνῆχʼ· ὕποπτος οὖσα γιγνώσκει πόλει.</l>
</sp>
<sp>
<speaker>Πρέσβυς</speaker>
<l n="645">τοιαῦτα· μισεῖται γὰρ ἀνόσιος γυνή.</l>
<milestone ed="p" n="646" unit="card"/>
</sp>
<sp>
<speaker>Ὀρέστης</speaker>
<l>πῶς οὖν ἐκείνην τόνδε τʼ ἐν ταὐτῷ κτενῶ;</l>
</sp>
<sp>
<speaker>Ἠλέκτρα</speaker>
<l>ἐγὼ φόνον γε μητρὸς ἐξαρτύσομαι.</l>
</sp>
<sp>
<speaker>Ὀρέστης</speaker>
<l>καὶ μὴν ἐκεῖνά γʼ ἡ τύχη θήσει καλῶς.</l>
</sp>
<sp>
<speaker>Ἠλέκτρα</speaker>
<l>ὑπηρετείτω μὲν δυοῖν ὄντοιν ὅδε.</l>
</sp>
<sp>
<speaker>Πρέσβυς</speaker>
<l n="650">ἔσται τάδʼ· εὑρίσκεις δὲ μητρὶ πῶς φόνον;</l>
</sp>
<sp>
<speaker>Ἠλέκτρα</speaker>
<l>λέγʼ, ὦ γεραιέ, τάδε Κλυταιμήστρᾳ μολών·</l>
<l>λεχώ μʼ ἀπάγγελλʼ οὖσαν ἄρσενος τόκῳ.</l>
</sp>
<sp>
<speaker>Πρέσβυς</speaker>
<l>πότερα πάλαι τεκοῦσαν ἢ νεωστὶ δή;</l>
</sp>
<sp>
<speaker>Ἠλέκτρα</speaker>
<l>δέχʼ ἡλίους, ἐν οἷσιν ἁγνεύει λεχώ.</l>
</sp>
<sp>
<speaker>Πρέσβυς</speaker>
<l n="655">καὶ δὴ τί τοῦτο μητρὶ προσβάλλει φόνον;</l>
</sp>
<sp>
<speaker>Ἠλέκτρα</speaker>
<l>ἥξει κλύουσα λόχιά μου νοσήματα.</l>
</sp>
<sp>
<speaker>Πρέσβυς</speaker>
<l>πόθεν; τί δʼ αὐτῇ σοῦ μέλειν δοκεῖς, τέκνον;</l>
</sp>
<sp>
<speaker>Ἠλέκτρα</speaker>
<l>ναί· καὶ δακρύσει γʼ ἀξίωμʼ ἐμῶν τόκων.</l>
</sp>
<sp>
<speaker>Πρέσβυς</speaker>
<l>ἴσως· πάλιν τοι μῦθον ἐς καμπὴν ἄγε.</l>
</sp>
<sp>
<speaker>Ἠλέκτρα</speaker>
<l n="660">ἐλθοῦσα μέντοι δῆλον ὡς ἀπόλλυται.</l>
</sp>
<sp>
<speaker>Πρέσβυς</speaker>
<l>καὶ μὴν ἐπʼ αὐτάς γʼ εἶσι σῶν δόμων πύλας.</l>
</sp>
<sp>
<speaker>Ἠλέκτρα</speaker>
<l>οὐκοῦν τραπέσθαι σμικρὸν εἰς Ἅιδου τόδε;</l>
</sp>
<sp>
<speaker>Πρέσβυς</speaker>
<l>εἰ γὰρ θάνοιμι τοῦτʼ ἰδὼν ἐγώ ποτε.</l>
</sp>
<sp>
<speaker>Ἠλέκτρα</speaker>
<l>πρώτιστα μέν νυν τῷδʼ ὑφήγησαι, γέρον — </l>
</sp>
<sp>
<speaker>Πρέσβυς</speaker>
<l n="665">Αἴγισθος ἔνθα νῦν θυηπολεῖ θεοῖς;</l>
</sp>
<sp>
<speaker>Ἠλέκτρα</speaker>
<l>ἔπειτʼ ἀπαντῶν μητρὶ τἀπʼ ἐμοῦ φράσον.</l>
</sp>
<sp>
<speaker>Πρέσβυς</speaker>
<l>ὥστʼ αὐτά γʼ ἐκ σοῦ στόματος εἰρῆσθαι δοκεῖν.</l>
</sp>
<sp>
<speaker>Ἠλέκτρα</speaker>
<l>σὸν ἔργον ἤδη· πρόσθεν εἴληχας φόνου.</l>
</sp>
<sp>
<speaker>Ὀρέστης</speaker>
<l>στείχοιμʼ ἄν, εἴ τις ἡγεμὼν γίγνοιθʼ ὁδοῦ.</l>
</sp>
<sp>
<speaker>Πρέσβυς</speaker>
<l n="670">καὶ μὴν ἐγὼ πέμποιμʼ ἂν οὐκ ἀκουσίως.</l>
<milestone ed="p" n="671" unit="card"/>
</sp>
<sp>
<speaker>Ὀρέστης</speaker>
<l>ὦ Ζεῦ Πατρῷε, καὶ Τροπαῖʼ ἐχθρῶν γενοῦ — </l>
</sp>
<sp>
<speaker>Ἠλέκτρα</speaker>
<l>οἴκτιρέ θʼ ἡμᾶς· οἰκτρὰ γὰρ πεπόνθαμεν — </l>
</sp>
<sp>
<speaker>Πρέσβυς</speaker>
<l>οἴκτιρε δῆτα σούς γε φύντας ἐκγόνους.</l>
</sp>
<sp>
<speaker>Ἠλέκτρα</speaker>
<l>Ἥρα τε, βωμῶν ἣ Μυκηναίων κρατεῖς — </l>
</sp>
<sp>
<speaker>Ὀρέστης</speaker>
<l n="675">νίκην δὸς ἡμῖν, εἰ δίκαιʼ αἰτούμεθα.</l>
</sp>
<sp>
<speaker>Πρέσβυς</speaker>
<l>δὸς δῆτα πατρὸς τοῖσδε τιμωρὸν δίκην.</l>
</sp>
<sp>
<speaker>Ὀρέστης</speaker>
<l>σύ τʼ, ὦ κάτω γῆς ἀνοσίως οἰκῶν πάτερ — </l>
</sp>
<sp>
<speaker>Ἠλέκτρα</speaker>
<l>καὶ Γαῖʼ ἄνασσα, χεῖρας ᾗ δίδωμʼ ἐμὰς — </l>
</sp>
<sp>
<speaker>Πρέσβυς</speaker>
<l>ἄμυνʼ ἄμυνε τοῖσδε φιλτάτοις τέκνοις.</l>
</sp>
<sp>
<speaker>Ὀρέστης</speaker>
<l n="680">νῦν πάντα νεκρὸν ἐλθὲ σύμμαχον λαβών.</l>
</sp>
<sp>
<speaker>Ἠλέκτρα</speaker>
<l>οἵπερ γε σὺν σοὶ Φρύγας ἀνήλωσαν δορὶ — </l>
</sp>
<sp>
<speaker>Πρέσβυς</speaker>
<l n="683">χὥσοι στυγοῦσιν ἀνοσίους μιάστορας.</l>
</sp>
<sp>
<speaker>Ἠλέκτρα</speaker>
<l n="682">ἤκουσας, ὦ δείνʼ ἐξ ἐμῆς μητρὸς παθών;</l>
</sp>
<sp>
<speaker>Πρέσβυς</speaker>
<l n="684">πάντʼ, οἶδʼ, ἀκούει τάδε πατήρ· στείχειν δʼ ἀκμή.</l>
</sp>
<sp>
<speaker>Ἠλέκτρα</speaker>
<l n="685">καί σοι προφωνῶ πρὸς τάδʼ Αἴγισθον θανεῖν·</l>
<l>ὡς εἰ παλαισθεὶς πτῶμα θανάσιμον πεσῇ,</l>
<l>τέθνηκα κἀγώ, μηδέ με ζῶσαν λέγε·</l>
<l>παίσω γὰρ ἧπαρ τοὐμὸν ἀμφήκει ξίφει.</l>
<l>δόμων ἔσω βᾶσʼ εὐτρεπὲς ποήσομαι.</l>
<l n="690">ὡς ἢν μὲν ἔλθῃ πύστις εὐτυχὴς σέθεν,</l>
<l>ὀλολύξεται πᾶν δῶμα· θνῄσκοντος δέ σου</l>
<l>τἀναντίʼ ἔσται τῶνδε· ταῦτά σοι λέγω.</l>
</sp>
<sp>
<speaker>Ὀρέστης</speaker>
<l>πάντʼ οἶδα.</l>
</sp>
<sp>
<speaker>Ἠλέκτρα</speaker>
<l>πρὸς τάδʼ ἄνδρα γίγνεσθαί σε χρή.</l>
<l>
<milestone ed="P" unit="para"/>ὑμεῖς δέ μοι, γυναῖκες, εὖ πυρσεύετε</l>
<l n="695">κραυγὴν ἀγῶνος τοῦδε· φρουρήσω δʼ ἐγὼ</l>
<l>πρόχειρον ἔγχος χειρὶ βαστάζουσʼ ἐμῇ.</l>
<l>οὐ γάρ ποτʼ ἐχθροῖς τοῖς ἐμοῖς νικωμένη</l>
<l>δίκην ὑφέξω, σῶμʼ ἐμὸν καθυβρίσαι.</l>
<milestone ed="p" n="699" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ἀταλᾶς ὑπὸ ματρὸς <add>ἄρνʼ</add>
</l>
<l>Ἀργείων</l>
<l n="700">ὀρέων ποτὲ κληδὼν ἐν</l>
<l>πολιαῖσι μένει φήμαις</l>
<l>εὐαρμόστοις ἐν καλάμοις</l>
<l>Πᾶνα μοῦσαν ἡδύθροον</l>
<l>πνέοντʼ, ἀγρῶν ταμίαν,</l>
<l n="705">χρυσέαν καλλιπλόκαμον</l>
<l>πορεῦσαι. πετρίνοις δʼ ἐπι-</l>
<l>στὰς κᾶρυξ ἰάχει βάθροις·</l>
<l>Ἀγορὰν ἀγοράν, Μυκη-</l>
<l>ναῖοι, στείχετε μακαρίων</l>
<l n="710">ὀψόμενοι τυράννων</l>
<l>φάσματα † δείματα <gap/> χοροὶ δʼ Ἀτρει-</l>
<l>δᾶν † ἐγέραιρον οἴκους·</l>
</sp>
<milestone ed="p" n="713" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>θυμέλαι δʼ ἐπίτναντο χρυ-</l>
<l>σήλατοι,</l>
<l>σελαγεῖτο δʼ ἀνʼ ἄστυ πῦρ</l>
<l n="715">ἐπιβώμιον Ἀργείων·</l>
<l>λωτὸς δὲ φθόγγον κελάδει</l>
<l>κάλλιστον, Μουσᾶν θεράπων·</l>
<l>μολπαὶ δʼ ηὔξοντʼ ἐραταί,</l>
<l>χρυσέας ἀρνὸς ἐπίλογοι,</l>
<l n="720">Θυέστου· κρυφίαις γὰρ εὐ-</l>
<l>ναῖς πείσας ἄλοχον φίλαν</l>
<l>Ἀτρέως, τέρας ἐκκομί-</l>
<l>ζει πρὸς δώματα· νεόμενος δʼ</l>
<l>εἰς ἀγόρους ἀυτεῖ</l>
<l>τὰν κερόεσσαν ἔχειν χρυσεόμαλ-</l>
<l n="725">λον κατὰ δῶμα ποίμναν.</l>
</sp>
<milestone ed="p" n="726" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>τότε δὴ τότε φαεν-</l>
<l>νὰς ἄστρων μετέβασʼ ὁδοὺς</l>
<l>Ζεὺς καὶ φέγγος ἀελίου</l>
<l n="730">λευκόν τε πρόσωπον ἀ-</l>
<l>οῦς, τὰ δʼ ἕσπερα νῶτʼ ἐλαύ-</l>
<l>νει θερμᾷ φλογὶ θεοπύρῳ,</l>
<l>νεφέλαι δʼ ἔνυδροι πρὸς ἄρ-</l>
<l>κτον, ξηραί τʼ Ἀμμωνίδες ἕ-</l>
<l n="735">δραι φθίνουσʼ ἀπειρόδροσοι,</l>
<l>καλλίστων ὄμβρων Διόθεν στερεῖσαι.</l>
</sp>
<milestone ed="p" n="737" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>λέγεται, τὰν δὲ πί-</l>
<l>στιν σμικρὰν παρʼ ἔμοιγʼ ἔχει,</l>
<l>στρέψαι θερμὰν ἀέλιον</l>
<l n="740">χρυσωπὸν ἕδραν ἀλλά-</l>
<l>ξαντα δυστυχίᾳ βροτεί-</l>
<l>ῳ θνατᾶς ἕνεκεν δίκας.</l>
<l>φοβεροὶ δὲ βροτοῖσι μῦ-</l>
<l>θοι κέρδος πρὸς θεῶν θεραπεί-</l>
<l n="745">αν. ὧν οὐ μνασθεῖσα πόσιν</l>
<l>κτείνεις, κλεινῶν συγγενέτειρʼ ἀδελφῶν.</l>
</sp>
<milestone ed="p" n="747" unit="card"/>
</div2>
</div1>
<div1 type="episode">
<sp>
<speaker>Χορός</speaker>
<l>ἔα ἔα·</l>
<l>φίλαι, βοῆς ἠκούσατʼ — ἢ δοκὼ κενὴ</l>
<l>ὑπῆλθέ μʼ;  — ὥστε νερτέρα βροντὴ Διός;</l>
<l>ἰδού, τάδʼ οὐκ ἄσημα πνεύματʼ αἴρεται·</l>
<l n="750">δέσποινʼ, ἄμειψον δώματʼ, Ἠλέκτρα, τάδε.</l>
</sp>
<sp>
<speaker>Ἠλέκτρα</speaker>
<l>φίλαι, τί χρῆμα; πῶς ἀγῶνος ἥκομεν;</l>
</sp>
<sp>
<speaker>Χορός</speaker>
<l>οὐκ οἶδα πλὴν ἕν· φόνιον οἰμωγὴν κλύω.</l>
</sp>
<sp>
<speaker>Ἠλέκτρα</speaker>
<l>ἤκουσα κἀγώ, τηλόθεν μέν, ἀλλʼ ὅμως.</l>
</sp>
<sp>
<speaker>Χορός</speaker>
<l>μακρὰν γὰρ ἕρπει γῆρυς, ἐμφανής γε μήν.</l>
</sp>
<sp>
<speaker>Ἠλέκτρα</speaker>
<l n="755">Ἀργεῖος ὁ στεναγμός· ἦ φίλων ἐμῶν;</l>
</sp>
<sp>
<speaker>Χορός</speaker>
<l>οὐκ οἶδα· πᾶν γὰρ μείγνυται μέλος βοῆς.</l>
</sp>
<sp>
<speaker>Ἠλέκτρα</speaker>
<l>σφαγὴν ἀυτεῖς τήνδε μοι· τί μέλλομεν;</l>
</sp>
<sp>
<speaker>Χορός</speaker>
<l>ἔπισχε, τρανῶς ὡς μάθῃς τύχας σέθεν.</l>
</sp>
<sp>
<speaker>Ἠλέκτρα</speaker>
<l>οὐκ ἔστι· νικώμεσθα· ποῦ γὰρ ἄγγελοι;</l>
</sp>
<sp>
<speaker>Χορός</speaker>
<l n="760">ἥξουσιν· οὔτοι βασιλέα φαῦλον κτανεῖν.</l>
</sp>
<sp>
<speaker>Ἄγγελος</speaker>
<l>ὦ καλλίνικοι παρθένοι Μυκηνίδες,</l>
<l>νικῶντʼ Ὀρέστην πᾶσιν ἀγγέλλω φίλοις,</l>
<l>Ἀγαμέμνονος δὲ φονέα κείμενον πέδῳ</l>
<l>Αἴγισθον· ἀλλὰ θεοῖσιν εὔχεσθαι χρεών.</l>
</sp>
<sp>
<speaker>Ἠλέκτρα</speaker>
<l n="765">τίς δʼ εἶ σύ; πῶς μοι πιστὰ σημαίνεις τάδε;</l>
</sp>
<sp>
<speaker>Ἄγγελος</speaker>
<l>οὐκ οἶσθʼ ἀδελφοῦ μʼ εἰσορῶσα πρόσπολον;</l>
</sp>
<sp>
<speaker>Ἠλέκτρα</speaker>
<l>ὦ φίλτατʼ, ἔκ τοι δείματος δυσγνωσίαν</l>
<l>εἶχον προσώπου· νῦν δὲ γιγνώσκω σε δή.</l>
<l>τί φῄς; τέθνηκε πατρὸς ἐμοῦ στυγνὸς φονεύς;</l>
</sp>
<sp>
<speaker>Ἄγγελος</speaker>
<l n="770">τέθνηκε· δίς σοι ταὔθʼ, ἃ γοῦν βούλῃ, λέγω.</l>
</sp>
<sp>
<speaker>Ἠλέκτρα</speaker>
<l>ὦ θεοί, Δίκη τε πάνθʼ ὁρῶσʼ, ἦλθές ποτε.</l>
<l>ποίῳ τρόπῳ δὲ καὶ τίνι ῥυθμῷ φόνου</l>
<l>κτείνει Θυέστου παῖδα; βούλομαι μαθεῖν.</l>
<milestone ed="p" n="774" unit="card"/>
</sp>
<sp n="*)/aggelos">
<speaker>Ἄγγελος</speaker>
<l>ἐπεὶ μελάθρων τῶνδʼ ἀπήραμεν πόδα,</l>
<l n="775">ἐσβάντες ᾖμεν δίκροτον εἰς ἁμαξιτὸν</l>
<l>ἔνθʼ ἦν ὁ κλεινὸς τῶν Μυκηναίων ἄναξ.</l>
<l>κυρεῖ δὲ κήποις ἐν καταρρύτοις βεβώς,</l>
<l>δρέπων τερείνης μυρσίνης κάρᾳ πλόκους·</l>
<l>ἰδών τʼ ἀυτεῖ· Χαίρετʼ, ὦ ξένοι· τίνες</l>
<l n="780">πόθεν πορεύεσθʼ; ἔστε τʼ ἐκ ποίας χθονός;</l>
<l>ὁ δʼ εἶπʼ Ὀρέστης· Θεσσαλοί· πρὸς δʼ Ἀλφεὸν</l>
<l>θύσοντες ἐρχόμεσθʼ Ὀλυμπίῳ Διί.</l>
<l>κλύων δὲ ταῦτʼ Αἴγισθος ἐννέπει τάδε·</l>
<l>νῦν μὲν παρʼ ἡμῖν χρὴ συνεστίους ἐμοὶ</l>
<l n="785">θοίνης γενέσθαι· τυγχάνω δὲ βουθυτῶν</l>
<l>νύμφαις· ἑῷοι δʼ ἐξαναστάντες λέχους</l>
<l>ἐς ταὐτὸν ἥξετʼ. ἀλλʼ ἴωμεν ἐς δόμους — </l>
<l>καὶ ταῦθʼ ἅμʼ ἠγόρευε καὶ χερὸς λαβὼν</l>
<l>παρῆγεν ἡμᾶς — οὐδʼ ἀπαρνεῖσθαι χρεών·</l>
<l n="790">
<del>ἐπεὶ δʼ ἐν οἴκοις ἦμεν, ἐννέπει τάδε·</del>
</l>
<l>λούτρʼ ὡς τάχιστα τοῖς ξένοις τις αἰρέτω,</l>
<l>ὡς ἀμφὶ βωμὸν στῶσι χερνίβων πέλας.</l>
<l>ἀλλʼ εἶπʼ Ὀρέστης· Ἀρτίως ἡγνίσμεθα</l>
<l>λουτροῖσι καθαροῖς ποταμίων ῥείθρων ἄπο.</l>
<l n="795">εἰ δὲ ξένους ἀστοῖσι συνθύειν χρεών,</l>
<l>Αἴγισθʼ, ἕτοιμοι κοὐκ ἀπαρνούμεσθʼ, ἄναξ.</l>
<l>
<milestone ed="P" unit="para"/>τοῦτον μὲν οὖν μεθεῖσαν ἐκ μέσου λόγον·</l>
<l>λόγχας δὲ θέντες δεσπότου φρουρήματα</l>
<l>δμῶες πρὸς ἔργον πάντες ἵεσαν χέρας·</l>
<l n="800">οἳ μὲν σφαγεῖον ἔφερον, οἳ δʼ ᾖρον κανᾶ,</l>
<l>ἄλλοι δὲ πῦρ ἀνῆπτον ἀμφί τʼ ἐσχάρας</l>
<l>λέβητας ὤρθουν· πᾶσα δʼ ἐκτύπει στέγη.</l>
<l>λαβὼν δὲ προχύτας μητρὸς εὐνέτης σέθεν</l>
<l>ἔβαλλε βωμούς, τοιάδʼ ἐννέπων ἔπη·</l>
<l n="805">νύμφαι πετραῖαι, πολλάκις με βουθυτεῖν</l>
<l>καὶ τὴν κατʼ οἴκους Τυνδαρίδα δάμαρτʼ ἐμὴν</l>
<l>πράσσοντας ὡς νῦν, τοὺς δʼ ἐμοὺς ἐχθροὺς κακῶς</l>
<l>— λέγων Ὀρέστην καὶ σέ. δεσπότης δʼ ἐμὸς</l>
<l>τἀναντίʼ ηὔχετʼ, οὐ γεγωνίσκων λόγους,</l>
<l n="810">λαβεῖν πατρῷα δώματʼ. ἐκ κανοῦ δʼ ἑλὼν</l>
<l>Αἴγισθος ὀρθὴν σφαγίδα, μοσχείαν τρίχα</l>
<l>τεμὼν ἐφʼ ἁγνὸν πῦρ ἔθηκε δεξιᾷ,</l>
<l>κἄσφαξʼ ἐπʼ ὤμων μόσχον ὡς ἦραν χεροῖν</l>
<l>δμῶες, λέγει δὲ σῷ κασιγνήτῳ τάδε·</l>
<l n="815">Ἐκ τῶν καλῶν κομποῦσι τοῖσι Θεσσαλοῖς</l>
<l>εἶναι τόδʼ, ὅστις ταῦρον ἀρταμεῖ καλῶς</l>
<l>ἵππους τʼ ὀχμάζει· λαβὲ σίδηρον, ὦ ξένε,</l>
<l>δεῖξόν τε φήμην ἔτυμον ἀμφὶ Θεσσαλῶν.</l>
<milestone ed="p" n="819" unit="card"/>
<l>
<milestone ed="P" unit="para"/>ὁ δʼ εὐκρότητον Δωρίδʼ ἁρπάσας χεροῖν,</l>
<l n="820">ῥίψας ἀπʼ ὤμων εὐπρεπῆ πορπάματα,</l>
<l>Πυλάδην μὲν εἵλετʼ ἐν πόνοις ὑπηρέτην,</l>
<l>δμῶας δʼ ἀπωθεῖ· καὶ λαβὼν μόσχου πόδα,</l>
<l>λευκὰς ἐγύμνου σάρκας ἐκτείνων χέρα·</l>
<l>θᾶσσον δὲ βύρσαν ἐξέδειρεν ἢ δρομεὺς</l>
<l n="825">δισσοὺς διαύλους ἱππίους διήνυσε,</l>
<l>κἀνεῖτο λαγόνας. ἱερὰ δʼ ἐς χεῖρας λαβὼν</l>
<l>Αἴγισθος ἤθρει. καὶ λοβὸς μὲν οὐ προσῆν</l>
<l>σπλάγχνοις, πύλαι δὲ καὶ δοχαὶ χολῆς πέλας</l>
<l>κακὰς ἔφαινον τῷ σκοποῦντι προσβολάς.</l>
<l n="830">χὣ μὲν σκυθράζει, δεσπότης δʼ ἀνιστορεῖ·</l>
<l>τί χρῆμʼ ἀθυμεῖς;  — ὦ ξένʼ, ὀρρωδῶ τινα</l>
<l>δόλον θυραῖον. ἔστι δʼ ἔχθιστος βροτῶν</l>
<l>Ἀγαμέμνονος παῖς πολέμιός τʼ ἐμοῖς δόμοις·</l>
<l>ὃ δʼ εἶπε· φυγάδος δῆτα δειμαίνεις δόλον,</l>
<l n="835">πόλεως ἀνάσσων; οὐχ, ὅπως παστήρια</l>
<l>θοινασόμεσθα, Φθιάδʼ ἀντὶ Δωρικῆς</l>
<l>οἴσει τις ἡμῖν κοπίδʼ, ἀπορρήξω χέλυν;</l>
<l>λαβὼν δὲ κόπτει. σπλάγχνα δʼ Αἴγισθος λαβὼν</l>
<l>ἤθρει διαιρῶν. τοῦ δὲ νεύοντος κάτω</l>
<l n="840">ὄνυχας ἐπʼ ἄκρους στὰς κασίγνητος σέθεν</l>
<l>ἐς σφονδύλους ἔπαισε, νωτιαῖα δὲ</l>
<l>ἔρρηξεν ἄρθρα· πᾶν δὲ σῶμʼ ἄνω κάτω</l>
<l>ἤσπαιρεν ἠλάλαζε δυσθνῄσκων φόνῳ.</l>
<l>
<milestone ed="P" unit="para"/>δμῶες δʼ ἰδόντες εὐθὺς ᾖξαν ἐς δόρυ,</l>
<l n="845">πολλοὶ μάχεσθαι πρὸς δύʼ· ἀνδρείας δʼ ὕπο</l>
<l>ἔστησαν ἀντίπρῳρα σείοντες βέλη</l>
<l>Πυλάδης Ὀρέστης τʼ. εἶπε δʼ· οὐχὶ δυσμενὴς</l>
<l>ἥκω πόλει τῇδʼ οὐδʼ ἐμοῖς ὀπάοσιν,</l>
<l>φονέα δὲ πατρὸς ἀντετιμωρησάμην</l>
<l n="850">τλήμων Ὀρέστης· ἀλλὰ μή με καίνετε,</l>
<l>πατρὸς παλαιοὶ δμῶες. οἳ δʼ, ἐπεὶ λόγων</l>
<l>ἤκουσαν, ἔσχον κάμακας· ἐγνώσθη δʼ ὑπὸ</l>
<l>γέροντος ἐν δόμοισιν ἀρχαίου τινός.</l>
<l>στέφουσι δʼ εὐθὺς σοῦ κασιγνήτου κάρα</l>
<l n="855">χαίροντες ἀλαλάζοντες. ἔρχεται δὲ σοὶ</l>
<l>κάρα ʼπιδείξων οὐχὶ Γοργόνος φέρων,</l>
<l>ἀλλʼ ὃν στυγεῖς Αἴγισθον· αἷμα δʼ αἵματος</l>
<l>πικρὸς δανεισμὸς ἦλθε τῷ θανόντι νῦν.</l>
</sp>
</div1>
<milestone ed="p" n="859" unit="card"/>
<div1 type="choral">
<div2 type="strophe">
<sp>
<speaker>Χορός</speaker>
<l>θὲς ἐς χορόν, ὦ φίλα, ἴχνος,</l>
<l n="860">ὡς νεβρὸς οὐράνιον</l>
<l>πήδημα κουφίζουσα σὺν ἀγλαΐᾳ.</l>
<l>νικᾷ στεφαναφορίαν</l>
<l>† κρείσσω τοῖς † παρʼ Ἀλφειοῦ ῥεέθροισι τελέσσας</l>
<l>κασίγνητος σέθεν· ἀλλʼ ἐπάειδε</l>
<l n="865">καλλίνικον ᾠδὰν ἐμῷ χορῷ.</l>
</sp>
<milestone ed="p" n="866" unit="card"/>
<sp>
<speaker>Ἠλέκτρα</speaker>
<l>ὦ φέγγος, ὦ τέθριππον ἡλίου σέλας,</l>
<l>ὦ γαῖα καὶ νὺξ ἣν ἐδερκόμην πάρος,</l>
<l>νῦν ὄμμα τοὐμὸν ἀμπτυχαί τʼ ἐλεύθεροι,</l>
<l>ἐπεὶ πατρὸς πέπτωκεν Αἴγισθος φονεύς.</l>
<l n="870">φέρʼ, οἷα δὴ χω καὶ δόμοι κεύθουσί μου</l>
<l>κόμης ἀγάλματʼ ἐξενέγκωμαι, φίλαι,</l>
<l>στέψω τʼ ἀδελφοῦ κρᾶτα τοῦ νικηφόρου.</l>
<milestone ed="p" n="873" unit="card"/>
</sp>
</div2>
<div2 type="antistrophe">
<sp>
<speaker>Χορός</speaker>
<l>σὺ μέν νυν ἀγάλματʼ ἄειρε</l>
<l>κρατί· τὸ δʼ ἁμέτερον</l>
<l n="875">χωρήσεται Μούσαισι χόρευμα φίλον.</l>
<l>νῦν οἱ πάρος ἁμέτεροι</l>
<l>γαίας τυραννεύσουσι φίλοι βασιλῆες,</l>
<l>δικαίως  <gap/> τοὺς ἀδίκους καθελόντες.</l>
<l>ἀλλʼ ἴτω ξύναυλος βοὰ χαρᾷ.</l>
</sp>
<milestone ed="p" n="880" unit="card"/>
</div2>
</div1>
<div1 type="episode">
<sp>
<speaker>Ἠλέκτρα</speaker>
<l n="880">ὦ καλλίνικε, πατρὸς ἐκ νικηφόρου</l>
<l>γεγώς, Ὀρέστα, τῆς ὑπʼ Ἰλίῳ μάχης,</l>
<l>δέξαι κόμης σῆς βοστρύχων ἀνδήματα.</l>
<l>ἥκεις γὰρ οὐκ ἀχρεῖον ἔκπλεθρον δραμὼν</l>
<l>ἀγῶνʼ ἐς οἴκους, ἀλλὰ πολέμιον κτανὼν</l>
<l n="885">Αἴγισθον, ὃς σὸν πατέρα κἀμὸν ὤλεσε.</l>
<l>σύ τʼ, ὦ παρασπίστʼ, ἀνδρὸς εὐσεβεστάτου</l>
<l>παίδευμα Πυλάδη, στέφανον ἐξ ἐμῆς χερὸς</l>
<l>δέχου· φέρῃ γὰρ καὶ σὺ τῷδʼ ἴσον μέρος</l>
<l>ἀγῶνος· αἰεὶ δʼ εὐτυχεῖς φαίνοισθέ μοι.</l>
</sp>
<sp>
<speaker>Ὀρέστης</speaker>
<l n="890">θεοὺς μὲν ἡγοῦ πρῶτον, Ἠλέκτρα, τύχης</l>
<l>ἀρχηγέτας τῆσδʼ, εἶτα κἄμʼ ἐπαίνεσον</l>
<l>τὸν τῶν θεῶν τε τῆς τύχης θʼ ὑπηρέτην.</l>
<l>ἥκω γὰρ οὐ λόγοισιν ἀλλʼ ἔργοις κτανὼν</l>
<l>Αἴγισθον· ὡς δὲ τῷ σάφʼ εἰδέναι τάδε</l>
<l n="895">προσθῶμεν, αὐτὸν τὸν θανόντα σοι φέρω,</l>
<l>ὃν εἴτε χρῄζεις θηρσὶν ἁρπαγὴν πρόθες,</l>
<l>ἢ σκῦλον οἰωνοῖσιν, αἰθέρος τέκνοις,</l>
<l>πήξασʼ ἔρεισον σκόλοπι· σὸς γάρ ἐστι νῦν</l>
<l>
<del>δοῦλος, πάροιθε δεσπότης κεκλημένος.</del>
</l>
</sp>
<sp>
<speaker>Ἠλέκτρα</speaker>
<l n="900">αἰσχύνομαι μέν, βούλομαι δʼ εἰπεῖν ὅμως.</l>
</sp>
<sp>
<speaker>Ὀρέστης</speaker>
<l>τί χρῆμα; λέξον· ὡς φόβου γʼ ἔξωθεν εἶ.</l>
</sp>
<sp>
<speaker>Ἠλέκτρα</speaker>
<l>νεκροὺς ὑβρίζειν, μή μέ τις φθόνῳ βάλῃ.</l>
</sp>
<sp>
<speaker>Ὀρέστης</speaker>
<l>οὐκ ἔστιν οὐδεὶς ὅστις ἂν μέμψαιτό σε.</l>
</sp>
<sp>
<speaker>Ἠλέκτρα</speaker>
<l>δυσάρεστος ἡμῶν καὶ φιλόψογος πόλις.</l>
</sp>
<sp>
<speaker>Ὀρέστης</speaker>
<l n="905">λέγʼ, εἴ τι χρῄζεις, σύγγονʼ· ἀσπόνδοισι γὰρ</l>
<l>νόμοισιν ἔχθραν τῷδε συμβεβλήκαμεν.</l>
<milestone ed="p" n="907" unit="card"/>
</sp>
<sp>
<speaker>Ἠλέκτρα</speaker>
<l>εἶἑν· τίνʼ ἀρχὴν πρῶτά σʼ ἐξείπω κακῶν,</l>
<l>ποίας τελευτάς; τίνα μέσον τάξω λόγον;</l>
<l>καὶ μὴν διʼ ὄρθρων γʼ οὔποτʼ ἐξελίμπανον</l>
<l n="910">θρυλοῦσʼ ἅ γʼ εἰπεῖν ἤθελον κατʼ ὄμμα σόν,</l>
<l>εἰ δὴ γενοίμην δειμάτων ἐλευθέρα</l>
<l>τῶν πρόσθε. νῦν οὖν ἐσμεν· ἀποδώσω δέ σοι</l>
<l>ἐκεῖνʼ ἅ σε ζῶντʼ ἤθελον λέξαι κακά.</l>
<l>
<milestone ed="P" unit="para"/>ἀπώλεσάς με κὠρφανὴν φίλου πατρὸς</l>
<l n="915">καὶ τόνδʼ ἔθηκας, οὐδὲν ἠδικημένος,</l>
<l>κἄγημας αἰσχρῶς μητέρʼ ἄνδρα τʼ ἔκτανες</l>
<l>στρατηλατοῦνθʼ Ἕλλησιν, οὐκ ἐλθὼν Φρύγας.</l>
<l>ἐς τοῦτο δʼ ἦλθες ἀμαθίας ὥστʼ ἤλπισας</l>
<l>ὡς ἐς σὲ ἐμὴν δὴ μητέρʼ οὐχ ἕξοις κακὴν</l>
<l n="920">γήμας, ἐμοῦ δὲ πατρὸς ἠδίκεις λέχη.</l>
<l>ἴστω δʼ, ὅταν τις διολέσας δάμαρτά του</l>
<l>κρυπταῖσιν εὐναῖς εἶτʼ ἀναγκασθῇ λαβεῖν,</l>
<l>δύστηνός ἐστιν, εἰ δοκεῖ τὸ σωφρονεῖν</l>
<l>ἐκεῖ μὲν αὐτὴν οὐκ ἔχειν, παρʼ οἷ δʼ ἔχειν.</l>
<l n="925">ἄλγιστα δʼ ᾤκεις, οὐ δοκῶν οἰκεῖν κακῶς·</l>
<l>ᾔδησθα γὰρ δῆτʼ ἀνόσιον γήμας γάμον,</l>
<l>μήτηρ δὲ σʼ ἄνδρα δυσσεβῆ κεκτημένη.</l>
<l>ἄμφω πονηρὼ δʼ ὄντʼ ἀνῃρεῖσθον τύχην</l>
<l>† κείνη τε τὴν σὴν καὶ σὺ τοὐκείνης κακόν. †</l>
<l n="930">πᾶσιν δʼ ἐν Ἀργείοισιν ἤκουες τάδε·</l>
<l>Ὁ τῆς γυναικός — οὐχὶ τἀνδρὸς ἡ γυνή.</l>
<l>καίτοι τόδʼ αἰσχρόν, προστατεῖν γε δωμάτων</l>
<l>γυναῖκα, μὴ τὸν ἄνδρα· κἀκείνους στυγῶ</l>
<l>τοὺς παῖδας, ὅστις τοῦ μὲν ἄρσενος πατρὸς</l>
<l n="935">οὐκ ὠνόμασται, τῆς δὲ μητρὸς ἐν πόλει.</l>
<l>ἐπίσημα γὰρ γήμαντι καὶ μείζω λέχη</l>
<l>τἀνδρὸς μὲν οὐδείς, τῶν δὲ θηλειῶν λόγος.</l>
<l>
<milestone ed="P" unit="para"/>ὃ δʼ ἠπάτα σε πλεῖστον οὐκ ἐγνωκότα,</l>
<l>ηὔχεις τις εἶναι τοῖσι χρήμασι σθένων·</l>
<l n="940">τὰ δʼ οὐδὲν εἰ μὴ βραχὺν ὁμιλῆσαι χρόνον.</l>
<l>ἡ γὰρ φύσις βέβαιος, οὐ τὰ χρήματα.</l>
<l>ἣ μὲν γὰρ αἰεὶ παραμένουσʼ αἴρει κακά·</l>
<l>ὁ δʼ ὄλβος ἀδίκως καὶ μετὰ σκαιῶν ξυνὼν</l>
<l>ἐξέπτατʼ οἴκων, σμικρὸν ἀνθήσας χρόνον.</l>
<l n="945">ἃ δʼ ἐς γυναῖκας — παρθένῳ γὰρ οὐ καλὸν</l>
<l>λέγειν — σιωπῶ, γνωρίμως δʼ αἰνίξομαι.</l>
<l>ὕβριζες, ὡς δὴ βασιλικοὺς ἔχων δόμους</l>
<l>κάλλει τʼ ἀραρώς. ἀλλʼ ἔμοιγʼ εἴη πόσις</l>
<l>μὴ παρθενωπός, ἀλλὰ τἀνδρείου τρόπου.</l>
<l n="950">τὰ γὰρ τέκνʼ αὐτῶν Ἄρεος ἐκκρεμάννυται,</l>
<l>τὰ δʼ εὐπρεπῆ δὴ κόσμος ἐν χοροῖς μόνον.</l>
<l>
<milestone ed="P" unit="para"/>ἔρρʼ, οὐδὲν εἰδὼς ὧν ἐφευρεθεὶς χρόνῳ</l>
<l>δίκην δέδωκας.  — ὧδέ τις κακοῦργος ὢν</l>
<l>μή μοι τὸ πρῶτον βῆμʼ ἐὰν δράμῃ καλῶς,</l>
<l n="955">νικᾶν δοκείτω τὴν Δίκην, πρὶν ἂν πέλας</l>
<l>γραμμῆς ἵκηται καὶ τέλος κάμψῃ βίου.</l>
</sp>
<milestone ed="p" n="957" unit="card"/>
<sp>
<speaker>Χορός</speaker>
<l>ἔπραξε δεινά, δεινὰ δʼ ἀντέδωκε σοὶ</l>
<l>καὶ τῷδʼ· ἔχει γὰρ ἡ Δίκη μέγα σθένος.</l>
</sp>
<sp>
<speaker>Ἠλέκτρα</speaker>
<l>εἶἑν· κομίζειν τοῦδε σῶμʼ ἔσω χρεὼν</l>
<l n="960">σκότῳ τε δοῦναι, δμῶες, ὡς, ὅταν μόλῃ</l>
<l>μήτηρ, σφαγῆς πάροιθε μὴ εἰσίδῃ νεκρόν.</l>
</sp>
<sp>
<speaker>Ὀρέστης</speaker>
<l>ἐπίσχες· ἐμβάλωμεν εἰς ἄλλον λόγον.</l>
</sp>
<sp>
<speaker>Ἠλέκτρα</speaker>
<l>τί δʼ; ἐκ Μυκηνῶν μῶν βοηδρόμους ὁρῶ;</l>
</sp>
<sp>
<speaker>Ὀρέστης</speaker>
<l>οὔκ, ἀλλὰ τὴν τεκοῦσαν ἥ μʼ ἐγείνατο.</l>
</sp>
<sp>
<speaker>Ἠλέκτρα</speaker>
<l n="965">καλῶς ἄρʼ ἄρκυν ἐς μέσην πορεύεται — </l>
<l>καὶ μὴν ὄχοις γε καὶ στολῇ λαμπρύνεται.</l>
</sp>
<sp>
<speaker>Ὀρέστης</speaker>
<l>τί δῆτα δρῶμεν; μητέρʼ ἦ φονεύσομεν;</l>
</sp>
<sp>
<speaker>Ἠλέκτρα</speaker>
<l>μῶν σʼ οἶκτος εἷλε, μητρὸς ὡς εἶδες δέμας;</l>
</sp>
<sp>
<speaker>Ὀρέστης</speaker>
<l>φεῦ·</l>
<l>πῶς γὰρ κτάνω νιν, ἥ μʼ ἔθρεψε κἄτεκεν;</l>
</sp>
<sp>
<speaker>Ἠλέκτρα</speaker>
<l n="970">ὥσπερ πατέρα σὸν ἥδε κἀμὸν ὤλεσεν.</l>
</sp>
<sp>
<speaker>Ὀρέστης</speaker>
<l>ὦ Φοῖβε, πολλήν γʼ ἀμαθίαν ἐθέσπισας — </l>
</sp>
<sp>
<speaker>Ἠλέκτρα</speaker>
<l>ὅπου δʼ Ἀπόλλων σκαιὸς ᾖ, τίνες σοφοί;</l>
</sp>
<sp>
<speaker>Ὀρέστης</speaker>
<l>ὅστις μʼ ἔχρησας μητέρʼ, ἣν οὐ χρῆν, κτανεῖν.</l>
</sp>
<sp>
<speaker>Ἠλέκτρα</speaker>
<l>βλάπτῃ δὲ δὴ τί πατρὶ τιμωρῶν σέθεν;</l>
</sp>
<sp>
<speaker>Ὀρέστης</speaker>
<l n="975">μητροκτόνος νῦν φεύξομαι, τόθʼ ἁγνὸς ὤν.</l>
</sp>
<sp>
<speaker>Ἠλέκτρα</speaker>
<l>καὶ μή γʼ ἀμύνων πατρὶ δυσσεβὴς ἔσῃ.</l>
</sp>
<sp>
<speaker>Ὀρέστης</speaker>
<l>ἐγὼ δὲ μητρὸς — ; τῷ φόνου δώσω δίκας;</l>
</sp>
<sp>
<speaker>Ἠλέκτρα</speaker>
<l>τῷ δʼ ἢν πατρῴαν διαμεθῇς τιμωρίαν;</l>
</sp>
<sp>
<speaker>Ὀρέστης</speaker>
<l>ἆρʼ αὔτʼ ἀλάστωρ εἶπʼ ἀπεικασθεὶς θεῷ;</l>
</sp>
<sp>
<speaker>Ἠλέκτρα</speaker>
<l n="980">ἱερὸν καθίζων τρίποδʼ; ἐγὼ μὲν οὐ δοκῶ.</l>
</sp>
<sp>
<speaker>Ὀρέστης</speaker>
<l>οὐδʼ ἂν πιθοίμην εὖ μεμαντεῦσθαι τάδε.</l>
</sp>
<sp>
<speaker>Ἠλέκτρα</speaker>
<l>οὐ μὴ κακισθεὶς εἰς ἀνανδρίαν πεσῇ.</l>
</sp>
<sp>
<speaker>Ὀρέστης</speaker>
<l>ἀλλʼ ἦ τὸν αὐτὸν τῇδʼ ὑποστήσω δόλον;</l>
</sp>
<sp>
<speaker>Ἠλέκτρα</speaker>
<l>ᾧ καὶ πόσιν καθεῖλες, Αἴγισθον κτανών.</l>
</sp>
<sp>
<speaker>Ὀρέστης</speaker>
<l n="985">ἔσειμι· δεινοῦ δʼ ἄρχομαι προβλήματος</l>
<l>καὶ δεινὰ δράσω γε — εἰ θεοῖς δοκεῖ τάδε,</l>
<l>ἔστω· πικρὸν δὲ χἡδὺ τἀγώνισμά μοι.</l>
<milestone ed="p" n="988" unit="card"/>
</sp>
<div2 type="anapests">
<sp>
<speaker>Χορός</speaker>
<l>
<del>ἰώ,</del>
</l>
<l>βασίλεια γύναι χθονὸς Ἀργείας,</l>
<l>παῖ Τυνδάρεω,</l>
<l n="990">καὶ τοῖν ἀγαθοῖν ξύγγονε κούροιν</l>
<l>Διός, οἳ φλογερὰν αἰθέρʼ ἐν ἄστροις</l>
<l>ναίουσι, βροτῶν ἐν ἁλὸς ῥοθίοις</l>
<l>τιμὰς σωτῆρας ἔχοντες·</l>
<l>χαῖρε, σεβίζω σʼ ἴσα καὶ μάκαρας</l>
<l n="995">πλούτου μεγάλης τʼ εὐδαιμονίας.</l>
<l>τὰς σὰς δὲ τύχας θεραπεύεσθαι</l>
<l>καιρός. <add>χαῖρʼ,</add> ὦ βασίλεια.</l>
<milestone ed="p" n="998" unit="card"/>
</sp>
<sp>
<speaker>Κλυταιμήστρα</speaker>
<l>ἔκβητʼ ἀπήνης, Τρῳάδες, χειρὸς δʼ ἐμῆς</l>
<l>λάβεσθʼ, ἵνʼ ἔξω τοῦδʼ ὄχου στήσω πόδα.</l>
<l n="1000">σκύλοισι μὲν γὰρ θεῶν κεκόσμηνται δόμοι</l>
<l>Φρυγίοις, ἐγὼ δὲ τάσδε, Τρῳάδος χθονὸς</l>
<l>ἐξαίρετʼ, ἀντὶ παιδὸς ἣν ἀπώλεσα</l>
<l>σμικρὸν γέρας, καλὸν δὲ κέκτημαι δόμοις.</l>
</sp>
<sp>
<speaker>Ἠλέκτρα</speaker>
<l>οὔκουν ἐγώ — δούλη γὰρ ἐκβεβλημένη</l>
<l n="1005">δόμων πατρῴων δυστυχεῖς οἰκῶ δόμους — </l>
<l>μῆτερ, λάβωμαι μακαρίας τῆς σῆς χερός;</l>
</sp>
<sp>
<speaker>Κλυταιμήστρα</speaker>
<l>δοῦλαι πάρεισιν αἵδε, μὴ σύ μοι πόνει.</l>
</sp>
<sp>
<speaker>Ἠλέκτρα</speaker>
<l>τί δʼ; αἰχμάλωτόν τοί μʼ ἀπῴκισας δόμων,</l>
<l>ᾑρημένων δὲ δωμάτων ᾑρήμεθα,</l>
<l n="1010">ὡς αἵδε, πατρὸς ὀρφαναὶ λελειμμέναι.</l>
</sp>
<sp n="*klutaimh/stra">
<speaker>Κλυταιμήστρα</speaker>
<l>τοιαῦτα μέντοι σὸς πατὴρ βουλεύματα</l>
<l>ἐς οὓς ἐχρῆν ἥκιστʼ ἐβούλευσεν φίλων.</l>
<l>λέξω δὲ  <gap/> καίτοι δόξʼ ὅταν λάβῃ κακὴ</l>
<l>γυναῖκα, γλώσσῃ πικρότης ἔνεστί τις.</l>
<l n="1015">ὡς μὲν παρʼ ἡμῖν, οὐ καλῶς· τὸ πρᾶγμα δὲ</l>
<l>μαθόντας, ἢν μὲν ἀξίως μισεῖν ἔχῃ,</l>
<l>στυγεῖν δίκαιον· εἰ δὲ μή, τί δεῖ στυγεῖν;</l>
<l>ἡμᾶς ἔδωκε Τυνδάρεως τῷ σῷ πατρί,</l>
<l>οὐχ ὥστε θνῄσκειν, οὐδʼ ἃ γειναίμην ἐγώ.</l>
<l n="1020">κεῖνος δὲ παῖδα τὴν ἐμὴν Ἀχιλλέως</l>
<l>λέκτροισι πείσας ᾤχετʼ ἐκ δόμων ἄγων</l>
<l>πρυμνοῦχον Αὖλιν, ἔνθʼ ὑπερτείνας πυρᾶς</l>
<l>λευκὴν διήμησʼ Ἰφιγόνης παρηΐδα.</l>
<l>κεἰ μὲν πόλεως ἅλωσιν ἐξιώμενος,</l>
<l n="1025">ἢ δῶμʼ ὀνήσων τἄλλα τʼ ἐκσῴζων τέκνα,</l>
<l>ἔκτεινε πολλῶν μίαν ὕπερ, συγγνώστʼ ἂν ἦν·</l>
<l>νῦν δʼ οὕνεχʼ Ἑλένη μάργος ἦν ὅ τʼ αὖ λαβὼν</l>
<l>ἄλοχον κολάζειν προδότιν οὐκ ἠπίστατο,</l>
<l>τούτων ἕκατι παῖδʼ ἐμὴν διώλεσεν.</l>
<l n="1030">ἐπὶ τοῖσδε τοίνυν καίπερ ἠδικημένη</l>
<l>οὐκ ἠγριώμην οὐδʼ ἂν ἔκτανον πόσιν·</l>
<l>ἀλλʼ ἦλθʼ ἔχων μοι μαινάδʼ ἔνθεον κόρην</l>
<l>λέκτροις τʼ ἐπεισέφρηκε, καὶ νύμφα δύο</l>
<l>ἐν τοῖσιν αὐτοῖς δώμασιν κατείχομεν.</l>
<milestone ed="p" n="1035" unit="card"/>
<l n="1035">
<milestone ed="P" unit="para"/>μῶρον μὲν οὖν γυναῖκες, οὐκ ἄλλως λέγω·</l>
<l>ὅταν δʼ, ὑπόντος τοῦδʼ, ἁμαρτάνῃ πόσις</l>
<l>τἄνδον παρώσας λέκτρα, μιμεῖσθαι θέλει</l>
<l>γυνὴ τὸν ἄνδρα χἅτερον κτᾶσθαι φίλον.</l>
<l>κἄπειτʼ ἐν ἡμῖν ὁ ψόγος λαμπρύνεται,</l>
<l n="1040">οἱ δʼ αἴτιοι τῶνδʼ οὐ κλύουσʼ ἄνδρες κακῶς.</l>
<l>εἰ δʼ ἐκ δόμων ἥρπαστο Μενέλεως λάθρᾳ,</l>
<l>κτανεῖν μʼ Ὀρέστην χρῆν, κασιγνήτης πόσιν</l>
<l>Μενέλαον ὡς σώσαιμι; σὸς δὲ πῶς πατὴρ</l>
<l>ἠνέσχετʼ ἂν ταῦτʼ; εἶτα τὸν μὲν οὐ θανεῖν</l>
<l n="1045">κτείνοντα χρῆν τἄμʼ, ἐμὲ δὲ πρὸς κείνου παθεῖν;</l>
<l>ἔκτεινʼ, ἐτρέφθην ἥνπερ ἦν πορεύσιμον</l>
<l>πρὸς τοὺς ἐκείνῳ πολεμίους. φίλων γὰρ ἂν</l>
<l>τίς ἂν πατρὸς σοῦ φόνον ἐκοινώνησέ μοι;</l>
<l>λέγʼ, εἴ τι χρῄζεις, κἀντίθες παρρησίᾳ,</l>
<l n="1050">ὅπως τέθνηκε σὸς πατὴρ οὐκ ἐνδίκως.</l>
</sp>
<sp>
<speaker>Χορός</speaker>
<l>δίκαιʼ ἔλεξας· ἡ δίκη δʼ αἰσχρῶς ἔχει.</l>
<l>γυναῖκα γὰρ χρὴ πάντα συγχωρεῖν πόσει,</l>
<l>ἥτις φρενήρης· ᾗ δὲ μὴ δοκεῖ τάδε,</l>
<l>οὐδʼ εἰς ἀριθμὸν τῶν ἐμῶν ἥκει λόγων.</l>
</sp>
<sp>
<speaker>Ἠλέκτρα</speaker>
<l n="1055">μέμνησο, μῆτερ, οὓς ἔλεξας ὑστάτους</l>
<l>λόγους, διδοῦσα πρὸς σέ μοι παρρησίαν.</l>
</sp>
<sp>
<speaker>Κλυταιμήστρα</speaker>
<l>καὶ νῦν γέ φημι κοὐκ ἀπαρνοῦμαι, τέκνον.</l>
</sp>
<sp>
<speaker>Ἠλέκτρα</speaker>
<l>† ἆρα † κλύουσα, μῆτερ, εἶτʼ ἔρξεις κακῶς;</l>
</sp>
<sp>
<speaker>Κλυταιμήστρα</speaker>
<l>οὐκ ἔστι, τῇ σῇ δʼ ἡδὺ προσθήσω φρενί.</l>
<milestone ed="p" n="1060" unit="card"/>
</sp>
<sp>
<speaker>Ἠλέκτρα</speaker>
<l n="1060">λέγοιμʼ ἄν· ἀρχὴ δʼ ἥδε μοι προοιμίου·</l>
<l>εἴθʼ εἶχες, ὦ τεκοῦσα, βελτίους φρένας.</l>
<l>τὸ μὲν γὰρ εἶδος αἶνον ἄξιον φέρειν</l>
<l>Ἑλένης τε καὶ σοῦ, δύο δʼ ἔφυτε συγγόνω,</l>
<l>ἄμφω ματαίω Κάστορός τʼ οὐκ ἀξίω.</l>
<l n="1065">ἣ μὲν γὰρ ἁρπασθεῖσʼ ἑκοῦσʼ ἀπώλετο,</l>
<l>σὺ δʼ ἄνδρʼ ἄριστον Ἑλλάδος διώλεσας,</l>
<l>σκῆψιν προτείνουσʼ, ὡς ὑπὲρ τέκνου πόσιν</l>
<l>ἔκτεινας· οὐ γάρ σʼ ὡς ἔγωγʼ ἴσασιν εὖ.</l>
<l>ἥτις, θυγατρὸς πρὶν κεκυρῶσθαι σφαγάς,</l>
<l n="1070">νέον τʼ ἀπʼ οἴκων ἀνδρὸς ἐξωρμημένου,</l>
<l>ξανθὸν κατόπτρῳ πλόκαμον ἐξήσκεις κόμης.</l>
<l>γυνὴ δʼ, ἀπόντος ἀνδρός ἥτις ἐκ δόμων</l>
<l>ἐς κάλλος ἀσκεῖ, διάγραφʼ ὡς οὖσαν κακήν.</l>
<l>οὐδὲν γὰρ αὐτὴν δεῖ θύρασιν εὐπρεπὲς</l>
<l n="1075">φαίνειν πρόσωπον, ἤν τι μὴ ζητῇ κακόν.</l>
<l>μόνη δὲ πασῶν οἶδʼ ἐγὼ σʼ Ἑλληνίδων,</l>
<l>εἰ μὲν τὰ Τρώων εὐτυχοῖ, κεχαρμένην,</l>
<l>εἰ δʼ ἥσσονʼ εἴη, συννεφοῦσαν ὄμματα,</l>
<l>Ἀγαμέμνονʼ οὐ χρῄζουσαν ἐκ Τροίας μολεῖν.</l>
<l n="1080">καίτοι καλῶς γε σωφρονεῖν παρεῖχέ σοι·</l>
<l>ἄνδρʼ εἶχες οὐ κακίονʼ Αἰγίσθου πόσιν,</l>
<l>ὃν Ἑλλὰς αὑτῆς εἵλετο στρατηλάτην·</l>
<l>Ἑλένης δʼ ἀδελφῆς τοιάδʼ ἐξειργασμένης</l>
<l>ἐξῆν κλέος σοι μέγα λαβεῖν· τὰ γὰρ κακὰ</l>
<l n="1085">παράδειγμα τοῖς ἐσθλοῖσιν εἴσοψίν τʼ ἔχει.</l>
<l>
<milestone ed="P" unit="para"/>εἰ δʼ, ὡς λέγεις, σὴν θυγατέρʼ ἔκτεινεν πατήρ,</l>
<l>ἐγὼ τί σʼ ἠδίκησʼ ἐμός τε σύγγονος;</l>
<l>πῶς οὐ πόσιν κτείνασα πατρῴους δόμους</l>
<l>ἡμῖν προσῆψας, ἀλλʼ ἐπηνέγκω λέχει</l>
<l n="1090">τἀλλότρια, μισθοῦ τοὺς γάμους ὠνουμένη;</l>
<l>κοὔτʼ ἀντιφεύγει παιδὸς ἀντὶ σοῦ πόσις,</l>
<l>οὔτʼ ἀντʼ ἐμοῦ τέθνηκε, δὶς τόσως ἐμὲ</l>
<l>κτείνας ἀδελφῆς ζῶσαν. εἰ δʼ ἀμείψεται</l>
<l>φόνον δικάζων φόνος, ἀποκτενῶ σʼ ἐγὼ</l>
<l n="1095">καὶ παῖς Ὀρέστης πατρὶ τιμωρούμενοι·</l>
<l>εἰ γὰρ δίκαιʼ ἐκεῖνα, καὶ τάδʼ ἔνδικα.</l>
<l>
<del>ὅστις δὲ πλοῦτον ἢ εὐγένειαν εἰσιδὼν</del>
</l>
<l>
<del>γαμεῖ πονηράν, μῶρός ἐστι· μικρὰ γὰρ</del>
</l>
<l>
<del>μεγάλων ἀμείνω σώφρονʼ ἐν δόμοις λέχη.</del>
</l>
<milestone ed="p" n="1100" unit="card"/>
</sp>
<sp>
<speaker>Χορός</speaker>
<l n="1100">
<del>τύχη γυναικῶν ἐς γάμους. τὰ μὲν γὰρ εὖ,</del>
</l>
<l>
<del>τὰ δʼ οὐ καλῶς πίπτοντα δέρκομαι βροτῶν.</del>
</l>
</sp>
<sp>
<speaker>Κλυταιμήστρα</speaker>
<l>ὦ παῖ, πέφυκας πατέρα σὸν στέργειν ἀεί·</l>
<l>ἔστιν δὲ καὶ τόδʼ· οἳ μέν εἰσιν ἀρσένων,</l>
<l>οἳ δʼ αὖ φιλοῦσι μητέρας μᾶλλον πατρός.</l>
<l n="1105">συγγνώσομαί σοι· καὶ γὰρ οὐχ οὕτως ἄγαν</l>
<l>χαίρω τι, τέκνον, τοῖς δεδραμένοις ἐμοί.</l>
<l>
<milestone ed="P" unit="para"/>σὺ δʼ ὧδʼ ἄλουτος καὶ δυσείματος χρόα</l>
<l>λεχὼ νεογνῶν ἐκ τόκων πεπαυμένη;</l>
<l>
<milestone ed="P" unit="para"/>οἴμοι τάλαινα τῶν ἐμῶν βουλευμάτων·</l>
<l n="1110">ὡς μᾶλλον ἢ χρῆν ἤλασʼ εἰς ὀργὴν πόσιν.</l>
</sp>
<sp>
<speaker>Ἠλέκτρα</speaker>
<l>ὀψὲ στενάζεις, ἡνίκʼ οὐκ ἔχεις ἄκη.</l>
<l>πατὴρ μὲν οὖν τέθνηκε· τὸν δʼ ἔξω χθονὸς</l>
<l>πῶς οὐ κομίζῃ παῖδʼ ἀλητεύοντα σόν;</l>
</sp>
<sp>
<speaker>Κλυταιμήστρα</speaker>
<l>δέδοικα· τοὐμὸν δʼ, οὐχὶ τοὐκείνου, σκοπῶ.</l>
<l n="1115">πατρὸς γάρ, ὡς λέγουσι, θυμοῦται φόνῳ.</l>
</sp>
<sp>
<speaker>Ἠλέκτρα</speaker>
<l>τί δαὶ πόσιν σὸν ἄγριον εἰς ἡμᾶς ἔχεις;</l>
</sp>
<sp>
<speaker>Κλυταιμήστρα</speaker>
<l>τρόποι τοιοῦτοι· καὶ σὺ δʼ αὐθάδης ἔφυς.</l>
</sp>
<sp>
<speaker>Ἠλέκτρα</speaker>
<l>ἀλγῶ γάρ· ἀλλὰ παύσομαι θυμουμένη.</l>
</sp>
<sp>
<speaker>Κλυταιμήστρα</speaker>
<l>καὶ μὴν ἐκεῖνος οὐκέτʼ ἔσται σοι βαρύς.</l>
</sp>
<sp>
<speaker>Ἠλέκτρα</speaker>
<l n="1120">φρονεῖ μέγʼ· ἐν γὰρ τοῖς ἐμοῖς ναίει δόμοις.</l>
</sp>
<sp>
<speaker>Κλυταιμήστρα</speaker>
<l>ὁρᾷς; ἀνʼ αὖ σὺ ζωπυρεῖς νείκη νέα.</l>
</sp>
<sp>
<speaker>Ἠλέκτρα</speaker>
<l>σιγῶ· δέδοικα γάρ νιν ὡς δέδοικʼ ἐγώ.</l>
</sp>
<sp>
<speaker>Κλυταιμήστρα</speaker>
<l>παῦσαι λόγων τῶνδε. ἀλλὰ τί μʼ ἐκάλεις, τέκνον;</l>
</sp>
<sp>
<speaker>Ἠλέκτρα</speaker>
<l>ἤκουσας, οἶμαι, τῶν ἐμῶν λοχευμάτων·</l>
<l n="1125">τούτων ὕπερ μοι θῦσον — οὐ γὰρ οἶδʼ ἐγώ — </l>
<l>δεκάτῃ σελήνῃ παιδὸς ὡς νομίζεται·</l>
<l>τρίβων γὰρ οὐκ εἴμʼ, ἄτοκος οὖσʼ ἐν τῷ πάρος.</l>
</sp>
<sp>
<speaker>Κλυταιμήστρα</speaker>
<l>ἄλλης τόδʼ ἔργον, ἥ σʼ ἔλυσεν ἐκ τόκων.</l>
</sp>
<sp>
<speaker>Ἠλέκτρα</speaker>
<l>αὐτὴ ʼλόχευον κἄτεκον μόνη βρέφος.</l>
</sp>
<sp>
<speaker>Κλυταιμήστρα</speaker>
<l n="1130">οὕτως ἀγείτων οἶκος ἵδρυται φίλων;</l>
</sp>
<sp>
<speaker>Ἠλέκτρα</speaker>
<l>πένητας οὐδεὶς βούλεται κτᾶσθαι φίλους.</l>
</sp>
<sp>
<speaker>Κλυταιμήστρα</speaker>
<l>ἀλλʼ εἶμι, παιδὸς ἀριθμὸν ὡς τελεσφόρον</l>
<l>θύσω θεοῖσι· σοὶ δʼ ὅταν πράξω χάριν</l>
<l>τήνδʼ, εἶμʼ ἐπʼ ἀγρὸν οὗ πόσις θυηπολεῖ</l>
<l n="1135">νύμφαισιν. ἀλλὰ τούσδʼ ὄχους, ὀπάονες,</l>
<l>φάτναις ἄγοντες πρόσθεθʼ· ἡνίκʼ ἂν δέ με</l>
<l>δοκῆτε θυσίας τῆσδʼ ἀπηλλάχθαι θεοῖς,</l>
<l>πάρεστε· δεῖ γὰρ καὶ πόσει δοῦναι χάριν.</l>
</sp>
<sp>
<speaker>Ἠλέκτρα</speaker>
<l>χώρει πένητας ἐς δόμους· φρούρει δέ μοι</l>
<l n="1140">μή σʼ αἰθαλώσῃ πολύκαπνον στέγος πέπλους.</l>
<l>θύσεις γὰρ οἷα χρή σε δαίμοσιν θύη.</l>
<l>
<milestone ed="P" unit="para"/>κανοῦν δʼ ἐνῆρκται καὶ τεθηγμένη σφαγίς,</l>
<l>ἥπερ καθεῖλε ταῦρον, οὗ πέλας πεσῇ</l>
<l>πληγεῖσα· νυμφεύσῃ δὲ κἀν Ἅιδου δόμοις</l>
<l n="1145">ᾧπερ ξυνηῦδες ἐν φάει. τοσήνδʼ ἐγὼ</l>
<l>δώσω χάριν σοι, σὺ δὲ δίκην ἐμοὶ πατρός.</l>
</sp>
<milestone ed="p" n="1147" unit="card"/>
</div2>
</div1>
<div1 type="choral">
<div2 type="strophe">
<sp>
<speaker>Χορός</speaker>
<l>ἀμοιβαὶ κακῶν· μετάτροποι πνέου-</l>
<l>σιν αὖραι δόμων. τότε μὲν <add>ἐν</add> λουτροῖς</l>
<l>ἔπεσεν ἐμὸς ἐμὸς ἀρχέτας,</l>
<l n="1150">ἰάχησε δὲ στέγα λάινοί τε θριγκοὶ δόμων,</l>
<l>τάδʼ ἐνέποντος· Ὦ σχέτλια· τί με, γύναι, φονεύσεις φίλαν</l>
<l>πατρίδα δεκέτεσιν σποραῖσιν ἐλθόντʼ ἐμάν;</l>
<l>
<gap desc="*"/>
</l>
</sp>
<milestone ed="p" n="1155" unit="card"/>
</div2>
<div2 type="antistrophe">
<sp>
<speaker>Χορός</speaker>
<l n="1155">παλίρρους δὲ τάνδʼ ὑπάγεται δίκα</l>
<l>διαδρόμου λέχους μέλεον ἃ πόσιν</l>
<l>χρόνιον ἱκόμενον εἰς οἴκους</l>
<l>Κυκλώπειά τʼ οὐράνια τείχεʼ ὀξυθήκτου βέλους</l>
<l n="1160">ἔκανεν αὐτόχειρ, πέλεκυν ἐν χεροῖν λαβοῦσʼ· ἆ τλάμων</l>
<l>πόσις, ὅ τί ποτε τὰν τάλαιναν ἔσχεν κακόν.</l>
<l>ὀρεία τις ὡς λέαινʼ ὀργάδων</l>
<l>δρύοχα νεμομένα, τάδε κατήνυσεν.</l>
</sp>
<milestone ed="p" n="1165" unit="card"/>
<sp>
<speaker>Κλυταιμήστρα</speaker>
<l n="1165">ὦ τέκνα, πρὸς θεῶν, μὴ κτάνητε μητέρα.</l>
</sp>
</div2>
<div2 type="lyric">
<sp>
<speaker>Χορός</speaker>
<l>κλύεις ὑπώροφον βοάν;</l>
</sp>
</div2>
<div2 type="lyric">
<sp>
<speaker>Κλυταιμήστρα</speaker>
<l>ἰώ μοί μοι.</l>
</sp>
<sp>
<speaker>Χορός</speaker>
<!-- last three lines of this speech were tagged "meter = lyric";  they are dochmiacs -->
<l>ᾤμωξα κἀγὼ πρὸς τέκνων χειρουμένης.</l>
<l>νέμει τοι δίκαν θεός, ὅταν τύχῃ·</l>
<l n="1170">σχέτλια μὲν ἔπαθες, ἀνόσια δʼ εἰργάσω,</l>
<l>τάλαινʼ, εὐνέταν.</l>
<milestone ed="p" n="1172" unit="card"/>
</sp>
<sp>
<speaker>Χορός</speaker>
<l>ἀλλʼ οἵδε μητρὸς νεοφόνοις ἐν αἵμασι</l>
<l>πεφυρμένοι βαίνουσιν ἐξ οἴκων πόδα,</l>
<l>τροπαῖα δείγματʼ ἀθλίων προσφαγμάτων.</l>
<l n="1175">οὐκ ἔστιν οὐδεὶς οἶκος ἀθλιώτερος</l>
<l>τῶν Τανταλείων οὐδʼ ἔφυ ποτʼ ἐκγόνων.</l>
<milestone ed="p" n="1177" unit="card"/>
</sp>
</div2>
<div2 type="strophe" n="1">
<sp>
<speaker>Ὀρέστης</speaker>
<l>ἰὼ Γᾶ καὶ Ζεῦ πανδερκέτα</l>
<l>βροτῶν, ἴδετε τάδʼ ἔργα φόνι-</l>
<l>α μυσαρά, δίγονα σώματʼ ἐν</l>
<l n="1180">χθονὶ κείμενα πλαγᾷ</l>
<l>χερὸς ὑπʼ ἐμᾶς, ἄποινʼ ἐμῶν</l>
<l>πημάτων  <gap/>
</l>
<l>
<gap desc="*"/>
</l>
</sp>
<sp>
<speaker>Ἠλέκτρα</speaker>
<l>δακρύτʼ ἄγαν, ὦ σύγγονʼ, αἰτία δʼ ἐγώ.</l>
<l>διὰ πυρὸς ἔμολον ἁ τάλαινα ματρὶ τᾷδʼ,</l>
<l>ἅ μʼ ἔτικτε κούραν.</l>
</sp>
<sp>
<speaker>Χορός</speaker>
<l n="1185">ἰὼ τύχας, σᾶς τύχας,</l>
<l>μᾶτερ τεκοῦσʼ <add>ἄλαστα</add>,</l>
<l>ἄλαστα μέλεα καὶ πέρα</l>
<l>παθοῦσα σῶν τέκνων ὑπαί.</l>
<l>πατρὸς δʼ ἔτεισας φόνον δικαίως.</l>
</sp>
<milestone ed="p" n="1190" unit="card"/>
</div2>
<div2 type="antistrophe" n="1">
<sp>
<speaker>Ὀρέστης</speaker>
<l n="1190">ἰὼ Φοῖβʼ, ἀνύμνησας δίκαιʼ</l>
<l>ἄφαντα, φανερὰ δʼ ἐξέπρα-</l>
<l>ξας ἄχεα, φόνια δʼ ὤπασας</l>
<l>λάχεʼ ἀπὸ γᾶς <del>τᾶς</del> Ἑλλανίδος.</l>
<l>τίνα δʼ ἑτέραν μόλω πόλιν;</l>
<l n="1195">τίς ξένος, τίς εὐσεβὴς</l>
<l>ἐμὸν κάρα προσόψεται</l>
<l>ματέρα κτανόντος;</l>
</sp>
<sp>
<speaker>Ἠλέκτρα</speaker>
<l>ἰὼ ἰώ μοι. ποῖ δʼ ἐγώ, τίνʼ ἐς χορόν,</l>
<l>τίνα γάμον εἶμι; τίς πόσις με δέξεται</l>
<l n="1200">νυμφικὰς ἐς εὐνάς;</l>
</sp>
<sp>
<speaker>Χορός</speaker>
<l>πάλιν, πάλιν φρόνημα σὸν</l>
<l>μετεστάθη πρὸς αὔραν·</l>
<l>φρονεῖς γὰρ ὅσια νῦν, τότʼ οὐ</l>
<l>φρονοῦσα, δεινὰ δʼ εἰργάσω,</l>
<l n="1205">φίλα, κασίγνητον οὐ θέλοντα.</l>
</sp>
<milestone ed="p" n="1206" unit="card"/>
</div2>
<div2 type="strophe" n="2">
<sp>
<speaker>Ὀρέστης</speaker>
<l>κατεῖδες, οἷον ἁ τάλαινʼ ἔξω πέπλων</l>
<l>ἔβαλεν, ἔδειξε μαστὸν ἐν φοναῖσιν,</l>
<l>ἰώ μοι, πρὸς πέδῳ</l>
<l>τιθεῖσα γόνιμα μέλεα; τὰν κόμαν δʼ ἐγὼ — </l>
</sp>
<sp>
<speaker>Χορός</speaker>
<l n="1210">σάφʼ οἶδα, διʼ ὀδύνας ἔβας,</l>
<l>ἰήιον κλύων γόον</l>
<l>ματρός, ἅ σʼ ἔτικτε.</l>
</sp>
<milestone ed="p" n="1214" unit="card"/>
</div2>
<div2 type="antistrophe" n="2">
<sp>
<speaker>Ὀρέστης</speaker>
<l n="1214">βοὰν δʼ ἔλασκε τάνδε, πρὸς γένυν ἐμὰν</l>
<l n="1215">τιθεῖσα χεῖρα· Τέκος ἐμόν, λιταίνω·</l>
<l>παρῄδων τʼ ἐξ ἐμᾶν</l>
<l>ἐκρίμναθʼ, ὥστε χέρας ἐμὰς λιπεῖν βέλος.</l>
</sp>
<sp>
<speaker>Χορός</speaker>
<l>τάλαινα· πῶς ἔτλας φόνον</l>
<l>διʼ ὀμμάτων ἰδεῖν σέθεν</l>
<l n="1220">ματρὸς ἐκπνεούσας;</l>
</sp>
<milestone ed="p" n="1221" unit="card"/>
</div2>
<div2 type="strophe" n="3">
<sp>
<speaker>Ὀρέστης</speaker>
<l>ἐγὼ μὲν ἐπιβαλὼν φάρη κόραις ἐμαῖς</l>
<l>φασγάνῳ κατηρξάμαν</l>
<l>ματέρος ἔσω δέρας μεθείς.</l>
</sp>
<sp>
<speaker>Ἠλέκτρα</speaker>
<l>ἐγὼ δʼ ἐπεγκέλευσά σοι</l>
<l n="1225">ξίφους τʼ ἐφηψάμαν ἅμα.</l>
</sp>
<sp>
<speaker>Χορός</speaker>
<l>δεινότατον παθέων ἔρεξας.</l>
</sp>
<milestone ed="p" n="1227" unit="card"/>
</div2>
<div2 type="antistrophe" n="3">
<sp>
<speaker>Ὀρέστης</speaker>
<l>λαβοῦ, κάλυπτε μέλεα ματέρος πέπλοις</l>
<l>
<add>καὶ</add> καθάρμοσον σφαγάς.</l>
<l>φονέας ἔτικτες ἆρά σοι.</l>
</sp>
<sp>
<speaker>Ἠλέκτρα</speaker>
<l n="1230">ἰδού, φίλᾳ τε κοὐ φίλᾳ</l>
<l>φάρεα τάδʼ ἀμφιβάλλομεν.</l>
</sp>
<sp>
<speaker>Χορός</speaker>
<l>τέρμα κακῶν μεγάλων δόμοισιν.</l>
</sp>
<milestone ed="p" n="1233" unit="card"/>
</div2>
</div1>
<div1 type="episode">
<div2 type="anapests">
<sp>
<speaker>Χορός</speaker>
<l>ἀλλʼ οἵδε δόμων ὑπὲρ ἀκροτάτων</l>
<l>φαίνουσι τίνες — δαίμονες ἢ θεῶν</l>
<l n="1235">τῶν οὐρανίων; οὐ γὰρ θνητῶν γʼ</l>
<l>ἥδε κέλευθος· τί ποτʼ ἐς φανερὰν</l>
<l>ὄψιν βαίνουσι βροτοῖσιν;</l>
<milestone ed="p" n="1238" unit="card"/>
</sp>
<sp n="*dio/skouroi">
<speaker>Διόσκουροι</speaker>
<l>Ἀγαμέμνονος παῖ, κλῦθι· δίπτυχοι δέ σε</l>
<l>καλοῦσι μητρὸς σύγγονοι Διόσκοροι,</l>
<l n="1240">Κάστωρ κασίγνητός τε Πολυδεύκης ὅδε.</l>
<l>δεινὸν δὲ ναυσὶν ἀρτίως πόντου σάλον</l>
<l>παύσαντʼ ἀφίγμεθʼ Ἄργος, ὡς ἐσείδομεν</l>
<l>σφαγὰς ἀδελφῆς τῆσδε, μητέρος δὲ σῆς.</l>
<l>δίκαια μέν νυν ἥδʼ ἔχει, σὺ δʼ οὐχὶ δρᾷς·</l>
<l n="1245">Φοῖβός τε, Φοῖβος — ἀλλʼ ἄναξ γάρ ἐστʼ ἐμός,</l>
<l>σιγῶ· σοφὸς δʼ ὢν οὐκ ἔχρησέ σοι σοφά.</l>
<l>αἰνεῖν δʼ ἀνάγκη ταῦτα· τἀντεῦθεν δὲ χρὴ</l>
<l>πράσσειν ἃ Μοῖρα Ζεύς τʼ ἔκρανε σοῦ πέρι.</l>
<l>
<milestone ed="P" unit="para"/>Πυλάδῃ μὲν Ἠλέκτραν δὸς ἄλοχον ἐς δόμους,</l>
<l n="1250">σὺ δʼ Ἄργος ἔκλιπʼ· οὐ γὰρ ἔστι σοι πόλιν</l>
<l>τήνδʼ ἐμβατεύειν, μητέρα κτείναντι σήν.</l>
<l>δειναὶ δὲ κῆρές <add>σʼ</add> αἱ κυνώπιδες θεαὶ</l>
<l>τροχηλατήσουσʼ ἐμμανῆ πλανώμενον.</l>
<l>ἐλθὼν δʼ Ἀθήνας Παλλάδος σεμνὸν βρέτας</l>
<l n="1255">πρόσπτυξον· εἵρξει γάρ νιν ἐπτοημένας</l>
<l>δεινοῖς δράκουσιν ὥστε μὴ ψαύειν σέθεν,</l>
<l>γοργῶφʼ ὑπερτείνουσα σῷ κάρᾳ κύκλον.</l>
<l>ἔστιν δʼ Ἄρεώς τις ὄχθος, οὗ πρῶτον θεοὶ</l>
<l>ἕζοντʼ ἐπὶ ψήφοισιν αἵματος πέρι,</l>
<l n="1260">Ἁλιρρόθιον ὅτʼ ἔκτανʼ ὠμόφρων Ἄρης,</l>
<l>μῆνιν θυγατρὸς ἀνοσίων νυμφευμάτων,</l>
<l>πόντου κρέοντος παῖδʼ, ἵνʼ εὐσεβεστάτη</l>
<l>ψῆφος βεβαία τʼ ἐστὶν † ἔκ τε τοῦ † θεοῖς.</l>
<milestone ed="p" n="1264" unit="card"/>
<l>
<milestone ed="P" unit="para"/>ἐνταῦθα καὶ σὲ δεῖ δραμεῖν φόνου πέρι.</l>
<l n="1265">ἴσαι δέ σʼ ἐκσῴζουσι μὴ θανεῖν δίκῃ</l>
<l>ψῆφοι τεθεῖσαι· Λοξίας γὰρ αἰτίαν</l>
<l>ἐς αὑτὸν οἴσει, μητέρος χρήσας φόνον.</l>
<l>καὶ τοῖσι λοιποῖς ὅδε νόμος τεθήσεται,</l>
<l>νικᾶν ἴσαις ψήφοισι τὸν φεύγοντʼ ἀεί.</l>
<l n="1270">δειναὶ μὲν οὖν θεαὶ τῷδʼ ἄχει πεπληγμέναι</l>
<l>πάγον παρʼ αὐτὸν χάσμα δύσονται χθονός,</l>
<l>σεμνὸν βροτοῖσιν εὐσεβὲς χρηστήριον·</l>
<l>σὲ δʼ Ἀρκάδων χρὴ πόλιν ἐπʼ Ἀλφειοῦ ῥοαῖς</l>
<l>οἰκεῖν Λυκαίου πλησίον σηκώματος·</l>
<l n="1275">ἐπώνυμος δὲ σοῦ πόλις κεκλήσεται.</l>
<l>
<milestone ed="P" unit="para"/>σοὶ μὲν τάδʼ εἶπον· τόνδε δʼ Αἰγίσθου νέκυν</l>
<l>Ἄργους πολῖται γῆς καλύψουσιν τάφῳ.</l>
<l>μητέρα δὲ τὴν σὴν ἄρτι Ναυπλίαν παρὼν</l>
<l>Μενέλαος, ἐξ οὗ Τρωικὴν εἷλε χθόνα,</l>
<l n="1280">Ἑλένη τε θάψει· Πρωτέως γὰρ ἐκ δόμων</l>
<l>ἥκει λιποῦσʼ Αἴγυπτον οὐδʼ ἦλθεν Φρύγας·</l>
<l>Ζεὺς δʼ, ὡς ἔρις γένοιτο καὶ φόνος βροτῶν,</l>
<l>εἴδωλον Ἑλένης ἐξέπεμψʼ ἐς Ἴλιον.</l>
<l>Πυλάδης μὲν οὖν κόρην τε καὶ δάμαρτʼ ἔχων</l>
<l n="1285">Ἀχαιίδος γῆς οἴκαδʼ ἐσπορευέτω,</l>
<l>καὶ τὸν λόγῳ σὸν πενθερὸν κομιζέτω</l>
<l>Φωκέων ἐς αἶαν καὶ δότω πλούτου βάρος·</l>
<l>σὺ δʼ Ἰσθμίας γῆς αὐχένʼ ἐμβαίνω ποδὶ</l>
<l>χώρει πρὸς ὄχθον Κεκροπίας εὐδαίμονα.</l>
<l n="1290">πεπρωμένην γὰρ μοῖραν ἐκπλήσας φόνου</l>
<l>εὐδαιμονήσεις τῶνδʼ ἀπαλλαχθεὶς πόνων.</l>
</sp>
<milestone ed="p" n="1292" unit="card"/>
</div2>
<div2 type="anapests">
<sp>
<speaker>Χορός</speaker>
<l>ὦ παῖδε Διός, θέμις ἐς φθογγὰς</l>
<l>τὰς ὑμετέρας ἡμῖν πελάθειν;</l>
</sp>
<sp>
<speaker>Διόσκουροι</speaker>
<l>θέμις, οὐ μυσαραῖς τοῖσδε σφαγίοις.</l>
</sp>
<sp>
<speaker>Ἠλέκτρα</speaker>
<l n="1295">κἀμοὶ μύθου μέτα, Τυνδαρίδαι;</l>
</sp>
<sp>
<speaker>Διόσκουροι</speaker>
<l>καὶ σοί· Φοίβῳ τήνδʼ ἀναθήσω</l>
<l>πρᾶξιν φονίαν.</l>
</sp>
<sp>
<speaker>Χορός</speaker>
<l>πῶς ὄντε θεὼ τῆσδέ τʼ ἀδελφὼ</l>
<l>τῆς καπφθιμένης</l>
<l n="1300">οὐκ ἠρκέσατον κῆρας μελάθροις;</l>
</sp>
<sp>
<speaker>Διόσκουροι</speaker>
<l>μοῖρά τʼ ἀνάγκης ἦγʼ ἐς τὸ χρεών,</l>
<l>Φοίβου τʼ ἄσοφοι γλώσσης ἐνοπαί.</l>
</sp>
<sp>
<speaker>Ἠλέκτρα</speaker>
<l>τίς δʼ ἔμʼ Ἀπόλλων, ποῖοι χρησμοὶ</l>
<l>φονίαν ἔδοσαν μητρὶ γενέσθαι;</l>
</sp>
<sp>
<speaker>Διόσκουροι</speaker>
<l n="1305">κοιναὶ πράξεις, κοινοὶ δὲ πότμοι,</l>
<l>μία δʼ ἀμφοτέρους</l>
<l>ἄτη πατέρων διέκναισεν.</l>
</sp>
<sp>
<speaker>Ὀρέστης</speaker>
<l>ὦ σύγγονέ μοι, χρονίαν σʼ ἐσιδὼν</l>
<l>τῶν σῶν εὐθὺς φίλτρων στέρομαι</l>
<l n="1310">καὶ σʼ ἀπολείψω σοῦ λειπόμενος.</l>
</sp>
<sp>
<speaker>Διόσκουροι</speaker>
<l>πόσις ἔστʼ αὐτῇ καὶ δόμος· οὐχ ἥδʼ</l>
<l>οἰκτρὰ πέπονθεν, πλὴν ὅτι λείπει</l>
<l>πόλιν Ἀργείων.</l>
</sp>
<sp>
<speaker>Ἠλέκτρα</speaker>
<l>καὶ τίνες ἄλλαι στοναχαὶ μείζους</l>
<l n="1315">ἢ γῆς πατρίας ὅρον ἐκλείπειν;</l>
</sp>
<sp>
<speaker>Ὀρέστης</speaker>
<l>ἀλλʼ ἐγὼ οἴκων ἔξειμι πατρὸς</l>
<l>καὶ ἐπʼ ἀλλοτρίαις ψήφοισι φόνον</l>
<l>μητρὸς ὑφέξω.</l>
</sp>
<sp>
<speaker>Διόσκουροι</speaker>
<l>θάρσει· Παλλάδος</l>
<l n="1320">ὁσίαν ἥξεις πόλιν· ἀλλʼ ἀνέχου.</l>
</sp>
<milestone ed="p" n="1321" unit="card"/>
<sp>
<speaker>Ἠλέκτρα</speaker>
<l>περί μοι στέρνοις στέρνα πρόσαψον,</l>
<l>σύγγονε φίλτατε·</l>
<l>διὰ γὰρ ζευγνῦσʼ ἡμᾶς πατρίων</l>
<l>μελάθρων μητρὸς φόνιοι κατάραι.</l>
</sp>
<sp>
<speaker>Ὀρέστης</speaker>
<l n="1325">βάλε, πρόσπτυξον σῶμα· θανόντος δʼ</l>
<l>ὡς ἐπὶ τύμβῳ καταθρήνησον.</l>
</sp>
<sp>
<speaker>Διόσκουροι</speaker>
<l>φεῦ φεῦ· δεινὸν τόδʼ ἐγηρύσω</l>
<l>καὶ θεοῖσι κλύειν.</l>
<l>ἔνι γὰρ κἀμοὶ τοῖς τʼ οὐρανίδαις</l>
<l n="1330">οἶκτοι θνητῶν πολυμόχθων.</l>
</sp>
<sp>
<speaker>Ὀρέστης</speaker>
<l>οὐκέτι σʼ ὄψομαι.</l>
</sp>
<sp>
<speaker>Ἠλέκτρα</speaker>
<l>οὐδʼ ἐγὼ ἐς σὸν βλέφαρον πελάσω.</l>
</sp>
<sp>
<speaker>Ὀρέστης</speaker>
<l>τάδε λοίσθιά μοι προσφθέγματά σου.</l>
</sp>
<sp>
<speaker>Ἠλέκτρα</speaker>
<l>ὦ χαῖρε, πόλις·</l>
<l n="1335">χαίρετε δʼ ὑμεῖς πολλά, πολίτιδες.</l>
</sp>
<sp>
<speaker>Ὀρέστης</speaker>
<l>ὦ πιστοτάτη, στείχεις ἤδη;</l>
</sp>
<sp>
<speaker>Ἠλέκτρα</speaker>
<l>στείχω βλέφαρον τέγγουσʼ ἁπαλόν.</l>
</sp>
<sp>
<speaker>Ὀρέστης</speaker>
<l n="1340">Πυλάδη, χαίρων ἴθι, νυμφεύου</l>
<l>δέμας Ἠλέκτρας.</l>
</sp>
<sp>
<speaker>Διόσκουροι</speaker>
<l>τοῖσδε μελήσει γάμος· ἀλλὰ κύνας</l>
<l>τάσδʼ ὑποφεύγων στεῖχʼ ἐπʼ Ἀθηνῶν·</l>
<l>δεινὸν γὰρ ἴχνος βάλλουσʼ ἐπὶ σοὶ</l>
<l n="1345">χειροδράκοντες χρῶτα κελαιναί,</l>
<l>δεινῶν ὀδυνῶν καρπὸν ἔχουσαι·</l>
<l>νὼ δʼ ἐπὶ πόντον Σικελὸν σπουδῇ</l>
<l>σῴσοντε νεῶν πρῴρας ἐνάλους.</l>
<l>διὰ δʼ αἰθερίας στείχοντε πλακὸς</l>
<l n="1350">τοῖς μὲν μυσαροῖς οὐκ ἐπαρήγομεν,</l>
<l>οἷσιν δʼ ὅσιον καὶ τὸ δίκαιον</l>
<l>φίλον ἐν βιότῳ, τούτους χαλεπῶν</l>
<l>ἐκλύοντες μόχθων σῴζομεν.</l>
<l>οὕτως ἀδικεῖν μηδεὶς θελέτω</l>
<l n="1355">μηδʼ ἐπιόρκων μέτα συμπλείτω·</l>
<l>θεὸς ὢν θνητοῖς ἀγορεύω.</l>
</sp>
<sp>
<speaker>Χορός</speaker>
<l>χαίρετε· χαίρειν δʼ ὅστις δύναται</l>
<l>καὶ ξυντυχίᾳ μή τινι κάμνει</l>
<l>θνητῶν, εὐδαίμονα πράσσει.</l>
</sp>
</div2>
</div1>
</body>
</text>
</TEI.2>

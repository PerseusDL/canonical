<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Ion">Ion</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Euripides</author>
<title>Euripidis Fabulae, vol. 2</title>
<editor role="editor">Gilbert Murray</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>Judith Nelson</name>
<resp>tagging</resp>
</respStmt>
<item>Basic SGML tagging</item>
</change>
<change>
<date>8/92</date>
<respStmt>
<name>W. Merrill</name>
<resp>ed.</resp>
</respStmt>
<item>Set speakers l.c.;</item>
</change>
<change>
<date>6/95</date>
<respStmt>
<name>Lisa Cerrato</name>
<resp>ed.</resp>
</respStmt>
<item>Added speaker tags where needed.</item>
</change>
<change>
<date>10/98</date>
<respStmt>
<name>Bill Merrill</name>
<resp>ed.</resp>
</respStmt>
<item>Fixed cardbreaks at 219, 237; added line nos. 217b, 235b.</item>
</change>
<change>
<date>14-Jan-00</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: eur.ion_murray_gk.xml,v $
Revision 1.1  2013-09-13 11:17:32  balmas01
moving Greg's work-in-progress on CTS-izing greco-roman collection texts to a Work directory

Revision 1.5  2013-06-13 12:41:24  gcrane
tagging now should be compatible with CTS

Revision 1.4  2012-02-14 18:12:30  ajones06
Standardized and in a few cases added in header info.

Revision 1.3  2011-09-07 13:57:46  rsingh04 adding rend=displayNum to lb tags

Revision 1.2  2011-01-13 03:38:25  gcrane more refinements making these files SDL compatible

Revision 1.1  2010-12-25 19:01:41  gcrane our existing files but with L tags converted to LB milestones --

Revision 1.1  2009/11/23 18:46:35  rsingh04 moved more xml files around based on copyright status

Revision 1.2  2005/08/01 21:15:27  packel removed stray item tags

Revision 1.1  2005/07/25 14:34:24  packel
Converted to XML

Revision 1.10  2004/04/21 20:27:28  mimno added card 1s

Revision 1.9  2003/09/09 18:02:08  amahoney put spaces around em-dash entity so as not to confuse morphology stuff

Revision 1.8  2003/07/01 22:16:11  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/04 20:34:33  dasmith
Added separate funder entity to TEI header.

Revision 1.6  2000/02/17 15:51:39  amahoney use n attribute on sp to carry over speaker names when long speeches are interrupted by card breaks -- and move card break past close tag of sp

Revision 1.5  2000/01/14 21:41:40  amahoney bring up to P3

</item>
</change>
</revisionDesc>
</teiHeader>
<text lang="greek">
<body>
<div1 type="episode">
<milestone ed="p" n="1" unit="card"/>
<sp n="*(ermh=s">
<speaker>Ἑρμῆς</speaker>
<l>Ἄτλας, ὁ χαλκέοισι † νώτοις οὐρανὸν</l>
<l>θεῶν παλαιὸν οἶκον ἐκτρίβων, θεῶν</l>
<l>μιᾶς † ἔφυσε Μαῖαν, ἣ ʼμʼ ἐγείνατο</l>
<l>Ἑρμῆν μεγίστῳ Ζηνί, δαιμόνων λάτριν.</l>
<l n="5">ἥκω δὲ Δελφῶν τήνδε γῆν, ἵνʼ ὀμφαλὸν</l>
<l>μέσον καθίζων Φοῖβος ὑμνῳδεῖ βροτοῖς</l>
<l>τά τʼ ὄντα καὶ μέλλοντα θεσπίζων ἀεί.</l>
<l>
<milestone ed="P" unit="para"/>ἔστιν γὰρ οὐκ ἄσημος Ἑλλήνων πόλις,</l>
<l>τῆς χρυσολόγχου Παλλάδος κεκλημένη,</l>
<l n="10">οὗ παῖδʼ Ἐρεχθέως Φοῖβος ἔζευξεν γάμοις</l>
<l>βίᾳ Κρέουσαν, ἔνθα προσβόρρους πέτρας</l>
<l>Παλλάδος ὑπʼ ὄχθῳ τῆς Ἀθηναίων χθονὸς</l>
<l>Μακρὰς καλοῦσι γῆς ἄνακτες Ἀτθίδος.</l>
<l>ἀγνὼς δὲ πατρί — τῷ θεῷ γὰρ ἦν φίλον — </l>
<l n="15">γαστρὸς διήνεγκʼ ὄγκον. ὡς δʼ ἦλθεν χρόνος,</l>
<l>τεκοῦσʼ ἐν οἴκοις παῖδʼ ἀπήνεγκεν βρέφος</l>
<l>ἐς ταὐτὸν ἄντρον οὗπερ ηὐνάσθη θεῷ</l>
<l>Κρέουσα, κἀκτίθησιν ὡς θανούμενον</l>
<l>κοίλης ἐν ἀντίπηγος εὐτρόχῳ κύκλῳ,</l>
<l n="20">προγόνων νόμον σῴζουσα τοῦ τε γηγενοῦς</l>
<l>Ἐριχθονίου. κείνῳ γὰρ ἡ Διὸς κόρη</l>
<l>φρουρὼ παραζεύξασα φύλακε σώματος</l>
<l>δισσὼ δράκοντε, παρθένοις Ἀγλαυρίσι</l>
<l>δίδωσι σῴζειν· ὅθεν Ἐρεχθείδαις ἐκεῖ</l>
<l n="25">νόμος τις ἔστιν ὄφεσιν ἐν χρυσηλάτοις</l>
<l>τρέφειν τέκνα. ἀλλʼ ἣν εἶχε παρθένος χλιδὴν</l>
<l>τέκνῳ προσάψασʼ ἔλιπεν ὡς θανουμένῳ.</l>
<l>κἄμʼ ὢν ἀδελφὸς Φοῖβος αἰτεῖται τάδε·</l>
<l>ὦ σύγγονʼ, ἐλθὼν λαὸν εἰς αὐτόχθονα</l>
<l n="30">κλεινῶν Ἀθηνῶν — οἶσθα γὰρ θεᾶς πόλιν — </l>
<l>λαβὼν βρέφος νεογνὸν ἐκ κοίλης πέτρας</l>
<l>αὐτῷ σὺν ἄγγει σπαργάνοισί θʼ οἷς ἔχει</l>
<l>ἔνεγκε Δελφῶν τἀμὰ πρὸς χρηστήρια,</l>
<l>καὶ θὲς πρὸς αὐταῖς εἰσόδοις δόμων ἐμῶν.</l>
<l n="35">τὰ δʼ ἄλλʼ — ἐμὸς γάρ ἐστιν, ὡς εἰδῇς, ὁ παῖς — </l>
<l>ἡμῖν μελήσει. Λοξίᾳ δʼ ἐγὼ χάριν</l>
<l>πράσσων ἀδελφῷ πλεκτὸν ἐξάρας κύτος</l>
<l>ἤνεγκα, καὶ τὸν παῖδα κρηπίδων ἔπι</l>
<l>τίθημι ναοῦ τοῦδʼ, ἀναπτύξας κύτος</l>
<l n="40">ἑλικτὸν ἀντίπηγος, ὡς ὁρῷθʼ ὁ παῖς.</l>
<milestone ed="p" n="41" unit="card"/>
<l>
<milestone ed="P" unit="para"/>κυρεῖ δʼ ἅμʼ ἱππεύοντος ἡλίου κύκλῳ</l>
<l>προφῆτις ἐσβαίνουσα μαντεῖον θεοῦ·</l>
<l>ὄψιν δὲ προσβαλοῦσα παιδὶ νηπίῳ</l>
<l>ἐθαύμασʼ εἴ τις Δελφίδων τλαίη κόρη</l>
<l n="45">λαθραῖον ὠδῖνʼ ἐς θεοῦ ῥῖψαι δόμον,</l>
<l>ὑπέρ τε θυμέλας διορίσαι πρόθυμος ἦν·</l>
<l>οἴκτῳ δʼ ἀφῆκεν ὠμότητα — καὶ θεὸς</l>
<l>συνεργὸς ἦν τῷ παιδὶ μὴ ʼκπεσεῖν δόμων — </l>
<l>τρέφει δέ νιν λαβοῦσα. τὸν σπείραντα δὲ</l>
<l n="50">οὐκ οἶδε Φοῖβον οὐδὲ μητέρʼ ἧς ἔφυ,</l>
<l>ὁ παῖς τε τοὺς τεκόντας οὐκ ἐπίσταται.</l>
<l>
<milestone ed="P" unit="para"/>νέος μὲν οὖν ὢν ἀμφὶ βωμίους τροφὰς</l>
<l>ἠλᾶτʼ ἀθύρων· ὡς δʼ ἀπηνδρώθη δέμας,</l>
<l>Δελφοί σφʼ ἔθεντο χρυσοφύλακα τοῦ θεοῦ</l>
<l n="55">ταμίαν τε πάντων πιστόν, ἐν δʼ ἀνακτόροις</l>
<l>θεοῦ καταζῇ δεῦρʼ ἀεὶ σεμνὸν βίον.</l>
<l>Κρέουσα δʼ ἡ τεκοῦσα τὸν νεανίαν</l>
<l>Ξούθῳ γαμεῖται συμφορᾶς τοιᾶσδʼ ὕπο·</l>
<l>ἦν ταῖς Ἀθήναις τοῖς τε Χαλκωδοντίδαις,</l>
<l n="60">οἳ γῆν ἔχουσʼ Εὐβοῖδα, πολέμιος κλύδων·</l>
<l>ὃν συμπονήσας καὶ συνεξελὼν δορὶ</l>
<l>γάμων Κρεούσης ἀξίωμʼ ἐδέξατο,</l>
<l>οὐκ ἐγγενὴς ὤν, Αἰόλου δὲ τοῦ Διὸς</l>
<l>γεγὼς Ἀχαιός. χρόνια δὲ σπείρας λέχη</l>
<l n="65">ἄτεκνός ἐστι, καὶ Κρέουσʼ· ὧν οὕνεκα</l>
<l>ἥκουσι πρὸς μαντεῖʼ Ἀπόλλωνος τάδε</l>
<l>ἔρωτι παίδων. Λοξίας δὲ τὴν τύχην</l>
<l>ἐς τοῦτʼ ἐλαύνει, κοὐ λέληθεν, ὡς δοκεῖ.</l>
<l>δώσει γὰρ εἰσελθόντι μαντεῖον τόδε</l>
<l n="70">Ξούθῳ τὸν αὑτοῦ παῖδα, καὶ πεφυκέναι</l>
<l>κείνου σφε φήσει, μητρὸς ὡς ἐλθὼν δόμους</l>
<l>γνωσθῇ Κρεούσῃ, καὶ γάμοι τε Λοξίου</l>
<l>κρυπτοὶ γένωνται παῖς τʼ ἔχῃ τὰ πρόσφορα.</l>
<l>Ἴωνα δʼ αὐτόν, κτίστορʼ Ἀσιάδος χθονός,</l>
<l n="75">ὄνομα κεκλῆσθαι θήσεται καθʼ Ἑλλάδα.</l>
<l>ἀλλʼ ἐς δαφνώδη γύαλα βήσομαι τάδε,</l>
<l>τὸ κρανθὲν ὡς ἂν ἐκμάθω παιδὸς πέρι.</l>
<l>ὁρῶ γὰρ ἐκβαίνοντα Λοξίου γόνον</l>
<l>τόνδʼ, ὡς πρὸ ναοῦ λαμπρὰ θῇ πυλώματα</l>
<l n="80">δάφνης κλάδοισιν. ὄνομα δʼ, οὗ μέλλει τυχεῖν,</l>
<l>Ἴωνʼ ἐγώ <add>νιν</add> πρῶτος ὀνομάζω θεῶν.</l>
</sp>
</div1>
<milestone ed="p" n="82" unit="card"/>
<div1 type="choral">
<div2 type="anapests">
<sp>
<speaker>Ἴων</speaker>
<l>ἅρματα μὲν τάδε λαμπρὰ τεθρίππων</l>
<l>Ἥλιος ἤδη λάμπει κατὰ γῆν,</l>
<l>ἄστρα δὲ φεύγει πυρὶ τῷδʼ αἰθέρος</l>
<l n="85">ἐς νύχθʼ ἱεράν·</l>
<l>Παρνησιάδες δʼ ἄβατοι κορυφαὶ</l>
<l>καταλαμπόμεναι τὴν ἡμερίαν</l>
<l>ἁψῖδα βροτοῖσι δέχονται.</l>
<l>σμύρνης δʼ ἀνύδρου καπνὸς εἰς ὀρόφους</l>
<l n="90">Φοίβου πέταται.</l>
<l>θάσσει δὲ γυνὴ τρίποδα ζάθεον</l>
<l>Δελφίς, ἀείδουσʼ Ἕλλησι βοάς,</l>
<l>ἃς ἂν Ἀπόλλων κελαδήσῃ.</l>
<l>ἀλλʼ, ὦ Φοίβου Δελφοὶ θέραπες,</l>
<l n="95">τὰς Κασταλίας ἀργυροειδεῖς</l>
<l>βαίνετε δίνας, καθαραῖς δὲ δρόσοις</l>
<l>ἀφυδρανάμενοι στείχετε ναούς·</l>
<l>στόμα τʼ εὔφημον φρουρεῖν ἀγαθόν,</l>
<l>φήμας τʼ ἀγαθὰς</l>
<l n="100">τοῖς ἐθέλουσιν μαντεύεσθαι</l>
<l>γλώσσης ἰδίας ἀποφαίνειν.</l>
<l>ἡμεῖς δέ, πόνους οὓς ἐκ παιδὸς</l>
<l>μοχθοῦμεν ἀεί, πτόρθοισι δάφνης</l>
<l>στέφεσίν θʼ ἱεροῖς ἐσόδους Φοίβου</l>
<l n="105">καθαρὰς θήσομεν, ὑγραῖς τε πέδον</l>
<l>ῥανίσιν νοτερόν· πτηνῶν τʼ ἀγέλας,</l>
<l>αἳ βλάπτουσιν σέμνʼ ἀναθήματα,</l>
<l>τόξοισιν ἐμοῖς φυγάδας θήσομεν·</l>
<l>ὡς γὰρ ἀμήτωρ ἀπάτωρ τε γεγὼς</l>
<l n="110">τοὺς θρέψαντας</l>
<l>Φοίβου ναοὺς θεραπεύω.</l>
<milestone ed="p" n="112" unit="card"/>
</sp>
</div2>
<div2 type="strophe" n="1">
<sp>
<speaker>Ἴων</speaker>
<l>ἄγʼ, ὦ νεηθαλὲς ὦ</l>
<l>καλλίστας προπόλευμα δά-</l>
<l>φνας, ἃ τὰν Φοίβου θυμέλαν</l>
<l n="115">σαίρεις ὑπὸ ναοῖς,</l>
<l>κήπων ἐξ ἀθανάτων,</l>
<l>ἵνα δρόσοι τέγγουσʼ ἱεραί,</l>
<l>
<add>ῥοὰν</add> ἀέναον</l>
<l>παγᾶν ἐκπροϊεῖσαι,</l>
<l n="120">μυρσίνας ἱερὰν φόβαν·</l>
<l>ᾇ σαίρω δάπεδον θεοῦ</l>
<l>παναμέριος ἅμʼ ἁλίου</l>
<l>πτέρυγι θοᾷ</l>
<l>λατρεύων τὸ κατʼ ἦμαρ.</l>
<l n="125">ὦ Παιὰν ὦ Παιάν,</l>
<l>εὐαίων εὐαίων</l>
<l>εἴης, ὦ Λατοῦς παῖ.</l>
</sp>
<milestone ed="p" n="128" unit="card"/>
</div2>
<div2 type="antistrophe" n="1">
<sp>
<speaker>Ἴων</speaker>
<l>καλόν γε τὸν πόνον, ὦ</l>
<l>Φοῖβε, σοὶ πρὸ δόμων λατρεύ-</l>
<l n="130">ω τιμῶν μαντεῖον ἕδραν·</l>
<l>κλεινὸς δʼ ὁ πόνος μοι</l>
<l>θεοῖσιν δούλαν χέρʼ ἔχειν</l>
<l>οὐ θνατοῖς, ἀλλʼ ἀθανάτοις·</l>
<l>εὐφάμους δὲ πόνους</l>
<l n="135">μοχθεῖν οὐκ ἀποκάμνω.</l>
<l>Φοῖβός μοι γενέτωρ πατήρ·</l>
<l>τὸν βόσκοντα γὰρ εὐλογῶ,</l>
<l>τὸ δʼ ὠφέλιμον ἐμοὶ πατέρος</l>
<l>ὄνομα λέγω</l>
<l n="140">Φοίβου τοῦ κατὰ ναόν.</l>
<l>ὦ Παιὰν ὦ Παιάν,</l>
<l>εὐαίων εὐαίων</l>
<l>εἴης, ὦ Λατοῦς παῖ.</l>
</sp>
<milestone ed="p" n="144" unit="card"/>
</div2>
<div2 type="anapests">
<sp>
<speaker>Ἴων</speaker>
<l>ἀλλʼ ἐκπαύσω γὰρ μόχθους</l>
<l n="145">δάφνας ὁλκοῖς,</l>
<l>χρυσέων δʼ ἐκ τευχέων ῥίψω</l>
<l>Γαίας παγάν,</l>
<l>ἃν ἀποχεύονται</l>
<l>Κασταλίας δῖναι,</l>
<l n="150">νοτερὸν ὕδωρ βάλλων,</l>
<l>ὅσιος ἀπʼ εὐνᾶς ὤν.</l>
<l>εἴθʼ οὕτως αἰεὶ Φοίβῳ</l>
<l>λατρεύων μὴ παυσαίμαν,</l>
<l>ἢ παυσαίμαν ἀγαθᾷ μοίρᾳ.</l>
<l>ἔα ἔα·</l>
<l>φοιτῶσʼ ἤδη λείπουσίν τε</l>
<l n="155">πτανοὶ Παρνασοῦ κοίτας·</l>
<l>αὐδῶ μὴ χρίμπτειν θριγκοῖς</l>
<l>μηδʼ ἐς χρυσήρεις οἴκους — </l>
<l>μάρψω σʼ αὖ τόξοις, ὦ Ζηνὸς</l>
<l>κῆρυξ, ὀρνίθων γαμφηλαῖς</l>
<l n="160">ἰσχὺν νικῶν.</l>
<l>ὅδε πρὸς θυμέλας ἄλλος ἐρέσσει</l>
<l>κύκνος. οὐκ ἄλλᾳ</l>
<l>φοινικοφαῆ πόδα κινήσεις;</l>
<l>οὐδέν σʼ ἁ φόρμιγξ ἁ Φοίβου</l>
<l n="165">σύμμολπος τόξων ῥύσαιτʼ ἄν.</l>
<l>πάραγε πτέρυγας·</l>
<l>λίμνας ἐπίβα τᾶς Δηλιάδος·</l>
<l>αἱμάξεις, εἰ μὴ πείσῃ,</l>
<l>τὰς καλλιφθόγγους ᾠδάς.</l>
<l n="170">ἔα ἔα·</l>
<l>τίς ὅδʼ ὀρνίθων καινὸς προσέβα;</l>
<l>μῶν ὑπὸ θριγκοὺς εὐναίας</l>
<l>καρφυρὰς θήσων τέκνοις;</l>
<l>ψαλμοί σʼ εἴρξουσιν τόξων.</l>
<l>οὐ πείσῃ; χωρῶν δίναις</l>
<l n="175">ταῖς Ἀλφειοῦ παιδούργει,</l>
<l>ἢ νάπος Ἴσθμιον,</l>
<l>ὡς ἀναθήματα μὴ βλάπτηται</l>
<l>ναοί θʼ οἱ Φοίβου <gap/>
</l>
<l>κτείνειν δʼ ὑμᾶς αἰδοῦμαι</l>
<l n="180">τοὺς θεῶν ἀγγέλλοντας φήμας</l>
<l>θνατοῖς· οἷς δʼ ἔγκειμαι μόχθοις,</l>
<l>Φοίβῳ δουλεύσω, κοὐ λήξω</l>
<l>τοὺς βόσκοντας θεραπεύων.</l>
<milestone ed="p" n="184" unit="card"/>
</sp>
</div2>
<div2 type="strophe" n="1">
<sp>
<speaker>Χορός</speaker>
<l>— οὐκ ἐν ταῖς ζαθέαις Ἀθά-</l>
<l n="185">ναις εὐκίονες ἦσαν αὐ-</l>
<l>λαὶ θεῶν μόνον, οὐδʼ ἀγυι-</l>
<l>άτιδες θεραπεῖαι·</l>
<l>ἀλλὰ καὶ παρὰ Λοξίᾳ</l>
<l>τῷ Λατοῦς διδύμων προσώ-</l>
<l>πων καλλιβλέφαρον φῶς.</l>
<l n="190">— ἰδοὺ τάνδʼ, ἄθρησον,</l>
<l>Λερναῖον ὕδραν ἐναίρει</l>
<l>χρυσέαις ἅρπαις ὁ Διὸς παῖς·</l>
<l>φίλα, πρόσιδʼ ὄσσοις.</l>
</sp>
<milestone ed="p" n="194" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>— ὁρῶ. καὶ πέλας ἄλλος αὐ-</l>
<l n="195">τοῦ πανὸν πυρίφλεκτον αἴ-</l>
<l>ρει τις — ἆρʼ ὃς ἐμαῖσι μυ-</l>
<l>θεύεται παρὰ πήναις,</l>
<l>ἀσπιστὰς Ἰόλαος, ὃς</l>
<l>κοινοὺς αἰρόμενος πόνους</l>
<l n="200">Δίῳ παιδὶ συναντλεῖ;</l>
<l>— καὶ μὰν τόνδʼ ἄθρησον</l>
<l>πτεροῦντος ἔφεδρον ἵππου·</l>
<l>τὰν πῦρ πνέουσαν ἐναίρει</l>
<l>τρισώματον ἀλκάν.</l>
</sp>
<milestone ed="p" n="205" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l n="205">— πάντᾳ τοι βλέφαρον διώ-</l>
<l>κω. σκέψαι κλόνον ἐν τείχεσ-</l>
<l>σι λαΐνοισι Γιγάντων.</l>
<l>— ὦ φίλαι, ὧδε δερκόμεσθα.</l>
<l>— λεύσσεις οὖν ἐπʼ Ἐγκελάδῳ</l>
<l n="210">γοργωπὸν πάλλουσαν ἴτυν — </l>
<l>— λεύσσω Παλλάδʼ, ἐμὰν θεόν.</l>
<l>— τί γάρ; κεραυνὸν ἀμφίπυρον</l>
<l>ὄβριμον ἐν Διὸς</l>
<l>ἑκηβόλοισι χερσίν;</l>
<l n="215">— ὁρῶ· τὸν δάϊον</l>
<l>Μίμαντα πυρὶ καταιθαλοῖ.</l>
<l>— καὶ Βρόμιος ἄλλον ἀπολέμοι-</l>
<l n="217b">σι κισσίνοισι βάκτροις</l>
<l>ἐναίρει Γᾶς τέκνων ὁ Βακχεύς.</l>
</sp>
<milestone ed="p" n="219" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l>σέ τοι, τὸν παρὰ ναὸν αὐ-</l>
<l n="220">δῶ· θέμις γυάλων ὑπερ-</l>
<l>βῆναι, λευκῷ ποδί γʼ — ;</l>
<!-- much of what follows is in anapests -->
</sp>
<sp>
<speaker>Ἴων</speaker>
<l>οὐ θέμις, ὦ ξέναι.</l>
</sp>
<sp>
<speaker>Χορός</speaker>
<l>οὐδʼ ἂν</l>
<l>ἐκ σέθεν ἂν πυθοίμεθʼ αὐδάν;</l>
</sp>
<sp>
<speaker>Ἴων</speaker>
<l>τίνα τήνδε θέλεις;</l>
</sp>
<sp>
<speaker>Χορός</speaker>
<l>ἆρʼ ὄντως μέσον ὀμφαλὸν</l>
<l>γᾶς Φοίβου κατέχει δόμος;</l>
</sp>
<sp>
<speaker>Ἴων</speaker>
<l>στέμμασί γʼ ἐνδυτόν, ἀμφὶ δὲ Γοργόνες.</l>
</sp>
<sp>
<speaker>Χορός</speaker>
<l n="225">οὕτω καὶ φάτις αὐδᾷ.</l>
</sp>
<sp>
<speaker>Ἴων</speaker>
<l>εἰ μὲν ἐθύσατε πέλανον πρὸ δόμων</l>
<l>καί τι πυθέσθαι χρῄζετε Φοίβου,</l>
<l>πάριτʼ ἐς θυμέλας· ἐπὶ δʼ ἀσφάκτοις</l>
<l>μήλοισι δόμων μὴ πάριτʼ ἐς μυχόν.</l>
</sp>
<sp>
<speaker>Χορός</speaker>
<l n="230">ἔχω μαθοῦσα· θεοῦ δὲ νόμον</l>
<l>οὐ παραβαίνομεν,</l>
<l>ἃ δʼ ἐκτός, ὄμμα τέρψει.</l>
</sp>
<sp>
<speaker>Ἴων</speaker>
<l>πάντα θεᾶσθʼ, ὅ τι καὶ θέμις, ὄμμασι.</l>
</sp>
<sp>
<speaker>Χορός</speaker>
<l>μεθεῖσαν δεσπόται</l>
<l>με θεοῦ γύαλα τάδʼ εἰσιδεῖν.</l>
</sp>
<sp>
<speaker>Ἴων</speaker>
<l>δμῳαὶ δὲ τίνων κλῄζεσθε δόμων;</l>
</sp>
<sp>
<speaker>Χορός</speaker>
<l n="235">Παλλάδι σύνοικα τρόφιμα μέλα-</l>
<l n="235b">θρα τῶν ἐμῶν τυράννων·</l>
<l>παρούσας δʼ ἀμφὶ τᾶσδʼ ἐρωτᾷς.</l>
</sp>
<milestone ed="p" n="237" unit="card"/>
</div2>
</div1>
<div1 type="episode">
<sp>
<speaker>Ἴων</speaker>
<l>γενναιότης σοι, καὶ τρόπων τεκμήριον</l>
<l>τὸ σχῆμʼ ἔχεις τόδʼ, ἥτις εἶ ποτʼ, ὦ γύναι.</l>
<l>γνοίη δʼ ἂν ὡς τὰ πολλά γʼ ἀνθρώπου πέρι</l>
<l n="240">τὸ σχῆμʼ ἰδών τις εἰ πέφυκεν εὐγενής.</l>
<l>ἔα·</l>
<l>ἀλλʼ ἐξέπληξάς μʼ, ὄμμα συγκλῄσασα σὸν</l>
<l>δακρύοις θʼ ὑγράνασʼ εὐγενῆ παρηίδα,</l>
<l>ὡς εἶδες ἁγνὰ Λοξίου χρηστήρια.</l>
<l>τί ποτε μερίμνης ἐς τόδʼ ἦλθες, ὦ γύναι;</l>
<l n="245">ὃ πάντες ἄλλοι γύαλα λεύσσοντες θεοῦ</l>
<l>χαίρουσιν, ἐνταῦθʼ ὄμμα σὸν δακρυρροεῖ;</l>
</sp>
<sp>
<speaker>Κρέουσα</speaker>
<l>ὦ ξένε, τὸ μὲν σὸν οὐκ ἀπαιδεύτως ἔχει</l>
<l>ἐς θαύματʼ ἐλθεῖν δακρύων ἐμῶν πέρι·</l>
<l>ἐγὼ δʼ ἰδοῦσα τούσδʼ Ἀπόλλωνος δόμους</l>
<l n="250">μνήμην παλαιὰν ἀνεμετρησάμην τινά·</l>
<l>οἴκοι δὲ τὸν νοῦν ἔσχον ἐνθάδʼ οὖσά που.</l>
<l>ὦ τλήμονες γυναῖκες· ὦ τολμήματα</l>
<l>θεῶν. τί δῆτα; ποῖ δίκην ἀνοίσομεν,</l>
<l>εἰ τῶν κρατούντων ἀδικίαις ὀλούμεθα;</l>
</sp>
<sp>
<speaker>Ἴων</speaker>
<l n="255">τί χρῆμʼ ἀνερμήνευτα δυσθυμῇ, γύναι;</l>
</sp>
<sp>
<speaker>Κρέουσα</speaker>
<l>οὐδέν· μεθῆκα τόξα· τἀπὶ τῷδε δὲ</l>
<l>ἐγώ τε σιγῶ, καὶ σὺ μὴ φρόντιζʼ ἔτι.</l>
</sp>
<sp>
<speaker>Ἴων</speaker>
<l>τίς δʼ εἶ; πόθεν γῆς ἦλθες; ἐκ ποίας πάτρας</l>
<l>πέφυκας; ὄνομα τί σε καλεῖν ἡμᾶς χρεών;</l>
</sp>
<sp>
<speaker>Κρέουσα</speaker>
<l n="260">Κρέουσα μέν μοι τοὔνομʼ, ἐκ δʼ Ἐρεχθέως</l>
<l>πέφυκα, πατρὶς γῆ δʼ Ἀθηναίων πόλις.</l>
</sp>
<sp>
<speaker>Ἴων</speaker>
<l>ὦ κλεινὸν οἰκοῦσʼ ἄστυ γενναίων τʼ ἄπο</l>
<l>τραφεῖσα πατέρων, ὥς σε θαυμάζω, γύναι.</l>
</sp>
<sp>
<speaker>Κρέουσα</speaker>
<l>τοσαῦτα κεὐτυχοῦμεν, ὦ ξένʼ, οὐ πέρα.</l>
</sp>
<sp>
<speaker>Ἴων</speaker>
<l n="265">πρὸς θεῶν ἀληθῶς, ὡς μεμύθευται βροτοῖς  <gap/> ;</l>
</sp>
<sp>
<speaker>Κρέουσα</speaker>
<l>τί χρῆμʼ ἐρωτᾷς, ὦ ξένʼ, ἐκμαθεῖν θέλων;</l>
</sp>
<sp>
<speaker>Ἴων</speaker>
<l>ἐκ γῆς πατρός σου πρόγονος ἔβλαστεν πατήρ;</l>
</sp>
<sp>
<speaker>Κρέουσα</speaker>
<l>Ἐριχθόνιός γε· τὸ δὲ γένος μʼ οὐκ ὠφελεῖ.</l>
</sp>
<sp>
<speaker>Ἴων</speaker>
<l>ἦ καί σφʼ Ἀθάνα γῆθεν ἐξανείλετο;</l>
</sp>
<sp>
<speaker>Κρέουσα</speaker>
<l n="270">ἐς παρθένους γε χεῖρας, οὐ τεκοῦσά νιν.</l>
</sp>
<sp>
<speaker>Ἴων</speaker>
<l>δίδωσι δʼ, ὥσπερ ἐν γραφῇ νομίζεται  <gap/> ;</l>
</sp>
<sp>
<speaker>Κρέουσα</speaker>
<l>Κέκροπός γε σῴζειν παισὶν οὐχ ὁρώμενον.</l>
</sp>
<sp>
<speaker>Ἴων</speaker>
<l>ἤκουσα λῦσαι παρθένους τεῦχος θεᾶς.</l>
</sp>
<sp>
<speaker>Κρέουσα</speaker>
<l>τοιγὰρ θανοῦσαι σκόπελον ᾕμαξαν πέτρας.</l>
<milestone ed="p" n="275" unit="card"/>
</sp>
<sp>
<speaker>Ἴων</speaker>
<l n="275">εἶἑν·</l>
<l>τί δαὶ τόδʼ; ἆρʼ ἀληθὲς ἢ μάτην λόγος  <gap/>
</l>
</sp>
<sp>
<speaker>Κρέουσα</speaker>
<l>τί χρῆμʼ ἐρωτᾷς; καὶ γὰρ οὐ κάμνω σχολῇ.</l>
</sp>
<sp>
<speaker>Ἴων</speaker>
<l>πατὴρ Ἐρεχθεὺς σὰς ἔθυσε συγγόνους;</l>
</sp>
<sp>
<speaker>Κρέουσα</speaker>
<l>ἔτλη πρὸ γαίας σφάγια παρθένους κτανεῖν.</l>
</sp>
<sp>
<speaker>Ἴων</speaker>
<l>σὺ δʼ ἐξεσώθης πῶς κασιγνήτων μόνη;</l>
</sp>
<sp>
<speaker>Κρέουσα</speaker>
<l n="280">βρέφος νεογνὸν μητρὸς ἦν ἐν ἀγκάλαις.</l>
</sp>
<sp>
<speaker>Ἴων</speaker>
<l>πατέρα δʼ ἀληθῶς χάσμα σὸν κρύπτει χθονός;</l>
</sp>
<sp>
<speaker>Κρέουσα</speaker>
<l>πληγαὶ τριαίνης ποντίου σφʼ ἀπώλεσαν.</l>
</sp>
<sp>
<speaker>Ἴων</speaker>
<l>Μακραὶ δὲ χῶρός ἐστʼ ἐκεῖ κεκλημένος;</l>
</sp>
<sp>
<speaker>Κρέουσα</speaker>
<l>τί δʼ ἱστορεῖς τόδʼ; ὥς μʼ ἀνέμνησάς τινος.</l>
</sp>
<sp>
<speaker>Ἴων</speaker>
<l n="285">τιμᾷ σφε Πύθιος ἀστραπαί τε Πύθιαι.</l>
</sp>
<sp>
<speaker>Κρέουσα</speaker>
<l>† τιμᾶ τιμᾶ †· ὡς μήποτʼ ὤφελόν σφʼ ἰδεῖν.</l>
</sp>
<sp>
<speaker>Ἴων</speaker>
<l>τί δὲ στυγεῖς σὺ τοῦ θεοῦ τὰ φίλτατα;</l>
</sp>
<sp>
<speaker>Κρέουσα</speaker>
<l>οὐδέν· ξύνοιδʼ ἄντροισιν αἰσχύνην τινά.</l>
</sp>
<sp>
<speaker>Ἴων</speaker>
<l>πόσις δὲ τίς σʼ ἔγημʼ Ἀθηναίων, γύναι;</l>
</sp>
<sp>
<speaker>Κρέουσα</speaker>
<l n="290">οὐκ ἀστός, ἀλλʼ ἐπακτὸς ἐξ ἄλλης χθονός.</l>
</sp>
<sp>
<speaker>Ἴων</speaker>
<l>τίς; εὐγενῆ νιν δεῖ πεφυκέναι τινά.</l>
</sp>
<sp>
<speaker>Κρέουσα</speaker>
<l>Ξοῦθος, πεφυκὼς Αἰόλου Διός τʼ ἄπο.</l>
</sp>
<sp>
<speaker>Ἴων</speaker>
<l>καὶ πῶς ξένος σʼ ὢν ἔσχεν οὖσαν ἐγγενῆ;</l>
</sp>
<sp>
<speaker>Κρέουσα</speaker>
<l>Εὔβοιʼ Ἀθήναις ἔστι τις γείτων πόλις  <gap/>
</l>
</sp>
<sp>
<speaker>Ἴων</speaker>
<l n="295">ὅροις ὑγροῖσιν, ὡς λέγουσʼ, ὡρισμένη.</l>
</sp>
<sp>
<speaker>Κρέουσα</speaker>
<l>ταύτην ἔπερσε Κεκροπίδαις κοινῷ δορί.</l>
</sp>
<sp>
<speaker>Ἴων</speaker>
<l>ἐπίκουρος ἐλθών; κᾆτα σὸν γαμεῖ λέχος;</l>
</sp>
<sp>
<speaker>Κρέουσα</speaker>
<l>φερνάς γε πολέμου καὶ δορὸς λαβὼν γέρας.</l>
</sp>
<sp>
<speaker>Ἴων</speaker>
<l>σὺν ἀνδρὶ δʼ ἥκεις ἢ μόνη χρηστήρια;</l>
</sp>
<sp>
<speaker>Κρέουσα</speaker>
<l n="300">σὺν ἀνδρί. σηκοὺς δʼ ἐκστρέφει Τροφωνίου.</l>
</sp>
<sp>
<speaker>Ἴων</speaker>
<l>πότερα θεατὴς ἢ χάριν μαντευμάτων;</l>
</sp>
<sp>
<speaker>Κρέουσα</speaker>
<l>κείνου τε Φοίβου θʼ ἓν θέλων μαθεῖν ἔπος.</l>
</sp>
<sp>
<speaker>Ἴων</speaker>
<l>καρποῦ δʼ ὕπερ γῆς ἥκετʼ, ἢ παίδων πέρι;</l>
</sp>
<sp>
<speaker>Κρέουσα</speaker>
<l>ἄπαιδές ἐσμεν, χρόνιʼ ἔχοντʼ εὐνήματα.</l>
</sp>
<sp>
<speaker>Ἴων</speaker>
<l n="305">οὐδʼ ἔτεκες οὐδὲν πώποτʼ, ἀλλʼ ἄτεκνος εἶ;</l>
</sp>
<sp>
<speaker>Κρέουσα</speaker>
<l>ὁ Φοῖβος οἶδε τὴν ἐμὴν ἀπαιδίαν.</l>
</sp>
<sp>
<speaker>Ἴων</speaker>
<l>ὦ τλῆμον, ὡς τἄλλʼ εὐτυχοῦσʼ οὐκ εὐτυχεῖς.</l>
<milestone ed="p" n="308" unit="card"/>
</sp>
<sp>
<speaker>Κρέουσα</speaker>
<l>σὺ δʼ εἶ τίς; ὥς σου τὴν τεκοῦσαν ὤλβισα.</l>
</sp>
<sp>
<speaker>Ἴων</speaker>
<l>τοῦ θεοῦ καλοῦμαι δοῦλος εἰμί τʼ, ὦ γύναι.</l>
</sp>
<sp>
<speaker>Κρέουσα</speaker>
<l n="310">ἀνάθημα πόλεως, ἤ τινος πραθεὶς ὕπο;</l>
</sp>
<sp>
<speaker>Ἴων</speaker>
<l>οὐκ οἶδα πλὴν ἕν· Λοξίου κεκλήμεθα.</l>
</sp>
<sp>
<speaker>Κρέουσα</speaker>
<l>ἡμεῖς σʼ ἄρʼ αὖθις, ὦ ξένʼ, ἀντοικτίρομεν.</l>
</sp>
<sp>
<speaker>Ἴων</speaker>
<l>ὡς μὴ εἰδόθʼ ἥτις μʼ ἔτεκεν ἐξ ὅτου τʼ ἔφυν.</l>
</sp>
<sp>
<speaker>Κρέουσα</speaker>
<l>ναοῖσι δʼ οἰκεῖς τοισίδʼ ἢ κατὰ στέγας;</l>
</sp>
<sp>
<speaker>Ἴων</speaker>
<l n="315">ἅπαν θεοῦ μοι δῶμʼ, ἵνʼ ἂν λάβῃ μʼ ὕπνος.</l>
</sp>
<sp>
<speaker>Κρέουσα</speaker>
<l>παῖς δʼ ὢν ἀφίκου ναὸν ἢ νεανίας;</l>
</sp>
<sp>
<speaker>Ἴων</speaker>
<l>βρέφος λέγουσιν οἱ δοκοῦντες εἰδέναι.</l>
</sp>
<sp>
<speaker>Κρέουσα</speaker>
<l>καὶ τίς γάλακτί σʼ ἐξέθρεψε Δελφίδων;</l>
</sp>
<sp>
<speaker>Ἴων</speaker>
<l>οὐπώποτʼ ἔγνων μαστόν· ἣ δʼ ἔθρεψέ με  <gap/>
</l>
</sp>
<sp>
<speaker>Κρέουσα</speaker>
<l n="320">τίς, ὦ ταλαίπωρʼ; ὡς νοσοῦσʼ ηὗρον νόσους.</l>
</sp>
<sp>
<speaker>Ἴων</speaker>
<l>Φοίβου προφῆτις, μητέρʼ ὣς νομίζομεν.</l>
</sp>
<sp>
<speaker>Κρέουσα</speaker>
<l>ἐς δʼ ἄνδρʼ ἀφίκου τίνα τροφὴν κεκτημένος;</l>
</sp>
<sp>
<speaker>Ἴων</speaker>
<l>βωμοί μʼ ἔφερβον οὑπιών τʼ ἀεὶ ξένος.</l>
</sp>
<sp>
<speaker>Κρέουσα</speaker>
<l>τάλαινά σʼ ἡ τεκοῦσα· τίς ποτʼ ἦν ἄρα;</l>
</sp>
<sp>
<speaker>Ἴων</speaker>
<l n="325">ἀδίκημά του γυναικὸς ἐγενόμην ἴσως.</l>
</sp>
<sp>
<speaker>Κρέουσα</speaker>
<l>ἔχεις δὲ βίοτον· εὖ γὰρ ἤσκησαι πέπλοις.</l>
</sp>
<sp>
<speaker>Ἴων</speaker>
<l>τοῖς τοῦ θεοῦ κοσμούμεθʼ, ᾧ δουλεύομεν.</l>
</sp>
<sp>
<speaker>Κρέουσα</speaker>
<l>οὐδʼ ᾖξας εἰς ἔρευναν ἐξευρεῖν γονάς;</l>
</sp>
<sp>
<speaker>Ἴων</speaker>
<l>ἔχω γὰρ οὐδέν, ὦ γύναι, τεκμήριον.</l>
</sp>
<sp>
<speaker>Κρέουσα</speaker>
<l n="330">φεῦ·</l>
<l>πέπονθέ τις σῇ μητρὶ ταὔτʼ ἄλλη γυνή.</l>
</sp>
<sp>
<speaker>Ἴων</speaker>
<l>τίς; εἰ πόνου μοι ξυλλάβοι, χαίροιμεν ἄν.</l>
</sp>
<sp>
<speaker>Κρέουσα</speaker>
<l>ἧς οὕνεκʼ ἦλθον δεῦρο πρὶν πόσιν μολεῖν.</l>
</sp>
<sp>
<speaker>Ἴων</speaker>
<l>ποῖόν τι χρῄζουσʼ; ὡς ὑπουργήσω, γύναι.</l>
</sp>
<sp>
<speaker>Κρέουσα</speaker>
<l>μάντευμα κρυπτὸν δεομένη Φοίβου μαθεῖν.</l>
</sp>
<sp>
<speaker>Ἴων</speaker>
<l n="335">λέγοις ἄν· ἡμεῖς τἄλλα προξενήσομεν.</l>
</sp>
<sp>
<speaker>Κρέουσα</speaker>
<l>ἄκουε δὴ τὸν μῦθον.  — ἀλλʼ αἰδούμεθα.</l>
</sp>
<sp>
<speaker>Ἴων</speaker>
<l>οὔ τἄρα πράξεις οὐδέν· ἀργὸς ἡ θεός.</l>
</sp>
<sp>
<speaker>Κρέουσα</speaker>
<l>Φοίβῳ μιγῆναί φησί τις φίλων ἐμῶν.</l>
</sp>
<sp>
<speaker>Ἴων</speaker>
<l>Φοίβῳ γυνὴ γεγῶσα; μὴ λέγʼ, ὦ ξένη.</l>
</sp>
<sp>
<speaker>Κρέουσα</speaker>
<l n="340">καὶ παῖδά γʼ ἔτεκε τῷ θεῷ λάθρα πατρός.</l>
</sp>
<sp>
<speaker>Ἴων</speaker>
<l>οὐκ ἔστιν· ἀνδρὸς ἀδικίαν αἰσχύνεται.</l>
</sp>
<sp>
<speaker>Κρέουσα</speaker>
<l>οὔ φησιν αὐτή, καὶ πέπονθεν ἄθλια.</l>
</sp>
<sp>
<speaker>Ἴων</speaker>
<l>τί χρῆμα δράσασʼ, εἰ θεῷ συνεζύγη;</l>
</sp>
<sp>
<speaker>Κρέουσα</speaker>
<l>τὸν παῖδʼ ὃν ἔτεκεν ἐξέθηκε δωμάτων.</l>
</sp>
<sp>
<speaker>Ἴων</speaker>
<l n="345">ὁ δʼ ἐκτεθεὶς παῖς ποῦ ʼστιν; εἰσορᾷ φάος;</l>
</sp>
<sp>
<speaker>Κρέουσα</speaker>
<l>οὐκ οἶδεν οὐδείς. ταῦτα καὶ μαντεύομαι.</l>
</sp>
<sp>
<speaker>Ἴων</speaker>
<l>εἰ δʼ οὐκέτʼ ἔστι, τίνι τρόπῳ διεφθάρη;</l>
</sp>
<sp>
<speaker>Κρέουσα</speaker>
<l>θῆράς σφε τὸν δύστηνον ἐλπίζει κτανεῖν.</l>
</sp>
<sp>
<speaker>Ἴων</speaker>
<l>ποίῳ τόδʼ ἔγνω χρωμένη τεκμηρίῳ;</l>
</sp>
<sp>
<speaker>Κρέουσα</speaker>
<l n="350">ἐλθοῦσʼ ἵνʼ αὐτὸν ἐξέθηκʼ οὐχ ηὗρʼ ἔτι.</l>
</sp>
<sp>
<speaker>Ἴων</speaker>
<l>ἦν δὲ σταλαγμὸς ἐν στίβῳ τις αἵματος;</l>
</sp>
<sp>
<speaker>Κρέουσα</speaker>
<l>οὔ φησι. καίτοι πόλλʼ ἐπεστράφη πέδον.</l>
</sp>
<sp>
<speaker>Ἴων</speaker>
<l>χρόνος δὲ τίς τῷ παιδὶ διαπεπραγμένῳ;</l>
</sp>
<sp>
<speaker>Κρέουσα</speaker>
<l>σοὶ ταὐτὸν ἥβης, εἴπερ, εἶχεν ἂν μέτρον.</l>
<milestone ed="p" n="355" unit="card"/>
</sp>
<sp>
<speaker>Ἴων</speaker>
<l n="355">ἀδικεῖ νιν ὁ θεός· ἡ τεκοῦσα δʼ ἀθλία.</l>
</sp>
<sp>
<speaker>Κρέουσα</speaker>
<l>οὔκουν ἔτʼ ἄλλον γʼ ὕστερον τίκτει γόνον.</l>
</sp>
<sp>
<speaker>Ἴων</speaker>
<l>τί δʼ, εἰ λάθρα νιν Φοῖβος ἐκτρέφει λαβών;</l>
</sp>
<sp>
<speaker>Κρέουσα</speaker>
<l>τὰ κοινὰ χαίρων οὐ δίκαια δρᾷ μόνος.</l>
</sp>
<sp>
<speaker>Ἴων</speaker>
<l>οἴμοι· προσῳδὸς ἡ τύχη τὠμῷ πάθει.</l>
</sp>
<sp>
<speaker>Κρέουσα</speaker>
<l n="360">καὶ σέ, ὦ ξένʼ, οἶμαι μητέρʼ ἀθλίαν ποθεῖν.</l>
</sp>
<sp>
<speaker>Ἴων</speaker>
<l>καὶ μή γʼ ἐπʼ οἶκτόν μʼ ἔξαγʼ οὗ ʼλελήσμεθα.</l>
</sp>
<sp>
<speaker>Κρέουσα</speaker>
<l>σιγῶ· πέραινε δʼ ὧν σʼ ἀνιστορῶ πέρι.</l>
</sp>
<sp>
<speaker>Ἴων</speaker>
<l>οἶσθʼ οὖν ὃ κάμνει τοῦ λόγου μάλιστά σοι;</l>
</sp>
<sp>
<speaker>Κρέουσα</speaker>
<l>τί δʼ οὐκ ἐκείνῃ τῇ ταλαιπώρῳ νοσεῖ;</l>
</sp>
<sp>
<speaker>Ἴων</speaker>
<l n="365">πῶς ὁ θεὸς ὃ λαθεῖν βούλεται μαντεύσεται;</l>
</sp>
<sp>
<speaker>Κρέουσα</speaker>
<l>εἴπερ καθίζει τρίποδα κοινὸν Ἑλλάδος.</l>
</sp>
<sp>
<speaker>Ἴων</speaker>
<l>αἰσχύνεται τὸ πρᾶγμα· μὴ ʼξέλεγχέ νιν.</l>
</sp>
<sp>
<speaker>Κρέουσα</speaker>
<l>ἀλγύνεται δέ γʼ ἡ παθοῦσα τῇ τύχῃ.</l>
</sp>
<sp>
<speaker>Ἴων</speaker>
<l>οὐκ ἔστιν ὅστις σοι προφητεύσει τάδε.</l>
<l n="370">ἐν τοῖς γὰρ αὑτοῦ δώμασιν κακὸς φανεὶς</l>
<l>Φοῖβος δικαίως τὸν θεμιστεύοντά σοι</l>
<l>δράσειεν ἄν τι πῆμα. ἀπαλλάσσου, γύναι.</l>
<l>τῷ γὰρ θεῷ τἀναντίʼ οὐ μαντευτέον.</l>
<l>ἐς γὰρ τοσοῦτον ἀμαθίας ἔλθοιμεν ἄν,</l>
<l n="375">εἰ τοὺς θεοὺς ἄκοντας ἐκπονήσομεν</l>
<l>φράζειν ἃ μὴ θέλουσιν, ἢ προβωμίοις</l>
<l>σφαγαῖσι μήλων ἢ διʼ οἰωνῶν πτεροῖς.</l>
<l>ἃν γὰρ βίᾳ σπεύδωμεν ἀκόντων θεῶν,</l>
<l>ἄκοντα κεκτήμεσθα τἀγάθʼ, ὦ γύναι·</l>
<l n="380">ἃ δʼ ἂν διδῶσʼ ἑκόντες, ὠφελούμεθα.</l>
</sp>
<sp>
<speaker>Χορός</speaker>
<l>πολλαί γε πολλοῖς εἰσι συμφοραὶ βροτῶν,</l>
<l>μορφαὶ δὲ διαφέρουσιν· ἓν δʼ ἂν εὐτυχὲς</l>
<l>μόλις ποτʼ ἐξεύροι τις ἀνθρώπων βίῳ.</l>
</sp>
<sp>
<speaker>Κρέουσα</speaker>
<l>ὦ Φοῖβε, κἀκεῖ κἀνθάδʼ οὐ δίκαιος εἶ</l>
<l n="385">ἐς τὴν ἀποῦσαν, ἧς πάρεισιν οἱ λόγοι·</l>
<l>ὃς οὔτʼ ἔσωσας τὸν σὸν ὃν σῶσαί σʼ ἐχρῆν,</l>
<l>οὔθʼ ἱστορούσῃ μητρὶ μάντις ὢν ἐρεῖς,</l>
<l>ὡς, εἰ μὲν οὐκέτʼ ἔστιν, ὀγκωθῇ τάφῳ,</l>
<l>εἰ δʼ ἔστιν  <gap/>
</l>
<l n="390">ἀλλʼ ἐᾶν χρὴ τάδʼ, εἰ πρὸς τοῦ θεοῦ</l>
<l>κωλυόμεσθα μὴ μαθεῖν ἃ βούλομαι.</l>
<l>
<milestone ed="P" unit="para"/>ἀλλʼ, ὦ ξένʼ, εἰσορῶ γὰρ εὐγενῆ πόσιν</l>
<l>Ξοῦθον πέλας δὴ τόνδε, τὰς Τροφωνίου</l>
<l>λιπόντα θαλάμας, τοὺς λελεγμένους λόγους</l>
<l n="395">σίγα πρὸς ἄνδρα, μή τινʼ αἰσχύνην λάβω</l>
<l>διακονοῦσα κρυπτά, καὶ προβῇ λόγος</l>
<l>οὐχ ᾗπερ ἡμεῖς αὐτὸν ἐξειλίσσομεν.</l>
<l>τὰ γὰρ γυναικῶν δυσχερῆ πρὸς ἄρσενας,</l>
<l>κἀν ταῖς κακαῖσιν ἁγαθαὶ μεμειγμέναι</l>
<l n="400">μισούμεθʼ· οὕτω δυστυχεῖς πεφύκαμεν.</l>
<milestone ed="p" n="401" unit="card"/>
</sp>
<sp>
<speaker>Ξοῦθος</speaker>
<l>πρῶτον μὲν ὁ θεὸς τῶν ἐμῶν προσφθεγμάτων</l>
<l>λαβὼν ἀπαρχὰς χαιρέτω, σύ τʼ, ὦ γύναι.</l>
<l>μῶν χρόνιος ἐλθών σʼ ἐξέπληξʼ ὀρρωδίᾳ;</l>
</sp>
<sp>
<speaker>Κρέουσα</speaker>
<l>οὐδέν γʼ· ἀφίκου δʼ ἐς μέριμναν. ἀλλά μοι</l>
<l n="405">λέξον, τί θέσπισμʼ ἐκ Τροφωνίου φέρεις,</l>
<l>παίδων ὅπως νῷν σπέρμα συγκραθήσεται;</l>
</sp>
<sp>
<speaker>Ξοῦθος</speaker>
<l>οὐκ ἠξίωσε τοῦ θεοῦ προλαμβάνειν</l>
<l>μαντεύμαθʼ· ἓν δʼ οὖν εἶπεν· οὐκ ἄπαιδά με</l>
<l>πρὸς οἶκον ἥξειν οὐδὲ σὲ ἐκ χρηστηρίων.</l>
</sp>
<sp>
<speaker>Κρέουσα</speaker>
<l n="410">ὦ πότνια Φοίβου μῆτερ, εἰ γὰρ αἰσίως</l>
<l>ἔλθοιμεν, ἅ τε νῷν συμβόλαια πρόσθεν ἦν</l>
<l>ἐς παῖδα τὸν σόν, μεταπέσοι βελτίονα.</l>
</sp>
<sp>
<speaker>Ξοῦθος</speaker>
<l>ἔσται τάδʼ· ἀλλὰ τίς προφητεύει θεοῦ;</l>
</sp>
<sp>
<speaker>Ἴων</speaker>
<l>ἡμεῖς τά γʼ ἔξω, τῶν ἔσω δʼ ἄλλοις μέλει,</l>
<l n="415">οἳ πλησίον θάσσουσι τρίποδος, ὦ ξένε,</l>
<l>Δελφῶν ἀριστῆς, οὓς ἐκλήρωσεν πάλος.</l>
</sp>
<sp>
<speaker>Ξοῦθος</speaker>
<l>καλῶς· ἔχω δὴ πάνθʼ ὅσων ἐχρῄζομεν.</l>
<l>στείχοιμʼ ἂν εἴσω· καὶ γάρ, ὡς ἐγὼ κλύω,</l>
<l>χρηστήριον πέπτωκε τοῖς ἐπήλυσι</l>
<l n="420">κοινὸν πρὸ ναοῦ· βούλομαι δʼ ἐν ἡμέρᾳ</l>
<l>τῇδʼ — αἰσία γάρ — θεοῦ λαβεῖν μαντεύματα.</l>
<l>σὺ δʼ ἀμφὶ βωμούς, ὦ γύναι, δαφνηφόρους</l>
<l>λαβοῦσα κλῶνας, εὐτέκνους εὔχου θεοῖς</l>
<l>χρησμούς μʼ ἐνεγκεῖν ἐξ Ἀπόλλωνος δόμων.</l>
</sp>
<sp>
<speaker>Κρέουσα</speaker>
<l n="425">ἔσται τάδʼ, ἔσται. Λοξίας δʼ ἐὰν θέλῃ</l>
<l>νῦν ἀλλὰ τὰς πρὶν ἀναλαβεῖν ἁμαρτίας,</l>
<l>ἅπας μὲν οὐ γένοιτʼ ἂν εἰς ἡμᾶς φίλος,</l>
<l>ὅσον δὲ χρῄζει — θεὸς γάρ ἐστι — δέξομαι.</l>
</sp>
<sp>
<speaker>Ἴων</speaker>
<l>τί ποτε λόγοισιν ἡ ξένη πρὸς τὸν θεὸν</l>
<l n="430">κρυπτοῖσιν αἰεὶ λοιδοροῦσʼ αἰνίσσεται;</l>
<l>ἤτοι φιλοῦσά γʼ ἧς ὕπερ μαντεύεται,</l>
<l>ἢ καί τι σιγῶσʼ ὧν σιωπᾶσθαι χρεών;</l>
<l>ἀτὰρ θυγατρὸς τῆς Ἐρεχθέως τί μοι</l>
<l>μέλει; προσήκει γʼ οὐδέν. ἀλλὰ χρυσέαις</l>
<l n="435">πρόχοισιν ἐλθὼν εἰς ἀπορραντήρια</l>
<l>δρόσον καθήσω. νουθετητέος δέ μοι</l>
<l>Φοῖβος, τί πάσχει· παρθένους βίᾳ γαμῶν</l>
<l>προδίδωσι; παῖδας ἐκτεκνούμενος λάθρᾳ</l>
<l>θνῄσκοντας ἀμελεῖ; μὴ σύ γʼ· ἀλλʼ, ἐπεὶ κρατεῖς,</l>
<l n="440">ἀρετὰς δίωκε. καὶ γὰρ ὅστις ἂν βροτῶν</l>
<l>κακὸς πεφύκῃ, ζημιοῦσιν οἱ θεοί.</l>
<l>πῶς οὖν δίκαιον τοὺς νόμους ὑμᾶς βροτοῖς</l>
<l>γράψαντας, αὐτοὺς ἀνομίαν ὀφλισκάνειν;</l>
<l>εἰ δʼ — οὐ γὰρ ἔσται, τῷ λόγῳ δὲ χρήσομαι — </l>
<l n="445">δίκας βιαίων δώσετʼ ἀνθρώποις γάμων,</l>
<l>σὺ καὶ Ποσειδῶν Ζεύς θʼ ὃς οὐρανοῦ κρατεῖ,</l>
<l>ναοὺς τίνοντες ἀδικίας κενώσετε.</l>
<l>τὰς ἡδονὰς γὰρ τῆς προμηθίας πάρος</l>
<l>σπεύδοντες ἀδικεῖτʼ. οὐκέτʼ ἀνθρώπους κακῶς</l>
<l n="450">λέγειν δίκαιον, εἰ τὰ τῶν θεῶν καλὰ</l>
<l>μιμούμεθʼ, ἀλλὰ τοὺς διδάσκοντας τάδε.</l>
<milestone ed="p" n="452" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>σὲ τὰν ὠδίνων λοχιᾶν</l>
<l>ἀνειλείθυιαν, ἐμὰν</l>
<l>Ἀθάναν, ἱκετεύω,</l>
<l n="455">Προμηθεῖ Τιτᾶνι λοχευ-</l>
<l>θεῖσαν κατʼ ἀκροτάτας</l>
<l>κορυφᾶς Διός, ὦ μάκαιρα Νίκα,</l>
<l>μόλε Πύθιον οἶκον,</l>
<l>Ὀλύμπου χρυσέων θαλάμων</l>
<l n="460">πταμένα πρὸς ἀγυιάς,</l>
<l>Φοιβήιος ἔνθα γᾶς</l>
<l>μεσσόμφαλος ἑστία</l>
<l>παρὰ χορευομένῳ τρίποδι</l>
<l>μαντεύματα κραίνει,</l>
<l n="465">σὺ καὶ παῖς ἁ Λατογενής,</l>
<l>δύο θεαὶ δύο παρθένοι,</l>
<l>κασίγνηται σεμναὶ Φοίβου.</l>
<l>ἱκετεύσατε δʼ, ὦ κόραι,</l>
<l>τὸ παλαιὸν Ἐρεχθέως</l>
<l n="470">γένος εὐτεκνίας χρονίου καθαροῖς</l>
<l>μαντεύμασι κῦρσαι.</l>
</sp>
<milestone ed="p" n="472" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>ὑπερβαλλούσας γὰρ ἔχει</l>
<l>θνατοῖς εὐδαιμονίας</l>
<l>ἀκίνητον ἀφορμάν,</l>
<l n="475">τέκνων οἷς ἂν καρποτρόφοι</l>
<l>λάμπωσιν ἐν θαλάμοις</l>
<l>πατρίοισι νεάνιδες ἧβαι,</l>
<l>διαδέκτορα πλοῦτον</l>
<l>ὡς ἕξοντες ἐκ πατέρων</l>
<l n="480">ἑτέροις ἐπὶ τέκνοις.</l>
<l>ἀλκά τε γὰρ ἐν κακοῖς</l>
<l>σύν τʼ εὐτυχίαις φίλον,</l>
<l>δορί τε γᾷ πατρίᾳ φέρει</l>
<l>σωτήριον ἀλκάν.</l>
<l n="485">ἐμοὶ μὲν πλούτου τε πάρος</l>
<l>βασιλικῶν τʼ εἶεν θαλάμων</l>
<l>τροφαὶ κήδειοι κεδνῶν γε τέκνων.</l>
<l>τὸν ἄπαιδα δʼ ἀποστυγῶ</l>
<l>βίον, ᾧ τε δοκεῖ ψέγω·</l>
<l n="490">μετὰ δὲ κτεάνων μετρίων βιοτᾶς</l>
<l>εὔπαιδος ἐχοίμαν.</l>
</sp>
<milestone ed="p" n="492" unit="card"/>
</div2>
<div2 type="epode">
<sp>
<speaker>Χορός</speaker>
<l>ὦ Πανὸς θακήματα καὶ</l>
<l>παραυλίζουσα πέτρα</l>
<l>μυχώδεσι Μακραῖς,</l>
<l n="495">ἵνα χοροὺς στείβουσι ποδοῖν</l>
<l>Ἀγλαύρου κόραι τρίγονοι</l>
<l>στάδια χλοερὰ πρὸ Παλλάδος</l>
<l>ναῶν, συρίγγων</l>
<l>ὑπʼ αἰόλας ἰαχᾶς</l>
<l n="500">ὕμνων, ὅτʼ ἀναλίοις</l>
<l>συρίζεις, ὦ Πάν,</l>
<l>τοῖς σοῖσιν ἐν ἄντροις,</l>
<l>ἵνα τεκοῦσά τις Φοίβῳ</l>
<l>παρθένος, ὦ μελέα, βρέφος,</l>
<l>πτανοῖς ἐξόρισεν θοίναν</l>
<l n="505">θηρσί τε φοινίαν δαῖτα, πικρῶν γάμων</l>
<l>ὕβριν· οὔτʼ ἐπὶ κερκίσιν οὔτε λόγοις</l>
<l>φάτιν ἄιον εὐτυχίας μετέχειν</l>
<l>θεόθεν τέκνα θνατοῖς.</l>
</sp>
<milestone ed="p" n="510" unit="card"/>
</div2>
</div1>
<div1 type="episode">
<div2 type="trochees">
<sp>
<speaker>Ἴων</speaker>
<l n="510">πρόσπολοι γυναῖκες, αἳ τῶνδʼ ἀμφὶ κρηπῖδας δόμων</l>
<l>θυοδόκων φρούρημʼ ἔχουσαι δεσπότιν φυλάσσετε,</l>
<l>ἐκλέλοιπʼ ἤδη τὸν ἱερὸν τρίποδα καὶ χρηστήριον</l>
<l>Ξοῦθος, ἢ μίμνει κατʼ οἶκον ἱστορῶν ἀπαιδίαν;</l>
</sp>
<sp>
<speaker>Χορός</speaker>
<l>ἐν δόμοις ἔστʼ, ὦ ξένʼ· οὔπω δῶμʼ ὑπερβαίνει τόδε.</l>
<l n="515">ὡς δʼ ἐπʼ ἐξόδοισιν ὄντος, τῶνδʼ ἀκούομεν πυλῶν</l>
<l>δοῦπον, ἐξιόντα τʼ ἤδη δεσπότην ὁρᾶν πάρα.</l>
</sp>
<sp>
<speaker>Ξοῦθος</speaker>
<l>ὦ τέκνον, χαῖρʼ· ἡ γὰρ ἀρχὴ τοῦ λόγου πρέπουσά μοι.</l>
</sp>
<sp>
<speaker>Ἴων</speaker>
<l>χαίρομεν· σὺ δʼ εὖ φρόνει γε, καὶ δύʼ ὄντʼ εὖ πράξομεν.</l>
</sp>
<sp>
<speaker>Ξοῦθος</speaker>
<l>δὸς χερὸς φίλημά μοι σῆς σώματός τʼ ἀμφιπτυχάς.</l>
</sp>
<sp>
<speaker>Ἴων</speaker>
<l n="520">εὖ φρονεῖς μέν; ἤ σʼ ἔμηνε θεοῦ τις, ὦ ξένε, βλάβη;</l>
</sp>
<sp>
<speaker>Ξοῦθος</speaker>
<l>σωφρονῶ· τὰ φίλταθʼ εὑρὼν οὐ φυγεῖν ἐφίεμαι.</l>
</sp>
<sp>
<speaker>Ἴων</speaker>
<l>παῦε, μὴ ψαύσας τὰ τοῦ θεοῦ στέμματα ῥήξῃς χερί.</l>
</sp>
<sp>
<speaker>Ξοῦθος</speaker>
<l>ἅψομαι· κοὐ ῥυσιάζω, τἀμὰ δʼ εὑρίσκω φίλα.</l>
</sp>
<sp>
<speaker>Ἴων</speaker>
<l>οὐκ ἀπαλλάξῃ, πρὶν εἴσω τόξα πλευμόνων λαβεῖν;</l>
</sp>
<sp>
<speaker>Ξοῦθος</speaker>
<l n="525">ὡς τί δὴ φεύγεις με; σαυτοῦ γνωρίσας τὰ φίλτατα — </l>
</sp>
<sp>
<speaker>Ἴων</speaker>
<l>οὐ φιλῶ φρενοῦν ἀμούσους καὶ μεμηνότας ξένους.</l>
</sp>
<sp>
<speaker>Ξοῦθος</speaker>
<l>κτεῖνε καὶ πίμπρη· πατρὸς γάρ, ἢν κτάνῃς, ἔσῃ φονεύς.</l>
</sp>
<sp>
<speaker>Ἴων</speaker>
<l>ποῦ δέ μοι πατὴρ σύ; ταῦτʼ οὖν οὐ γέλως κλύειν ἐμοῦ;</l>
</sp>
<sp>
<speaker>Ξοῦθος</speaker>
<l>οὔ· τρέχων ὁ μῦθος ἄν σοι τἀμὰ σημήνειεν ἄν.</l>
</sp>
<sp>
<speaker>Ἴων</speaker>
<l n="530">καὶ τί μοι λέξεις;</l>
</sp>
<sp>
<speaker>Ξοῦθος</speaker>
<l>πατὴρ σός εἰμι καὶ σὺ παῖς ἐμός.</l>
</sp>
<sp>
<speaker>Ἴων</speaker>
<l>τίς λέγει τάδε;</l>
</sp>
<sp>
<speaker>Ξοῦθος</speaker>
<l>ὅς σʼ ἔθρεψεν ὄντα Λοξίας ἐμόν.</l>
</sp>
<sp>
<speaker>Ἴων</speaker>
<l>μαρτυρεῖς σαυτῷ.</l>
</sp>
<sp>
<speaker>Ξοῦθος</speaker>
<l>τὰ τοῦ θεοῦ γʼ ἐκμαθὼν χρηστήρια.</l>
</sp>
<sp>
<speaker>Ἴων</speaker>
<l>ἐσφάλης αἴνιγμʼ ἀκούσας.</l>
</sp>
<sp>
<speaker>Ξοῦθος</speaker>
<l>οὐκ ἄρʼ ὄρθʼ ἀκούομεν.</l>
</sp>
<sp>
<speaker>Ἴων</speaker>
<l>ὁ δὲ λόγος τίς ἐστι Φοίβου;</l>
</sp>
<sp>
<speaker>Ξοῦθος</speaker>
<l>τὸν συναντήσαντά μοι — </l>
</sp>
<sp>
<speaker>Ἴων</speaker>
<l n="535">τίνα συνάντησιν;</l>
</sp>
<sp>
<speaker>Ξοῦθος</speaker>
<l>δόμων τῶνδʼ ἐξιόντι τοῦ θεοῦ</l>
</sp>
<sp>
<speaker>Ἴων</speaker>
<l>συμφορᾶς τίνος κυρῆσαι;</l>
</sp>
<sp>
<speaker>Ξοῦθος</speaker>
<l>παῖδʼ ἐμὸν πεφυκέναι.</l>
</sp>
<sp>
<speaker>Ἴων</speaker>
<l>σὸν γεγῶτʼ, ἢ δῶρον ἄλλως;</l>
</sp>
<sp>
<speaker>Ξοῦθος</speaker>
<l>δῶρον, ὄντα δʼ ἐξ ἐμοῦ.</l>
</sp>
<sp>
<speaker>Ἴων</speaker>
<l>πρῶτα δῆτʼ ἐμοὶ ξυνάπτεις πόδα σόν;</l>
</sp>
<sp>
<speaker>Ξοῦθος</speaker>
<l>οὐκ ἄλλῳ, τέκνον.</l>
</sp>
<sp>
<speaker>Ἴων</speaker>
<l>ἡ τύχη πόθεν ποθʼ ἥκει;</l>
</sp>
<sp>
<speaker>Ξοῦθος</speaker>
<l>δύο μίαν θαυμάζομεν.</l>
</sp>
<sp>
<speaker>Ἴων</speaker>
<l n="540">ἔα. τίνος δέ σοι πέφυκα μητρός;</l>
</sp>
<sp>
<speaker>Ξοῦθος</speaker>
<l>οὐκ ἔχω φράσαι.</l>
</sp>
<sp>
<speaker>Ἴων</speaker>
<l>οὐδὲ Φοῖβος εἶπε;</l>
</sp>
<sp>
<speaker>Ξοῦθος</speaker>
<l>τερφθεὶς τοῦτο, κεῖνʼ οὐκ ἠρόμην.</l>
</sp>
<sp>
<speaker>Ἴων</speaker>
<l>γῆς ἄρʼ ἐκπέφυκα μητρός.</l>
</sp>
<sp>
<speaker>Ξοῦθος</speaker>
<l>οὐ πέδον τίκτει τέκνα.</l>
</sp>
<sp>
<speaker>Ἴων</speaker>
<l>πῶς ἂν οὖν εἴην σός;</l>
</sp>
<sp>
<speaker>Ξοῦθος</speaker>
<l>οὐκ οἶδʼ, ἀναφέρω δʼ ἐς τὸν θεόν.</l>
<milestone ed="p" n="544" unit="card"/>
</sp>
<sp>
<speaker>Ἴων</speaker>
<l>φέρε λόγων ἁψώμεθʼ ἄλλων.</l>
</sp>
<sp>
<speaker>Ξοῦθος</speaker>
<l>ταῦτʼ ἀμείνονʼ, ὦ τέκνον.</l>
</sp>
<sp>
<speaker>Ἴων</speaker>
<l n="545">ἦλθες ἐς νόθον τι λέκτρον;</l>
</sp>
<sp>
<speaker>Ξοῦθος</speaker>
<l>μωρίᾳ γε τοῦ νέου.</l>
</sp>
<sp>
<speaker>Ἴων</speaker>
<l>πρὶν κόρην λαβεῖν Ἐρεχθέως;</l>
</sp>
<sp>
<speaker>Ξοῦθος</speaker>
<l>οὐ γὰρ ὕστερόν γέ πω.</l>
</sp>
<sp>
<speaker>Ἴων</speaker>
<l>ἆρα δῆτʼ ἐκεῖ μʼ ἔφυσας;</l>
</sp>
<sp>
<speaker>Ξοῦθος</speaker>
<l>τῷ χρόνῳ γε συντρέχει.</l>
</sp>
<sp>
<speaker>Ἴων</speaker>
<l>κᾆτα πῶς ἀφικόμεσθα δεῦρο — </l>
</sp>
<sp>
<speaker>Ξοῦθος</speaker>
<l>ταῦτʼ ἀμηχανῶ.</l>
</sp>
<sp>
<speaker>Ἴων</speaker>
<l>διὰ μακρᾶς ἐλθὼν κελεύθου;</l>
</sp>
<sp>
<speaker>Ξοῦθος</speaker>
<l>τοῦτο κἄμʼ ἀπαιολεῖ.</l>
</sp>
<sp>
<speaker>Ἴων</speaker>
<l n="550">Πυθίαν δʼ ἦλθες πέτραν πρίν;</l>
</sp>
<sp>
<speaker>Ξοῦθος</speaker>
<l>ἐς φανάς γε Βακχίου.</l>
</sp>
<sp>
<speaker>Ἴων</speaker>
<l>προξένων δʼ ἔν του κατέσχες;</l>
</sp>
<sp>
<speaker>Ξοῦθος</speaker>
<l>ὅς με Δελφίσιν κόραις  <gap/>
</l>
</sp>
<sp>
<speaker>Ἴων</speaker>
<l>ἐθιάσευσʼ, ἢ πῶς τάδʼ αὐδᾷς;</l>
</sp>
<sp>
<speaker>Ξοῦθος</speaker>
<l>Μαινάσιν γε Βακχίου.</l>
</sp>
<sp>
<speaker>Ἴων</speaker>
<l>ἔμφρονʼ ἢ κάτοινον ὄντα;</l>
</sp>
<sp>
<speaker>Ξοῦθος</speaker>
<l>Βακχίου πρὸς ἡδοναῖς.</l>
</sp>
<sp>
<speaker>Ἴων</speaker>
<l>τοῦτʼ ἐκεῖνʼ ἵνʼ ἐσπάρημεν.</l>
</sp>
<sp>
<speaker>Ξοῦθος</speaker>
<l>ὁ πότμος ἐξηῦρεν, τέκνον.</l>
</sp>
<sp>
<speaker>Ἴων</speaker>
<l n="555">πῶς δʼ ἀφικόμεσθα ναούς;</l>
</sp>
<sp>
<speaker>Ξοῦθος</speaker>
<l>ἔκβολον κόρης ἴσως.</l>
</sp>
<sp>
<speaker>Ἴων</speaker>
<l>ἐκπεφεύγαμεν τὸ δοῦλον.</l>
</sp>
<sp>
<speaker>Ξοῦθος</speaker>
<l>πατέρα νυν δέχου, τέκνον.</l>
</sp>
<sp>
<speaker>Ἴων</speaker>
<l>τῷ θεῷ γοῦν οὐκ ἀπιστεῖν εἰκός.</l>
</sp>
<sp>
<speaker>Ξοῦθος</speaker>
<l>εὖ φρονεῖς ἄρα.</l>
</sp>
<sp>
<speaker>Ἴων</speaker>
<l>καὶ τί βουλόμεσθά γʼ ἄλλο — </l>
</sp>
<sp>
<speaker>Ξοῦθος</speaker>
<l>νῦν ὁρᾷς ἃ χρή σʼ ὁρᾶν.</l>
</sp>
<sp>
<speaker>Ἴων</speaker>
<l>ἢ Διὸς παιδὸς γενέσθαι παῖς;</l>
</sp>
<sp>
<speaker>Ξοῦθος</speaker>
<l>ὃ σοί γε γίγνεται.</l>
</sp>
<sp>
<speaker>Ἴων</speaker>
<l n="560">ἦ θίγω δῆθʼ οἵ μʼ ἔφυσαν;</l>
</sp>
<sp>
<speaker>Ξοῦθος</speaker>
<l>πιθόμενός γε τῷ θεῷ.</l>
</sp>
<sp>
<speaker>Ἴων</speaker>
<l>χαῖρέ μοι, πάτερ — </l>
</sp>
<sp>
<speaker>Ξοῦθος</speaker>
<l>φίλον γε φθέγμʼ ἐδεξάμην τόδε.</l>
</sp>
<sp>
<speaker>Ἴων</speaker>
<l>ἡμέρα θʼ ἡ νῦν παροῦσα.</l>
</sp>
<sp>
<speaker>Ξοῦθος</speaker>
<l>μακάριόν γʼ ἔθηκέ με.</l>
</sp>
<sp>
<speaker>Ἴων</speaker>
<l>ὦ φίλη μῆτερ, πότʼ ἆρα καὶ σὸν ὄψομαι δέμας;</l>
<l>νῦν ποθῶ σε μᾶλλον ἢ πρίν, ἥτις εἶ ποτʼ, εἰσιδεῖν.</l>
<l n="565">ἀλλʼ ἴσως τέθνηκας, ἡμεῖς δʼ οὐδὲν ἂν δυναίμεθα.</l>
</sp>
<milestone ed="p" n="566" unit="card"/>
</div2>
<div2 type="iambic">
<sp>
<speaker>Χορός</speaker>
<l>κοιναὶ μὲν ἡμῖν δωμάτων εὐπραξίαι·</l>
<l>ὅμως δὲ καὶ δέσποιναν ἐς τέκνʼ εὐτυχεῖν</l>
<l>ἐβουλόμην ἂν τούς τʼ Ἐρεχθέως δόμους.</l>
</sp>
<sp>
<speaker>Ξοῦθος</speaker>
<l>ὦ τέκνον, ἐς μὲν σὴν ἀνεύρεσιν θεὸς</l>
<l n="570">ὀρθῶς ἔκρανε, καὶ συνῆψʼ ἐμοί τε σέ,</l>
<l>σύ τʼ αὖ τὰ φίλταθʼ ηὗρες οὐκ εἰδὼς πάρος.</l>
<l>ὃ δʼ ᾖξας ὀρθῶς, τοῦτο κἄμʼ ἔχει πόθος,</l>
<l>ὅπως σύ τʼ, ὦ παῖ, μητέρʼ εὑρήσεις σέθεν,</l>
<l>ἐγώ θʼ ὁποίας μοι γυναικὸς ἐξέφυς.</l>
<l n="575">χρόνῳ δὲ δόντες ταῦτʼ ἴσως εὕροιμεν ἄν.</l>
<l>ἀλλʼ ἐκλιπὼν θεοῦ δάπεδʼ ἀλητείαν τε σὴν</l>
<l>ἐς τὰς Ἀθήνας στεῖχε κοινόφρων πατρί,</l>
<l>οὗ σʼ ὄλβιον μὲν σκῆπτρον ἀναμένει πατρός,</l>
<l>πολὺς δὲ πλοῦτος· οὐδὲ θάτερον νοσῶν</l>
<l n="580">δυοῖν κεκλήσῃ δυσγενὴς πένης θʼ ἅμα,</l>
<l>ἀλλʼ εὐγενής τε καὶ πολυκτήμων βίου.</l>
<l>σιγᾷς; τί πρὸς γῆν ὄμμα σὸν βαλὼν ἔχεις;</l>
<l>ἐς φροντίδας δʼ ἀπῆλθες, ἐκ δὲ χαρμονῆς</l>
<l>πάλιν μεταστὰς δεῖμα προσβάλλεις πατρί.</l>
</sp>
<sp n="*)iwn">
<speaker>Ἴων</speaker>
<l n="585">οὐ ταὐτὸν εἶδος φαίνεται τῶν πραγμάτων</l>
<l>πρόσωθεν ὄντων ἐγγύθεν θʼ ὁρωμένων.</l>
<l>ἐγὼ δὲ τὴν μὲν συμφορὰν ἀσπάζομαι,</l>
<l>πατέρα σʼ ἀνευρών· ὧν δὲ γιγνώσκω, πάτερ,</l>
<l>ἄκουσον. εἶναί φασι τὰς αὐτόχθονας</l>
<l n="590">κλεινὰς Ἀθήνας οὐκ ἐπείσακτον γένος,</l>
<l>ἵνʼ ἐσπεσοῦμαι δύο νόσω κεκτημένος,</l>
<l>πατρός τʼ ἐπακτοῦ καὐτὸς ὢν νοθαγενής.</l>
<l>καὶ τοῦτʼ ἔχων τοὔνειδος, ἀσθενὴς μὲν ὤν — </l>
<l>
<del>μηδὲν καὶ οὐδὲν ὢν κεκλήσομαι·</del>
</l>
<l n="595">ἢν δʼ ἐς τὸ πρῶτον πόλεος ὁρμηθεὶς ζυγὸν</l>
<l>ζητῶ τις εἶναι, τῶν μὲν ἀδυνάτων ὕπο</l>
<l>μισησόμεσθα· λυπρὰ γὰρ τὰ κρείσσονα·</l>
<l>ὅσοι δέ, χρηστοὶ δυνάμενοί τʼ εἶναι σοφοί,</l>
<l>σιγῶσι κοὐ σπεύδουσιν ἐς τὰ πράγματα,</l>
<l n="600">γέλωτʼ ἐν αὐτοῖς μωρίαν τε λήψομαι</l>
<l>οὐχ ἡσυχάζων ἐν πόλει φόβου πλέᾳ.</l>
<l>τῶν δʼ † αὖ λογίων τε † χρωμένων τε τῇ πόλει</l>
<l>ἐς ἀξίωμα βὰς πλέον φρουρήσομαι</l>
<l>ψήφοισιν. οὕτω γὰρ τάδʼ, ὦ πάτερ, φιλεῖ·</l>
<l n="605">οἳ τὰς πόλεις ἔχουσι κἀξιώματα,</l>
<l>τοῖς ἀνθαμίλλοις εἰσὶ πολεμιώτατοι.</l>
<milestone ed="p" n="607" unit="card"/>
<l>
<milestone ed="P" unit="para"/>ἐλθὼν δʼ ἐς οἶκον ἀλλότριον ἔπηλυς ὢν</l>
<l>γυναῖκά θʼ ὡς ἄτεκνον, ἣ κοινουμένη</l>
<l>τὰς συμφοράς σοι πρόσθεν, ἀπολαχοῦσα νῦν</l>
<l n="610">αὐτὴ καθʼ αὑτὴν τὴν τύχην οἴσει πικρῶς,</l>
<l>πῶς οὐχ ὑπʼ αὐτῆς εἰκότως μισήσομαι,</l>
<l>ὅταν παραστῶ σοὶ μὲν ἐγγύθεν ποδός,</l>
<l>ἣ δʼ οὖσʼ ἄτεκνος τὰ σὰ φίλʼ εἰσορᾷ πικρῶς,</l>
<l>κᾆτʼ ἢ προδοὺς σύ μʼ ἐς δάμαρτα σὴν βλέπῃς</l>
<l n="615">ἢ τἀμὰ τιμῶν δῶμα συγχέας ἔχῃς;</l>
<l>ὅσας σφαγὰς δὴ φαρμάκων τε θανασίμων</l>
<l>γυναῖκες ηὗρον ἀνδράσιν διαφθοράς.</l>
<l>ἄλλως τε τὴν σὴν ἄλοχον οἰκτίρω, πάτερ,</l>
<l>ἄπαιδα γηράσκουσαν· οὐ γὰρ ἀξία</l>
<l n="620">πατέρων ἀπʼ ἐσθλῶν οὖσʼ ἀπαιδίᾳ νοσεῖν.</l>
<l>
<milestone ed="P" unit="para"/>τυραννίδος δὲ τῆς μάτην αἰνουμένης</l>
<l>τὸ μὲν πρόσωπον ἡδύ, τἀν δόμοισι δὲ</l>
<l>λυπηρά· τίς γὰρ μακάριος, τίς εὐτυχής,</l>
<l>ὅστις δεδοικὼς καὶ παραβλέπων βίον</l>
<l n="625">αἰῶνα τείνει; δημότης ἂν εὐτυχὴς</l>
<l>ζῆν ἂν θέλοιμι μᾶλλον ἢ τύραννος ὤν,</l>
<l>ᾧ τοὺς πονηροὺς ἡδονὴ φίλους ἔχειν,</l>
<l>ἐσθλοὺς δὲ μισεῖ κατθανεῖν φοβούμενος.</l>
<l>εἴποις ἂν ὡς ὁ χρυσὸς ἐκνικᾷ τάδε,</l>
<l n="630">πλουτεῖν τε τερπνόν; οὐ φιλῶ ψόφους κλύειν</l>
<l>ἐν χερσὶ σῴζων ὄλβον οὐδʼ ἔχειν πόνους·</l>
<l>εἴη γʼ ἐμοὶ <add>μὲν</add> μέτρια μὴ λυπουμένῳ.</l>
<l>
<milestone ed="P" unit="para"/>ἃ δʼ ἐνθάδʼ εἶχον ἀγάθʼ ἄκουσόν μου, πάτερ·</l>
<l>τὴν φιλτάτην μὲν πρῶτον ἀνθρώπῳ σχολὴν</l>
<l n="635">ὄχλον τε μέτριον, οὐδέ μʼ ἐξέπληξʼ ὁδοῦ</l>
<l>πονηρὸς οὐδείς· κεῖνο δʼ οὐκ ἀνασχετόν,</l>
<l>εἴκειν ὁδοῦ χαλῶντα τοῖς κακίοσιν.</l>
<l>θεῶν δʼ ἐν εὐχαῖς † ἢ γόοισιν ἦ † βροτῶν,</l>
<l>ὑπηρετῶν χαίρουσιν, οὐ γοωμένοις.</l>
<l n="640">καὶ τοὺς μὲν ἐξέπεμπον, οἳ δʼ ἧκον ξένοι,</l>
<l>ὥσθʼ ἡδὺς αἰεὶ καινὸς ἐν καινοῖσιν ἦ.</l>
<l>ὃ δʼ εὐκτὸν ἀνθρώποισι, κἂν ἄκουσιν ᾖ,</l>
<l>δίκαιον εἶναί μʼ ὁ νόμος ἡ φύσις θʼ ἅμα</l>
<l>παρεῖχε τῷ θεῷ. ταῦτα συννοούμενος</l>
<l n="645">κρείσσω νομίζω τἀνθάδʼ ἢ τἀκεῖ, πάτερ.</l>
<l>ἔα δʼ ἔμʼ αὐτοῦ ζῆν· ἴση γὰρ ἡ χάρις,</l>
<l>μεγάλοισι χαίρειν σμικρά θʼ ἡδέως ἔχειν.</l>
</sp>
<sp>
<speaker>Χορός</speaker>
<l>καλῶς ἔλεξας, εἴπερ οὓς ἐγὼ φιλῶ</l>
<l>ἐν τοῖσι σοῖσιν εὐτυχήσουσιν φίλοις.</l>
<milestone ed="p" n="650" unit="card"/>
</sp>
<sp>
<speaker>Ξοῦθος</speaker>
<l n="650">παῦσαι λόγων τῶνδʼ, εὐτυχεῖν δʼ ἐπίστασο·</l>
<l>θέλω γὰρ οὗπέρ σʼ ηὗρον ἄρξασθαι, τέκνον,</l>
<l>κοινῆς τραπέζης, δαῖτα πρὸς κοινὴν πεσών,</l>
<l>θῦσαί θʼ ἅ σου πρὶν γενέθλιʼ οὐκ ἐθύσαμεν.</l>
<l>καὶ νῦν μὲν ὡς δὴ ξένον ἄγων σʼ ἐφέστιον</l>
<l n="655">δείπνοισι τέρψω, τῆς δʼ Ἀθηναίων χθονὸς</l>
<l>ἄξω θεατὴν δῆθεν, ὡς οὐκ ὄντʼ ἐμόν.</l>
<l>καὶ γὰρ γυναῖκα τὴν ἐμὴν οὐ βούλομαι</l>
<l>λυπεῖν ἄτεκνον οὖσαν αὐτὸς εὐτυχῶν.</l>
<l>χρόνῳ δὲ καιρὸν λαμβάνων προσάξομαι</l>
<l n="660">δάμαρτʼ ἐᾶν σε σκῆπτρα τἄμʼ ἔχειν χθονός.</l>
<l>Ἴωνα δʼ ὀνομάζω σε τῇ τύχῃ πρέπον,</l>
<l>ὁθούνεκʼ ἀδύτων ἐξιόντι μοι θεοῦ</l>
<l>ἴχνος συνῆψας πρῶτος. ἀλλὰ τῶν φίλων</l>
<l>πλήρωμʼ ἀθροίσας βουθύτῳ σὺν ἡδονῇ</l>
<l n="665">πρόσειπε, μέλλων Δελφίδʼ ἐκλιπεῖν πόλιν.</l>
<l>ὑμῖν δὲ σιγᾶν, δμωΐδες, λέγω τάδε,</l>
<l>ἢ θάνατον εἰπούσαισι πρὸς δάμαρτʼ ἐμήν.</l>
</sp>
<sp>
<speaker>Ἴων</speaker>
<l>στείχοιμʼ ἄν. ἓν δὲ τῆς τύχης ἄπεστί μοι·</l>
<l>εἰ μὴ γὰρ ἥτις μʼ ἔτεκεν εὑρήσω, πάτερ,</l>
<l n="670">ἀβίωτον ἡμῖν. εἰ δʼ ἐπεύξασθαι χρεών,</l>
<l>ἐκ τῶν Ἀθηνῶν μʼ ἡ τεκοῦσʼ εἴη γυνή,</l>
<l>ὥς μοι γένηται μητρόθεν παρρησία.</l>
<l>καθαρὰν γὰρ ἤν τις ἐς πόλιν πέσῃ ξένος,</l>
<l>κἂν τοῖς λόγοισιν ἀστὸς ᾖ, τό γε στόμα</l>
<l n="675">δοῦλον πέπαται κοὐκ ἔχει παρρησίαν.</l>
<milestone ed="p" n="676" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ὁρῶ δάκρυα καὶ πενθίμους</l>
<l>
<add>ἀλαλαγὰς</add> στεναγμάτων τʼ ἐσβολάς,</l>
<l>ὅταν ἐμὰ τύραννος εὐπαιδίαν</l>
<l>πόσιν ἔχοντʼ εἰδῇ,</l>
<l n="680">αὐτὴ δʼ ἄπαις ᾖ καὶ λελειμμένη τέκνων.</l>
<l>τίνʼ, ὦ παῖ πρόμαντι Λατοῦς, ἔχρη-</l>
<l>σας ὑμνῳδίαν;</l>
<l>πόθεν ὁ παῖς ὅδʼ ἀμφὶ ναοὺς σέθεν</l>
<l>τρόφιμος ἐξέβα; γυναικῶν τίνος;</l>
<l n="685">οὐ γάρ με σαίνει θέσφατα μή τινʼ ἔχῃ δόλον.</l>
<l n="688">δειμαίνω συμφοράν,</l>
<l>ἐφʼ ὅ ποτε βάσεται.</l>
<l n="690">ἄτοπος ἄτοπα γὰρ  δίδωσί μοι,</l>
<l>τὸ δʼ ἔτʼ εὔφημʼ ἔχει,</l>
<l>δόλον τύχαν θʼ, ὁ παῖς — </l>
<l>ἄλλων τραφεὶς ἐξ αἱμάτων.</l>
<l>τίς οὐ τάδε ξυνοίσεται;</l>
</sp>
<milestone ed="p" n="695" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l n="695">— φίλαι, πότερʼ ἐμᾷ δεσποίνᾳ</l>
<l>τάδε τορῶς ἐς οὖς γεγωνήσομεν;</l>
<l>πόσιν, ἐν ᾧ τὰ πάντʼ ἔχουσʼ ἐλπίδων</l>
<l>μέτοχος ἦν, τλάμων,  <gap/>
</l>
<l>— νῦν δʼ ἣ μὲν ἔρρει συμφοραῖς, ὃ δʼ εὐτυχεῖ.</l>
<l n="700">— πολιὸν ἐσπεσοῦσα γῆρας, πόσις δʼ  <gap/>
</l>
<l>— ἀτίετος φίλων.</l>
<l>— μέλεος, ὃς θυραῖος ἐλθὼν δόμους,</l>
<l>μέγαν ἐς ὄλβον, οὐκ ἴσωσεν τύχης  <gap/>
</l>
<l>ʽ ʽ— ὄλοιτʼ, ὄλοιτὀπότνιαν ἐξαπαφὼν ἐμάν.</l>
<l n="705">— καὶ θεοῖσιν μὴ τύχοι</l>
<l>καλλίφλογα πέλανον ἐπὶ</l>
<l>πυρὶ καθαγνίσας· τὸ δʼ ἐμὸν εἴσεται,</l>
<l>
<add>ὅσον ἀμᾶς ἔφυν</add>
</l>
<l n="710">τυραννίδος φίλα.</l>
<l>— ἦ δὴ πέλας δείπνων κυρεῖ</l>
<l n="713">παῖς καὶ πατὴρ νέος νέων.</l>
</sp>
<milestone ed="p" n="714" unit="card"/>
</div2>
<div2 type="epode">
<sp>
<speaker>Χορός</speaker>
<l>ἰὼ δειράδες Παρνασοῦ πέτρας</l>
<l n="715">ἔχουσαι σκόπελον οὐράνιόν θʼ ἕδραν,</l>
<l>ἵνα Βάκχιος ἀμφιπύρους ἀνέχων πεύκας</l>
<l>λαιψηρὰ πηδᾷ νυκτιπόλοις ἅμα σὺν Βάκχαις,</l>
<l n="719">μή ποτʼ εἰς ἐμὰν πόλιν ἵκοιθʼ ὁ παῖς,</l>
<l n="720">νέαν δʼ ἁμέραν ἀπολιπὼν θάνοι.</l>
<l>στενομένα γὰρ ἂν πόλις ἔχοι σκῆψιν</l>
<l>ξενικὸν ἐσβολὰν  <gap/>
</l>
<l>
<gap desc="*"/>
</l>
<l>ἁλίσας ὁ πάρος ἀρχαγὸς ὢν</l>
<l>Ἐρεχθεὺς ἄναξ.</l>
</sp>
<milestone ed="p" n="725" unit="card"/>
</div2>
</div1>
<div1 type="episode">
<sp>
<speaker>Κρέουσα</speaker>
<l n="725">ὦ πρέσβυ παιδαγώγʼ Ἐρεχθέως πατρὸς</l>
<l>τοὐμοῦ ποτʼ ὄντος, ἡνίκʼ ἦν ἔτʼ ἐν φάει,</l>
<l>ἔπαιρε σαυτὸν πρὸς θεοῦ χρηστήρια,</l>
<l>ὥς μοι συνησθῇς, εἴ τι Λοξίας ἄναξ</l>
<l>θέσπισμα παίδων ἐς γονὰς ἐφθέγξατο.</l>
<l n="730">σὺν τοῖς φίλοις γὰρ ἡδὺ μὲν πράσσειν καλῶς·</l>
<l>ἃ μὴ γένοιτο δʼ, εἴ τι τυγχάνοι κακόν,</l>
<l>ἐς ὄμματʼ εὔνου φωτὸς ἐμβλέψαι γλυκύ.</l>
<l>ἐγὼ δέ σʼ, ὥσπερ καὶ σὺ πατέρʼ ἐμόν ποτε,</l>
<l>δέσποινʼ ὅμως οὖσʼ ἀντικηδεύω πατρός.</l>
</sp>
<sp>
<speaker>Πρεσβύτης</speaker>
<l n="735">ὦ θύγατερ, ἄξιʼ ἀξίων γεννητόρων</l>
<l>ἤθη φυλάσσεις, κοὐ καταισχύνασʼ ἔχεις</l>
<l>τοὺς σοὺς παλαιούς, ἐκγόνους αὐτόχθονας.</l>
<l>ἕλχʼ ἕλκε πρὸς μέλαθρα καὶ κόμιζέ με.</l>
<l>αἰπεινά τοι μαντεῖα· τοῦ γήρως δέ μοι</l>
<l n="740">συνεκπονοῦσα κῶλον ἰατρὸς γενοῦ.</l>
</sp>
<sp>
<speaker>Κρέουσα</speaker>
<l>ἕπου νυν· ἴχνος δʼ ἐκφύλασσʼ ὅπου τίθης.</l>
</sp>
<sp>
<speaker>Πρεσβύτης</speaker>
<l>ἰδού.</l>
<l>τὸ τοῦ ποδὸς μὲν βραδύ, τὸ τοῦ δὲ νοῦ ταχύ.</l>
</sp>
<sp>
<speaker>Κρέουσα</speaker>
<l>βάκτρῳ δʼ ἐρείδου περιφερῆ στίβον χθονός.</l>
</sp>
<sp>
<speaker>Πρεσβύτης</speaker>
<l>καὶ τοῦτο τυφλόν, ὅταν ἐγὼ βλέπω βραχύ.</l>
</sp>
<sp>
<speaker>Κρέουσα</speaker>
<l n="745">ὀρθῶς ἔλεξας· ἀλλὰ μὴ παρῇς κόπῳ.</l>
</sp>
<sp>
<speaker>Πρεσβύτης</speaker>
<l>οὔκουν ἑκών γε· τοῦ δʼ ἀπόντος οὐ κρατῶ.</l>
</sp>
<sp>
<speaker>Κρέουσα</speaker>
<l>γυναῖκες, ἱστῶν τῶν ἐμῶν καὶ κερκίδος</l>
<l>δούλευμα πιστόν, τίνα τύχην λαβὼν πόσις</l>
<l>βέβηκε παίδων, ὧνπερ οὕνεχʼ ἥκομεν;</l>
<l n="750">σημήνατʼ· εἰ γὰρ ἀγαθά μοι μηνύσετε,</l>
<l>οὐκ εἰς ἀπίστους δεσπότας βαλεῖς χάριν.</l>
</sp>
<!--  the two interjections were marked as "lyric" -->
<sp>
<speaker>Χορός</speaker>
<l>ἰὼ δαῖμον.</l>
</sp>
<sp>
<speaker>Πρεσβύτης</speaker>
<l>τὸ φροίμιον μὲν τῶν λόγων οὐκ εὐτυχές.</l>
</sp>
<sp>
<speaker>Χορός</speaker>
<l>ἰὼ τλᾶμον.</l>
</sp>
<sp>
<speaker>Πρεσβύτης</speaker>
<l n="755">ἀλλʼ ἦ τι θεσφάτοισι δεσποτῶν νοσῶ;</l>
</sp>
<sp>
<speaker>Χορός</speaker>
<l>εἶἑν· τί δρῶμεν; θάνατος ὧν κεῖται πέρι  <gap/>
</l>
</sp>
<sp>
<speaker>Κρέουσα</speaker>
<l>τίς ἥδε μοῦσα, χὡ φόβος τίνων πέρι;</l>
</sp>
<sp>
<speaker>Χορός</speaker>
<l>εἴπωμεν ἢ σιγῶμεν; ἢ τί δράσομεν;</l>
</sp>
<sp>
<speaker>Κρέουσα</speaker>
<l>εἴφʼ· ὡς ἔχεις γε συμφοράν τινʼ εἰς ἐμέ.</l>
</sp>
<sp>
<speaker>Χορός</speaker>
<l n="760">εἰρήσεταί τοι, κεἰ θανεῖν μέλλω διπλῇ.</l>
<l>οὐκ ἔστι σοι, δέσποινʼ, ἐπʼ ἀγκάλαις λαβεῖν</l>
<l>τέκνʼ, οὐδὲ μαστῷ σῷ προσαρμόσαι ποτέ.</l>
</sp>
<div2 type="lyric">
<sp>
<speaker>Κρέουσα</speaker>
<l>ὤμοι, θάνοιμι.</l>
</sp>
<sp>
<speaker>Πρεσβύτης</speaker>
<l>θύγατερ.</l>
</sp>
<sp>
<speaker>Κρέουσα</speaker>
<l>ὦ τάλαινʼ</l>
<l>ἐγὼ συμφορᾶς, ἔλαβον ἔπαθον ἄχος</l>
<l>ἀβίοτον, φίλαι.</l>
<l n="765">διοιχόμεσθα.</l>
</sp>
<sp>
<speaker>Πρεσβύτης</speaker>
<l>τέκνον.</l>
</sp>
<sp>
<speaker>Κρέουσα</speaker>
<l>αἰαῖ αἰαῖ·</l>
<l n="767">διανταῖος ἔτυπεν ὀδύνα με πλευ-</l>
<l>μόνων τῶνδʼ ἔσω.</l>
</sp>
<sp>
<speaker>Πρεσβύτης</speaker>
<l>μήπω στενάξῃς — </l>
</sp>
<sp>
<speaker>Κρέουσα</speaker>
<l>ἀλλὰ πάρεισι γόοι.</l>
</sp>
<sp>
<speaker>Πρεσβύτης</speaker>
<l n="770">πρὶν ἂν μάθωμεν — </l>
</sp>
<sp>
<speaker>Κρέουσα</speaker>
<l>ἀγγελίαν τίνα μοι;</l>
</sp>
</div2>
<div2 type="iambic">
<sp>
<speaker>Πρεσβύτης</speaker>
<l>εἰ ταὐτὰ πράσσων δεσπότης τῆς συμφορᾶς</l>
<l>κοινωνός ἐστιν, ἢ μόνη σὺ δυστυχεῖς.</l>
<milestone ed="p" n="774" unit="card"/>
</sp>
<sp>
<speaker>Χορός</speaker>
<l>κείνῳ μέν, ὦ γεραιέ, παῖδα Λοξίας</l>
<l n="775">ἔδωκεν, ἰδίᾳ δʼ εὐτυχεῖ ταύτης δίχα.</l>
</sp>
<sp>
<speaker>Κρέουσα</speaker>
<l>τόδʼ ἐπὶ τῷδε κακὸν ἄκρον ἔλακες</l>
<l>ἄχος ἐμοὶ στένειν.</l>
</sp>
<sp>
<speaker>Πρεσβύτης</speaker>
<l>πότερα δὲ φῦναι δεῖ γυναικὸς ἔκ τινος</l>
<l>τὸν παῖδʼ ὃν εἶπας, ἢ γεγῶτʼ ἐθέσπισεν;</l>
</sp>
<sp>
<speaker>Χορός</speaker>
<l n="780">ἤδη πεφυκότʼ ἐκτελῆ νεανίαν</l>
<l>δίδωσιν αὐτῷ Λοξίας· παρῆ δʼ ἐγώ.</l>
</sp>
<!-- lyrics? -->
<sp>
<speaker>Κρέουσα</speaker>
<l>πῶς φῄς; ἄφατον ἄφατον ἀναύδητον</l>
<l>λόγον ἐμοὶ θροεῖς.</l>
</sp>
<sp>
<speaker>Πρεσβύτης</speaker>
<l n="785">κἄμοιγε. πῶς δʼ ὁ χρησμὸς ἐκπεραίνεται,</l>
<l>σαφέστερόν μοι φράζε, χὥστις ἔσθʼ ὁ παῖς.</l>
</sp>
<sp>
<speaker>Χορός</speaker>
<l>ὅτῳ ξυναντήσειεν ἐκ θεοῦ συθεὶς</l>
<l>πρώτῳ πόσις σός, παῖδʼ ἔδωκʼ αὐτῷ θεός.</l>
</sp>
<!-- marked lyric -->
<sp>
<speaker>Κρέουσα</speaker>
<l>ὀττοτοττοτοῖ· τὸν δʼ ἐμὸν ἄτεκνον ἄτεκνον ἔλακεν</l>
<l n="790">ἄρα βίοτον; ἐρημίᾳ δʼ ὀρφανοὺς</l>
<l>δόμους οἰκήσω.</l>
</sp>
<sp>
<speaker>Πρεσβύτης</speaker>
<l>τίς οὖν ἐχρήσθη; τῷ συνῆψʼ ἴχνος ποδὸς</l>
<l>πόσις ταλαίνης; πῶς δὲ ποῦ νιν εἰσιδών;</l>
</sp>
<sp>
<speaker>Χορός</speaker>
<l>οἶσθʼ, ὦ φίλη δέσποινα, τὸν νεανίαν</l>
<l n="795">ὃς τόνδʼ ἔσαιρε ναόν; οὗτος ἔσθʼ ὁ παῖς.</l>
</sp>
<!-- marked lyric -->
<sp>
<speaker>Κρέουσα</speaker>
<l>ἀνʼ ὑγρὸν ἀμπταίην αἰθέρα πόρσω γαί-</l>
<l>ας Ἑλλανίας, ἀστέρας ἑσπέρους,</l>
<l n="799">οἷον οἷον ἄλγος ἔπαθον, φίλαι.</l>
</sp>
<sp>
<speaker>Πρεσβύτης</speaker>
<l n="800">ὄνομα δὲ ποῖον αὐτὸν ὀνομάζει πατήρ;</l>
<l>οἶσθʼ, ἢ σιωπῇ τοῦτʼ ἀκύρωτον μένει;</l>
</sp>
<sp>
<speaker>Χορός</speaker>
<l>Ἴωνʼ, ἐπείπερ πρῶτος ἤντησεν πατρί.</l>
</sp>
<sp>
<speaker>Πρεσβύτης</speaker>
<l>μητρὸς δʼ ὁποίας ἐστὶν — </l>
</sp>
<sp>
<speaker>Χορός</speaker>
<l>οὐκ ἔχω φράσαι.</l>
<l>φροῦδος δʼ — ἵνʼ εἰδῇς πάντα τἀπʼ ἐμοῦ, γέρον — </l>
<l n="805">παιδὸς προθύσων ξένια καὶ γενέθλια</l>
<l>σκηνὰς ἐς ἱερὰς τῆσδε λαθραίως πόσις,</l>
<l>κοινὴν ξυνάψων δαῖτα παιδὶ τῷ νέῳ.</l>
<milestone ed="p" n="808" unit="card"/>
</sp>
<sp>
<speaker>Πρεσβύτης</speaker>
<l>δέσποινα, προδεδόμεσθα — σὺν γάρ σοι νοσῶ — </l>
<l>τοῦ σοῦ πρὸς ἀνδρός, καὶ μεμηχανημένως</l>
<l n="810">ὑβριζόμεσθα δωμάτων τʼ Ἐρεχθέως</l>
<l>ἐκβαλλόμεσθα. καὶ σὸν οὐ στυγῶν πόσιν</l>
<l>λέγω, σὲ μέντοι μᾶλλον ἢ κεῖνον φιλῶν·</l>
<l>ὅστις σε γήμας ξένος ἐπεισελθὼν πόλιν</l>
<l>καὶ δῶμα καὶ σὴν παραλαβὼν παγκληρίαν,</l>
<l n="815">ἄλλης γυναικὸς παῖδας ἐκκαρπούμενος</l>
<l>λάθρα πέφηνεν· ὡς λάθρα δʼ, ἐγὼ φράσω.</l>
<l>ἐπεί σʼ ἄτεκνον ᾔσθετʼ, οὐκ ἔστεργέ σοι</l>
<l>ὅμοιος εἶναι τῆς τύχης τʼ ἴσον φέρειν,</l>
<l>λαβὼν δὲ δοῦλα λέκτρα νυμφεύσας λάθρα</l>
<l n="820">τὸν παῖδʼ ἔφυσεν, ἐξενωμένον δέ τῳ</l>
<l>Δελφῶν δίδωσιν ἐκτρέφειν. ὃ δʼ ἐν θεοῦ</l>
<l>δόμοισιν ἄφετος, ὡς λάθοι, παιδεύεται.</l>
<l>νεανίαν δʼ ὡς ᾔσθετʼ ἐκτεθραμμένον,</l>
<l>ἐλθεῖν σʼ ἔπεισε δεῦρʼ ἀπαιδίας χάριν.</l>
<l n="825">κᾆθʼ ὁ θεὸς οὐκ ἐψεύσαθʼ, ὅδε δʼ ἐψεύσατο</l>
<l>πάλαι τρέφων τὸν παῖδα, κἄπλεκεν πλοκὰς</l>
<l>τοιάσδʼ· ἁλοὺς μὲν ἀνέφερʼ ἐς τὸν δαίμονα,</l>
<l>† ἐλθὼν δὲ καὶ τὸν χρόνον ἀμύνεσθαι θέλων †</l>
<l>τυραννίδʼ αὐτῷ περιβαλεῖν ἔμελλε γῆς.</l>
<l n="830">καινὸν δὲ τοὔνομʼ ἀνὰ χρόνον πεπλασμένον</l>
<l>Ἴων, ἰόντι δῆθεν ὅτι συνήντετο.</l>
</sp>
<sp>
<speaker>Χορός</speaker>
<l>οἴμοι, κακούργους ἄνδρας ὡς αἰεὶ στυγῶ,</l>
<l>οἳ συντιθέντες τἄδικʼ εἶτα μηχαναῖς</l>
<l>κοσμοῦσι. φαῦλον χρηστὸν ἂν λαβεῖν φίλον</l>
<l n="835">θέλοιμι μᾶλλον ἢ κακὸν σοφώτερον.</l>
<milestone ed="p" n="836" unit="card"/>
</sp>
<sp>
<speaker>Πρεσβύτης</speaker>
<l>καὶ τῶνδʼ ἁπάντων ἔσχατον πείσῃ κακόν·</l>
<l>ἀμήτορʼ, ἀναρίθμητον, ἐκ δούλης τινὸς</l>
<l>γυναικός, ἐς σὸν δῶμα δεσπότην ἄγειν.</l>
<l>ἁπλοῦν ἂν ἦν γὰρ τὸ κακόν, εἰ παρʼ εὐγενοῦς</l>
<l n="840">μητρός, πιθών σε, σὴν λέγων ἀπαιδίαν,</l>
<l>ἐσῴκισʼ οἴκους· εἰ δὲ σοὶ τόδʼ ἦν πικρόν,</l>
<l>τῶν Αἰόλου νιν χρῆν ὀρεχθῆναι γάμων.</l>
<l>ἐκ τῶνδε δεῖ σε δὴ γυναικεῖόν τι δρᾶν·</l>
<l>ἢ γὰρ ξίφος λαβοῦσαν ἢ δόλῳ τινὶ</l>
<l n="845">ἢ φαρμάκοισι σὸν κατακτεῖναι πόσιν</l>
<l>καὶ παῖδα, πρὶν σοὶ θάνατον ἐκ κείνων μολεῖν.</l>
<l>
<del>εἰ γάρ γʼ ὑφήσεις τοῦδʼ, ἀπαλλάξῃ βίου.</del>
</l>
<l>
<del>δυοῖν γὰρ ἐχθροῖν εἰς ἓν ἐλθόντοιν στέγος,</del>
</l>
<l>
<del>ἢ θάτερον δεῖ δυστυχεῖν ἢ θάτερον.</del>
</l>
<l n="850">ἐγὼ μὲν οὖν σοι καὶ συνεκπονεῖν θέλω,</l>
<l>καὶ συμφονεύειν παῖδʼ ἐπεισελθὼν δόμους</l>
<l>οὗ δαῖθʼ ὁπλίζει, καὶ τροφεῖα δεσπόταις</l>
<l>ἀποδοὺς θανεῖν τε ζῶν τε φέγγος εἰσορᾶν.</l>
<l>ἓν γάρ τι τοῖς δούλοισιν αἰσχύνην φέρει,</l>
<l n="855">τοὔνομα· τὰ δʼ ἄλλα πάντα τῶν ἐλευθέρων</l>
<l>οὐδὲν κακίων δοῦλος, ὅστις ἐσθλὸς ᾖ.</l>
</sp>
<sp>
<speaker>Χορός</speaker>
<l>κἀγώ, φίλη δέσποινα, συμφορὰν θέλω</l>
<l>κοινουμένη τήνδʼ ἢ θανεῖν ἢ ζῆν καλῶς.</l>
<milestone ed="p" n="859" unit="card"/>
</sp>
</div2>
<div2 type="lyric">
<sp n="*kre/ousa">
<speaker>Κρέουσα</speaker>
<l>ὦ ψυχά, πῶς σιγάσω;</l>
<l n="860">πῶς δὲ σκοτίας ἀναφήνω</l>
<l>εὐνάς, αἰδοῦς δʼ ἀπολειφθῶ;</l>
<l>τί γὰρ ἐμπόδιον κώλυμʼ ἔτι μοι;</l>
<l>πρὸς τίνʼ ἀγῶνας τιθέμεσθʼ ἀρετῆς;</l>
<l>οὐ πόσις ἡμῶν προδότης γέγονεν,</l>
<l n="865">στέρομαι δʼ οἴκων, στέρομαι παίδων,</l>
<l>φροῦδαι δʼ ἐλπίδες, ἃς διαθέσθαι</l>
<l>χρῄζουσα καλῶς οὐκ ἐδυνήθην,</l>
<l>σιγῶσα γάμους,</l>
<l>σιγῶσα τόκους πολυκλαύτους;</l>
<l n="870">ἀλλʼ οὐ τὸ Διὸς πολύαστρον ἕδος</l>
<l>καὶ τὴν ἐπʼ ἐμοῖς σκοπέλοισι θεὰν</l>
<l>λίμνης τʼ ἐνύδρου Τριτωνιάδος</l>
<l>πότνιαν ἀκτάν,</l>
<l>οὐκέτι κρύψω λέχος, ὡς στέρνων</l>
<l n="875">ἀπονησαμένη ῥᾴων ἔσομαι.</l>
<l>στάζουσι κόραι δακρύοισιν ἐμαί,</l>
<l>ψυχὴ δʼ ἀλγεῖ κακοβουλευθεῖσʼ</l>
<l>ἔκ τʼ ἀνθρώπων ἔκ τʼ ἀθανάτων,</l>
<l>οὓς ἀποδείξω</l>
<l n="880">λέκτρων προδότας ἀχαρίστους.</l>
<milestone ed="p" n="881" unit="card"/>
<l>ὦ τᾶς ἑπταφθόγγου μέλπων</l>
<l>κιθάρας ἐνοπάν, ἅτʼ ἀγραύλοις</l>
<l>κέρασιν ἐν ἀψύχοις ἀχεῖ</l>
<l>μουσᾶν ὕμνους εὐαχήτους,</l>
<l n="885">σοὶ μομφάν, ὦ Λατοῦς παῖ,</l>
<l>πρὸς τάνδʼ αὐγὰν αὐδάσω.</l>
<l>ἦλθές μοι χρυσῷ χαίταν</l>
<l>μαρμαίρων, εὖτʼ ἐς κόλπους</l>
<l>κρόκεα πέταλα φάρεσιν ἔδρεπον,</l>
<l n="890">ἀνθίζειν χρυσανταυγῆ·</l>
<l>λευκοῖς δʼ ἐμφὺς καρποῖσιν</l>
<l>χειρῶν εἰς ἄντρου κοίτας</l>
<l>κραυγὰν Ὦ μᾶτέρ μʼ αὐδῶσαν</l>
<l>θεὸς ὁμευνέτας</l>
<l n="895">ἆγες ἀναιδείᾳ</l>
<l>Κύπριδι χάριν πράσσων.</l>
<l>τίκτω δʼ ἁ δύστανός σοι</l>
<l>κοῦρον, τὸν φρίκᾳ ματρὸς</l>
<l>εἰς εὐνὰν βάλλω τὰν σάν,</l>
<l n="900">ἵνα με λέχεσι μελέαν μελέοις</l>
<l>ἐζεύξω τὰν δύστανον.</l>
<l>οἴμοι μοι· καὶ νῦν ἔρρει</l>
<l>πτανοῖς ἁρπασθεὶς θοίνα</l>
<l>παῖς μοι — καὶ σός, τλάμων·</l>
<l n="905">σὺ δὲ κιθάρᾳ κλάζεις</l>
<l>παιᾶνας μέλπων.</l>
<milestone ed="p" n="907" unit="card"/>
<l>ὠή,</l>
<l>τὸν Λατοῦς αὐδῶ <add>σʼ</add>,</l>
<l>ὅστʼ ὀμφὰν κληροῖς</l>
<l>πρὸς χρυσέους θάκους</l>
<l n="910">καὶ γαίας μεσσήρεις ἕδρας,</l>
<l>εἰς οὖς αὐδὰν καρύξω·</l>
<l>Ἰὼ κακὸς εὐνάτωρ,</l>
<l>ὃς τῷ μὲν ἐμῷ νυμφεύτᾳ</l>
<l>χάριν οὐ προλαβὼν</l>
<l n="915">παῖδʼ εἰς οἴκους οἰκίζεις·</l>
<l>ὁ δʼ ἐμὸς γενέτας καὶ σός γʼ, ἀμαθής,</l>
<l>οἰωνοῖς ἔρρει συλαθείς,</l>
<l>σπάργανα ματέρος ἐξαλλάξας.</l>
<l>μισεῖ σʼ ἁ Δᾶλος καὶ δάφνας</l>
<l n="920">ἔρνεα φοίνικα παρʼ ἁβροκόμαν,</l>
<l>ἔνθα λοχεύματα σέμνʼ ἐλοχεύσατο</l>
<l>Λατὼ Δίοισί σε καρποῖς.</l>
</sp>
<milestone ed="p" n="923" unit="card"/>
<sp>
<speaker>Χορός</speaker>
<l>οἴμοι, μέγας θησαυρὸς ὡς ἀνοίγνυται</l>
<l>κακῶν, ἐφʼ οἷσι πᾶς ἂν ἐκβάλοι δάκρυ.</l>
</sp>
<sp>
<speaker>Πρεσβύτης</speaker>
<l n="925">ὦ θύγατερ, οὔτοι σὸν βλέπων ἐμπίμπλαμαι</l>
<l>πρόσωπον, ἔξω δʼ ἐγενόμην γνώμης ἐμῆς.</l>
<l>κακῶν γὰρ ἄρτι κῦμʼ ὑπεξαντλῶν φρενί,</l>
<l>πρύμνηθεν αἴρει μʼ ἄλλο σῶν λόγων ὕπο,</l>
<l>οὓς ἐκβαλοῦσα τῶν παρεστώτων κακῶν</l>
<l n="930">μετῆλθες ἄλλων πημάτων κακὰς ὁδούς.</l>
<l>τί φῄς; τίνα λόγον Λοξίου κατηγορεῖς;</l>
<l>ποῖον τεκεῖν φῂς παῖδα; ποῦ θεῖναι πόλεως</l>
<l>θηρσὶν φίλον τύμβευμʼ; ἄνελθέ μοι πάλιν.</l>
</sp>
<sp>
<speaker>Κρέουσα</speaker>
<l>αἰσχύνομαι μέν σʼ, ὦ γέρον, λέξω δʼ ὅμως.</l>
</sp>
<sp>
<speaker>Πρεσβύτης</speaker>
<l n="935">ὡς συστενάζειν γʼ οἶδα γενναίως φίλοις.</l>
</sp>
<sp>
<speaker>Κρέουσα</speaker>
<l>ἄκουε τοίνυν· οἶσθα Κεκροπίας πέτρας</l>
<l>πρόσβορρον ἄντρον, ἃς Μακρὰς κικλήσκομεν;</l>
</sp>
<sp>
<speaker>Πρεσβύτης</speaker>
<l>οἶδʼ, ἔνθα Πανὸς ἄδυτα καὶ βωμοὶ πέλας.</l>
</sp>
<sp>
<speaker>Κρέουσα</speaker>
<l>ἐνταῦθʼ ἀγῶνα δεινὸν ἠγωνίσμεθα.</l>
</sp>
<sp>
<speaker>Πρεσβύτης</speaker>
<l n="940">τίνʼ; ὡς ἀπαντᾷ δάκρυά μοι τοῖς σοῖς λόγοις.</l>
</sp>
<sp>
<speaker>Κρέουσα</speaker>
<l>Φοίβῳ ξυνῆψʼ ἄκουσα δύστηνον γάμον.</l>
</sp>
<sp>
<speaker>Πρεσβύτης</speaker>
<l>ὦ θύγατερ, ἆρʼ ἦν ταῦθʼ ἅ γʼ ᾐσθόμην ἐγώ;</l>
</sp>
<sp>
<speaker>Κρέουσα</speaker>
<l>οὐκ οἶδʼ· ἀληθῆ δʼ εἰ λέγεις φαίημεν ἄν.</l>
</sp>
<sp>
<speaker>Πρεσβύτης</speaker>
<l>νόσον κρυφαίαν ἡνίκʼ ἔστενες λάθρα;</l>
</sp>
<sp>
<speaker>Κρέουσα</speaker>
<l n="945">τότʼ ἦν ἃ νῦν σοι φανερὰ σημαίνω κακά.</l>
</sp>
<sp>
<speaker>Πρεσβύτης</speaker>
<l>κᾆτʼ ἐξέκλεψας πῶς Ἀπόλλωνος γάμους;</l>
</sp>
<sp>
<speaker>Κρέουσα</speaker>
<l>ἔτεκον — ἀνάσχου ταῦτʼ ἐμοῦ κλύων, γέρον.</l>
</sp>
<sp>
<speaker>Πρεσβύτης</speaker>
<l>ποῦ; τίς λοχεύει σʼ; ἢ μόνη μοχθεῖς τάδε;</l>
</sp>
<sp>
<speaker>Κρέουσα</speaker>
<l>μόνη κατʼ ἄντρον οὗπερ ἐζεύχθην γάμοις.</l>
</sp>
<sp>
<speaker>Πρεσβύτης</speaker>
<l n="950">ὁ παῖς δὲ ποῦ ʼστιν; ἵνα σὺ μηκέτʼ ᾖς ἄπαις.</l>
</sp>
<sp>
<speaker>Κρέουσα</speaker>
<l>τέθνηκεν, ὦ γεραιέ, θηρσὶν ἐκτεθείς.</l>
</sp>
<sp>
<speaker>Πρεσβύτης</speaker>
<l>τέθνηκʼ; Ἀπόλλων δʼ ὁ κακὸς οὐδὲν ἤρκεσεν;</l>
</sp>
<sp>
<speaker>Κρέουσα</speaker>
<l>οὐκ ἤρκεσʼ· Ἅιδου δʼ ἐν δόμοις παιδεύεται.</l>
</sp>
<sp>
<speaker>Πρεσβύτης</speaker>
<l>τίς γάρ νιν ἐξέθηκεν; οὐ γὰρ δὴ σύ γε.</l>
</sp>
<sp>
<speaker>Κρέουσα</speaker>
<l n="955">ἡμεῖς, ἐν ὄρφνῃ σπαργανώσαντες πέπλοις.</l>
</sp>
<sp>
<speaker>Πρεσβύτης</speaker>
<l>οὐδὲ ξυνῄδει σοί τις ἔκθεσιν τέκνου;</l>
</sp>
<sp>
<speaker>Κρέουσα</speaker>
<l>αἱ ξυμφοραί γε καὶ τὸ λανθάνειν μόνον.</l>
</sp>
<sp>
<speaker>Πρεσβύτης</speaker>
<l>καὶ πῶς ἐν ἄντρῳ παῖδα σὸν λιπεῖν ἔτλης;</l>
</sp>
<sp>
<speaker>Κρέουσα</speaker>
<l>πῶς δʼ οἰκτρὰ πολλὰ στόματος ἐκβαλοῦσʼ ἔπη — </l>
</sp>
<sp>
<speaker>Πρεσβύτης</speaker>
<l n="960">φεῦ·</l>
<l>τλήμων σὺ τόλμης, ὁ δὲ θεὸς μᾶλλον σέθεν.</l>
</sp>
<sp>
<speaker>Κρέουσα</speaker>
<l>εἰ παῖδά γʼ εἶδες χεῖρας ἐκτείνοντά μοι.</l>
</sp>
<sp>
<speaker>Πρεσβύτης</speaker>
<l>μαστὸν διώκοντʼ ἦ πρὸς ἀγκάλαις πεσεῖν;</l>
</sp>
<sp>
<speaker>Κρέουσα</speaker>
<l>ἐνταῦθʼ, ἵνʼ οὐκ ὢν ἄδικʼ ἔπασχεν ἐξ ἐμοῦ.</l>
</sp>
<sp>
<speaker>Πρεσβύτης</speaker>
<l>σοὶ δʼ ἐς τί δόξʼ ἐσῆλθεν ἐκβαλεῖν τέκνον;</l>
</sp>
<sp>
<speaker>Κρέουσα</speaker>
<l n="965">ὡς τὸν θεὸν σῴζοντα τόν γʼ αὑτοῦ γόνον.</l>
<milestone ed="p" n="966" unit="card"/>
</sp>
<sp>
<speaker>Πρεσβύτης</speaker>
<l>οἴμοι, δόμων σῶν ὄλβος ὡς χειμάζεται.</l>
</sp>
<sp>
<speaker>Κρέουσα</speaker>
<l>τί κρᾶτα κρύψας, ὦ γέρον, δακρυρροεῖς;</l>
</sp>
<sp>
<speaker>Πρεσβύτης</speaker>
<l>σὲ καὶ πατέρα σὸν δυστυχοῦντας εἰσορῶ.</l>
</sp>
<sp>
<speaker>Κρέουσα</speaker>
<l>τὰ θνητὰ τοιαῦτʼ· οὐδὲν ἐν ταὐτῷ μένει.</l>
</sp>
<sp>
<speaker>Πρεσβύτης</speaker>
<l n="970">μή νυν ἔτʼ οἴκτων, θύγατερ, ἀντεχώμεθα.</l>
</sp>
<sp>
<speaker>Κρέουσα</speaker>
<l>τί γάρ με χρὴ δρᾶν; ἀπορία τὸ δυστυχεῖν.</l>
</sp>
<sp>
<speaker>Πρεσβύτης</speaker>
<l>τὸν πρῶτον ἀδικήσαντά σʼ ἀποτίνου θεόν.</l>
</sp>
<sp>
<speaker>Κρέουσα</speaker>
<l>καὶ πῶς τὰ κρείσσω θνητὸς οὖσʼ ὑπερδράμω;</l>
</sp>
<sp>
<speaker>Πρεσβύτης</speaker>
<l>πίμπρη τὰ σεμνὰ Λοξίου χρηστήρια.</l>
</sp>
<sp>
<speaker>Κρέουσα</speaker>
<l n="975">δέδοικα· καὶ νῦν πημάτων ἄδην ἔχω.</l>
</sp>
<sp>
<speaker>Πρεσβύτης</speaker>
<l>τὰ δυνατά νυν τόλμησον, ἄνδρα σὸν κτανεῖν.</l>
</sp>
<sp>
<speaker>Κρέουσα</speaker>
<l>αἰδούμεθʼ εὐνὰς τὰς τόθʼ ἡνίκʼ ἐσθλὸς ἦν.</l>
</sp>
<sp>
<speaker>Πρεσβύτης</speaker>
<l>νῦν δʼ ἀλλὰ παῖδα τὸν ἐπὶ σοὶ πεφηνότα.</l>
</sp>
<sp>
<speaker>Κρέουσα</speaker>
<l>πῶς; εἰ γὰρ εἴη δυνατόν· ὡς θέλοιμί γʼ ἄν.</l>
</sp>
<sp>
<speaker>Πρεσβύτης</speaker>
<l n="980">ξιφηφόρους σοὺς ὁπλίσασʼ ὀπάονας.</l>
</sp>
<sp>
<speaker>Κρέουσα</speaker>
<l>στείχοιμʼ ἄν· ἀλλὰ ποῦ γενήσεται τόδε;</l>
</sp>
<sp>
<speaker>Πρεσβύτης</speaker>
<l>ἱεραῖσιν ἐν σκηναῖσιν, οὗ θοινᾷ φίλους.</l>
</sp>
<sp>
<speaker>Κρέουσα</speaker>
<l>ἐπίσημον ὁ φόνος, καὶ τὸ δοῦλον ἀσθενές.</l>
</sp>
<sp>
<speaker>Πρεσβύτης</speaker>
<l>ὤμοι, κακίζῃ· φέρε, σὺ νῦν βούλευέ τι.</l>
</sp>
<sp>
<speaker>Κρέουσα</speaker>
<l n="985">καὶ μὴν ἔχω γε δόλια καὶ δραστήρια.</l>
</sp>
<sp>
<speaker>Πρεσβύτης</speaker>
<l>ἀμφοῖν ἂν εἴην τοῖνδʼ ὑπηρέτης ἐγώ.</l>
</sp>
<sp>
<speaker>Κρέουσα</speaker>
<l>ἄκουε τοίνυν· οἶσθα γηγενῆ μάχην;</l>
</sp>
<sp>
<speaker>Πρεσβύτης</speaker>
<l>οἶδʼ, ἣν Φλέγρᾳ Γίγαντες ἔστησαν θεοῖς.</l>
</sp>
<sp>
<speaker>Κρέουσα</speaker>
<l>ἐνταῦθα Γοργόνʼ ἔτεκε Γῆ, δεινὸν τέρας.</l>
</sp>
<sp>
<speaker>Πρεσβύτης</speaker>
<l n="990">ἦ παισὶν αὑτῆς σύμμαχον, θεῶν πόνον;</l>
</sp>
<sp>
<speaker>Κρέουσα</speaker>
<l>ναί· καί νιν ἔκτεινʼ ἡ Διὸς Παλλὰς θεά.</l>
</sp>
<sp>
<speaker>Πρεσβύτης</speaker>
<l>
<del>ποῖόν τι μορφῆς σχῆμʼ ἔχουσαν ἀγρίας;</del>
</l>
</sp>
<sp>
<speaker>Κρέουσα</speaker>
<l>
<del>θώρακʼ ἐχίδνης περιβόλοις ὡπλισμένον.</del>
</l>
</sp>
<sp>
<speaker>Πρεσβύτης</speaker>
<l>ἆρʼ οὗτός ἐσθʼ ὁ μῦθος ὃν κλύω πάλαι;</l>
</sp>
<sp>
<speaker>Κρέουσα</speaker>
<l n="995">ταύτης Ἀθάναν δέρος ἐπὶ στέρνοις ἔχειν.</l>
</sp>
<sp>
<speaker>Πρεσβύτης</speaker>
<l>ἣν αἰγίδʼ ὀνομάζουσι, Παλλάδος στολήν;</l>
</sp>
<sp>
<speaker>Κρέουσα</speaker>
<l>τόδʼ ἔσχεν ὄνομα θεῶν ὅτʼ ᾖξεν ἐς δόρυ.</l>
<milestone ed="p" n="998" unit="card"/>
</sp>
<sp>
<speaker>Πρεσβύτης</speaker>
<l>τί δῆτα, θύγατερ, τοῦτο σοῖς ἐχθροῖς βλάβος;</l>
</sp>
<sp>
<speaker>Κρέουσα</speaker>
<l>Ἐριχθόνιον οἶσθʼ, ἢ — ; τί δʼ οὐ μέλλεις, γέρον;</l>
</sp>
<sp>
<speaker>Πρεσβύτης</speaker>
<l n="1000">ὃν πρῶτον ὑμῶν πρόγονον ἐξανῆκε γῆ;</l>
</sp>
<sp>
<speaker>Κρέουσα</speaker>
<l>τούτῳ δίδωσι Παλλὰς ὄντι νεογόνῳ — </l>
</sp>
<sp>
<speaker>Πρεσβύτης</speaker>
<l>τί χρῆμα; μέλλον γάρ τι προσφέρεις ἔπος.</l>
</sp>
<sp>
<speaker>Κρέουσα</speaker>
<l>δισσοὺς σταλαγμοὺς αἵματος Γοργοῦς ἄπο.</l>
</sp>
<sp>
<speaker>Πρεσβύτης</speaker>
<l>ἰσχὺν ἔχοντας τίνα πρὸς ἀνθρώπου φύσιν;</l>
</sp>
<sp>
<speaker>Κρέουσα</speaker>
<l n="1005">τὸν μὲν θανάσιμον, τὸν δʼ ἀκεσφόρον νόσων.</l>
</sp>
<sp>
<speaker>Πρεσβύτης</speaker>
<l>ἐν τῷ καθάψασʼ ἀμφὶ παιδὶ σώματος;</l>
</sp>
<sp>
<speaker>Κρέουσα</speaker>
<l>χρυσοῖσι δεσμοῖς· ὁ δὲ δίδωσʼ ἐμῷ πατρί.</l>
</sp>
<sp>
<speaker>Πρεσβύτης</speaker>
<l>κείνου δὲ κατθανόντος ἐς σὲ ἀφίκετο;</l>
</sp>
<sp>
<speaker>Κρέουσα</speaker>
<l>ναί· κἀπὶ καρπῷ γʼ αὔτʼ ἐγὼ χερὸς φέρω.</l>
</sp>
<sp>
<speaker>Πρεσβύτης</speaker>
<l n="1010">πῶς οὖν κέκρανται δίπτυχον δῶρον θεᾶς;</l>
</sp>
<sp>
<speaker>Κρέουσα</speaker>
<l>κοίλης μὲν ὅστις φλεβὸς ἀπέσταξεν φόνῳ — </l>
</sp>
<sp>
<speaker>Πρεσβύτης</speaker>
<l>τί τῷδε χρῆσθαι; δύνασιν ἐκφέρει τίνα;</l>
</sp>
<sp>
<speaker>Κρέουσα</speaker>
<l>νόσους ἀπείργει καὶ τροφὰς ἔχει βίου.</l>
</sp>
<sp>
<speaker>Πρεσβύτης</speaker>
<l>ὁ δεύτερος δʼ ἀριθμὸς ὧν λέγεις τί δρᾷ;</l>
</sp>
<sp>
<speaker>Κρέουσα</speaker>
<l n="1015">κτείνει, δρακόντων ἰὸς ὢν τῶν Γοργόνος.</l>
</sp>
<sp>
<speaker>Πρεσβύτης</speaker>
<l>ἐς ἓν δὲ κραθέντʼ αὐτὸν ἢ χωρὶς φορεῖς;</l>
</sp>
<sp>
<speaker>Κρέουσα</speaker>
<l>χωρίς· κακῷ γὰρ ἐσθλὸν οὐ συμμείγνυται.</l>
</sp>
<sp>
<speaker>Πρεσβύτης</speaker>
<l>ὦ φιλτάτη παῖ, πάντʼ ἔχεις ὅσων σε δεῖ.</l>
</sp>
<sp>
<speaker>Κρέουσα</speaker>
<l>τούτῳ θανεῖται παῖς· σὺ δʼ ὁ κτείνων ἔσῃ.</l>
</sp>
<sp>
<speaker>Πρεσβύτης</speaker>
<l n="1020">ποῦ καὶ τί δράσας; σὸν λέγειν, τολμᾶν δʼ ἐμόν.</l>
</sp>
<sp>
<speaker>Κρέουσα</speaker>
<l>ἐν ταῖς Ἀθήναις, δῶμʼ ὅταν τοὐμὸν μόλῃ.</l>
</sp>
<sp>
<speaker>Πρεσβύτης</speaker>
<l>οὐκ εὖ τόδʼ εἶπας· καὶ σὺ γὰρ τοὐμὸν ψέγεις.</l>
</sp>
<sp>
<speaker>Κρέουσα</speaker>
<l>πῶς; ἆρʼ ὑπείδου τοῦθʼ ὃ κἄμʼ ἐσέρχεται;</l>
</sp>
<sp>
<speaker>Πρεσβύτης</speaker>
<l>σὺ παῖδα δόξεις διολέσαι, κεἰ μὴ κτενεῖς.</l>
</sp>
<sp>
<speaker>Κρέουσα</speaker>
<l n="1025">ὀρθῶς· φθονεῖν γάρ φασι μητρυιὰς τέκνοις.</l>
</sp>
<sp>
<speaker>Πρεσβύτης</speaker>
<l>αὐτοῦ νυν αὐτὸν κτεῖνʼ, ἵνʼ ἀρνήσῃ φόνους.</l>
</sp>
<sp>
<speaker>Κρέουσα</speaker>
<l>προλάζυμαι γοῦν τῷ χρόνῳ τῆς ἡδονῆς.</l>
</sp>
<sp>
<speaker>Πρεσβύτης</speaker>
<l>καὶ σόν γε λήσεις πόσιν ἅ σε σπεύδει λαθεῖν.</l>
</sp>
<sp>
<speaker>Κρέουσα</speaker>
<l>οἶσθʼ οὖν ὃ δρᾶσον; χειρὸς ἐξ ἐμῆς λαβὼν</l>
<l n="1030">χρύσωμʼ Ἀθάνας τόδε, παλαιὸν ὄργανον,</l>
<l>ἐλθὼν ἵνʼ ἡμῖν βουθυτεῖ λάθρα πόσις,</l>
<l>δείπνων ὅταν λήγωσι καὶ σπονδὰς θεοῖς</l>
<l>μέλλωσι λείβειν, ἐν πέπλοις ἔχων τόδε</l>
<l>κάθες βαλὼν ἐς πῶμα τῷ νεανίᾳ — </l>
<l n="1035">ἰδίᾳ δέ, μή τι πᾶσι, χωρίσας ποτὸν</l>
<l>τῷ τῶν ἐμῶν μέλλοντι δεσπόζειν δόμων.</l>
<l>κἄνπερ διέλθῃ λαιμόν, οὔποθʼ ἵξεται</l>
<l>κλεινὰς Ἀθήνας, κατθανὼν δʼ αὐτοῦ μενεῖ.</l>
</sp>
<sp>
<speaker>Πρεσβύτης</speaker>
<l>σὺ μέν νυν εἴσω προξένων μέθες πόδα·</l>
<l n="1040">ἡμεῖς δʼ ἐφʼ ᾧ τετάγμεθʼ ἐκπονήσομεν.</l>
<l>ἄγʼ, ὦ γεραιὲ πούς, νεανίας γενοῦ</l>
<l>ἔργοισι, κεἰ μὴ τῷ χρόνῳ πάρεστί σοι.</l>
<l>ἐχθρὸν δʼ ἐπʼ ἄνδρα στεῖχε δεσποτῶν μέτα,</l>
<l>καὶ συμφόνευε καὶ συνεξαίρει δόμων.</l>
<l n="1045">τὴν δʼ εὐσέβειαν εὐτυχοῦσι μὲν καλὸν</l>
<l>τιμᾶν· ὅταν δὲ πολεμίους δρᾶσαι κακῶς</l>
<l>θέλῃ τις, οὐδεὶς ἐμποδὼν κεῖται νόμος.</l>
<milestone ed="p" n="1048" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>Εἰνοδία θύγατερ Δάματρος, ἃ τῶν</l>
<l>νυκτιπόλων ἐφόδων ἀνάσσεις</l>
<l n="1050">καὶ μεθαμερίων, ὅδωσον</l>
<l>δυσθανάτων κρατήρων πλη-</l>
<l>ρώματʼ ἐφʼ οἷσι πέμπει</l>
<l>πότνια πότνιʼ ἐμὰ χθονίας</l>
<l>Γοργοῦς λαιμοτόμων ἀπὸ</l>
<l n="1055">σταλαγμῶν</l>
<l>τῷ τῶν Ἐρεχθεϊδᾶν</l>
<l>δόμων ἐφαπτομένῳ·</l>
<l>μηδέ ποτʼ ἄλλος <del>ἄλλων ἀπʼ</del> οἴ-</l>
<l>κων πόλεως ἀνάσσοι</l>
<l n="1060">πλὴν τῶν εὐγενετᾶν Ἐρεχθειδᾶν.</l>
</sp>
<milestone ed="p" n="1061" unit="card"/>
</div2>
<div2 type="antistrophe" n="1">
<sp>
<speaker>Χορός</speaker>
<l>εἰ δʼ ἀτελὴς θάνατος σπουδαί τε δεσποί-</l>
<l>νας, ὅ τε καιρὸς ἄπεισι τόλμας,</l>
<l>ᾇ νῦν ἐλπὶς ἐφαίνετʼ, ἢ θη-</l>
<l>κτὸν ξίφος ἢ δαίμων ἐξά-</l>
<l n="1065">ψει βρόχον ἀμφὶ δειρήν,</l>
<l>πάθεσι πάθεα δʼ ἐξανύτουσʼ</l>
<l>εἰς ἄλλας βιότου κάτει-</l>
<l>σι μορφάς.</l>
<l>οὐ γὰρ δόμων γʼ ἑτέρους</l>
<l n="1070">ἄρχοντας ἀλλοδαποὺς</l>
<l>ζῶσά ποτʼ <del>ὄμμασι</del> ἐν φαεν-</l>
<l>ναῖς ἀνέχοιτʼ ἂν αὐγαῖς</l>
<l>ἁ τῶν εὐπατριδᾶν γεγῶσʼ οἴκων.</l>
</sp>
<milestone ed="p" n="1074" unit="card"/>
</div2>
<div2 type="strophe" n="2">
<sp>
<speaker>Χορός</speaker>
<l>αἰσχύνομαι τὸν πολύυ-</l>
<l n="1075">μνον θεόν, εἰ παρὰ καλλιχόροισι παγαῖς</l>
<l>λαμπάδα θεωρὸν εἰκάδων</l>
<l>ὄψεται ἐννύχιος ἄυπνος ὤν, ὅτε</l>
<l>καὶ Διὸς ἀστερωπὸς</l>
<l>ἀνεχόρευσεν αἰθήρ,</l>
<l n="1080">χορεύει δὲ σελάνα</l>
<l>καὶ πεντήκοντα κόραι</l>
<l>Νηρέος, αἱ κατὰ πόντον</l>
<l>ἀενάων τε ποταμῶν</l>
<l>δίνας, χορευόμεναι</l>
<l n="1085">τὰν χρυσοστέφανον κόραν</l>
<l>καὶ ματέρα σεμνάν·</l>
<l>ἵνʼ ἐλπίζει βασιλεύ-</l>
<l>σειν ἄλλων πόνον ἐσπεσὼν</l>
<l>ὁ Φοίβειος ἀλάτας.</l>
</sp>
<milestone ed="p" n="1090" unit="card"/>
</div2>
<div2 type="antistrophe" n="2">
<sp>
<speaker>Χορός</speaker>
<l n="1090">ὁρᾶθʼ ὅσοι δυσκελάδοι-</l>
<l>σιν κατὰ μοῦσαν ἰόντες ἀείδεθʼ ὕμνοις</l>
<l>ἁμέτερα λέχεα καὶ γάμους</l>
<l>Κύπριδος ἀθέμιτας ἀνοσίους, ὅσον</l>
<l>εὐσεβίᾳ κρατοῦμεν</l>
<l n="1095">ἄδικον ἄροτον ἀνδρῶν.</l>
<l>παλίμφαμος ἀοιδὰ</l>
<l>καὶ μοῦσʼ εἰς ἄνδρας ἴτω</l>
<l>δυσκέλαδος ἀμφὶ λέκτρων.</l>
<l>δείκνυσι γὰρ ὁ Διὸς ἐκ</l>
<l n="1100">παίδων ἀμνημοσύναν,</l>
<l>οὐ κοινὰν τεκέων τύχαν</l>
<l>οἴκοισι φυτεύσας</l>
<l>δεσποίνᾳ· πρὸς δʼ Ἀφροδί-</l>
<l>ταν ἄλλαν θέμενος χάριν</l>
<l n="1105">νόθου παιδὸς ἔκυρσεν.</l>
</sp>
<milestone ed="p" n="1106" unit="card"/>
</div2>
</div1>
<div1 type="episode">
<sp>
<speaker>Θεράπων</speaker>
<l>κλειναὶ γυναῖκες, ποῦ κόρην Ἐρεχθέως,</l>
<l>δέσποιναν εὕρω; πανταχῇ γὰρ ἄστεως</l>
<l>ζητῶν νιν ἐξέπλησα κοὐκ ἔχω λαβεῖν.</l>
</sp>
<sp>
<speaker>Χορός</speaker>
<l>τί δʼ ἔστιν, ὦ ξύνδουλε; τίς προθυμία</l>
<l n="1110">ποδῶν ἔχει σε, καὶ λόγους τίνας φέρεις;</l>
</sp>
<sp>
<speaker>Θεράπων</speaker>
<l>θηρώμεθʼ· ἀρχαὶ δʼ ἁπιχώριοι χθονὸς</l>
<l>ζητοῦσιν αὐτήν, ὡς θάνῃ πετρουμένη.</l>
</sp>
<sp>
<speaker>Χορός</speaker>
<l>οἴμοι, τί λέξεις; οὔτι που λελήμμεθα</l>
<l>κρυφαῖον ἐς παῖδʼ ἐκπορίζουσαι φόνον;</l>
</sp>
<sp>
<speaker>Θεράπων</speaker>
<l n="1115">ἔγνως;  — μεθέξεις οὐκ ἐν ὑστάτοις κακοῦ.</l>
</sp>
<sp>
<speaker>Χορός</speaker>
<l>ὤφθη δὲ πῶς τὰ κρυπτὰ μηχανήματα;</l>
</sp>
<sp>
<speaker>Θεράπων</speaker>
<l>τὸ μὴ δίκαιον τῆς δίκης ἡσσώμενον</l>
<l>ἐξηῦρεν ὁ θεός, οὐ μιανθῆναι θέλων.</l>
</sp>
<sp>
<speaker>Χορός</speaker>
<l>πῶς; ἀντιάζω σʼ ἱκέτις ἐξειπεῖν τάδε.</l>
<l n="1120">πεπυσμέναι γάρ, εἰ θανεῖν ὅμως χρεών,</l>
<l>ἥδιον ἂν θάνοιμεν, εἴθʼ ὁρᾶν φάος.</l>
</sp>
<sp n="*qera/pwn">
<speaker>Θεράπων</speaker>
<l>ἐπεὶ θεοῦ μαντεῖον ᾤχετʼ ἐκλιπὼν</l>
<l>πόσις Κρεούσης, παῖδα τὸν καινὸν λαβὼν</l>
<l>πρὸς δεῖπνα θυσίας θʼ ἃς θεοῖς ὡπλίζετο,</l>
<l n="1125">Ξοῦθος μὲν ᾤχετʼ ἔνθα πῦρ πηδᾷ θεοῦ</l>
<l>βακχεῖον, ὡς σφαγαῖσι Διονύσου πέτρας</l>
<l>δεύσειε δισσὰς παιδὸς ἀντʼ ὀπτηρίων,</l>
<l>λέξας· Σὺ μὲν νῦν, τέκνον, ἀμφήρεις μένων</l>
<l>σκηνὰς ἀνίστη τεκτόνων μοχθήμασι.</l>
<l n="1130">θύσας δὲ Γενέταις Θεοῖσιν ἢν μακρὸν χρόνον</l>
<l>μένω, παροῦσι δαῖτες ἔστωσαν φίλοις.</l>
<milestone ed="p" n="1132" unit="card"/>
<l>
<milestone ed="P" unit="para"/>λαβὼν δὲ μόσχους ᾤχεθʼ· ὁ δὲ νεανίας</l>
<l>σεμνῶς ἀτοίχους περιβολὰς σκηνωμάτων</l>
<l>ὀρθοστάταις ἱδρύεθʼ, ἡλίου βολὰς</l>
<l n="1135">καλῶς φυλάξας, οὔτε πρὸς μέσας φλογὸς</l>
<l>ἀκτῖνας, οὔτʼ αὖ πρὸς τελευτώσας βίον,</l>
<l>πλέθρου σταθμήσας μῆκος εἰς εὐγωνίαν,</l>
<l>μέτρημʼ ἔχουσαν τοὐν μέσῳ γε μυρίων</l>
<l>ποδῶν ἀριθμόν, ὡς λέγουσιν οἱ σοφοί,</l>
<l n="1140">ὡς πάντα Δελφῶν λαὸν ἐς θοίνην καλῶν.</l>
<l>λαβὼν δʼ ὑφάσμαθʼ ἱερὰ θησαυρῶν πάρα</l>
<l>κατεσκίαζε, θαύματʼ ἀνθρώποις ὁρᾶν.</l>
<l>πρῶτον μὲν ὀρόφῳ πτέρυγα περιβάλλει πέπλων,</l>
<l>ἀνάθημα Δίου παιδός, οὓς Ἡρακλέης</l>
<l n="1145">Ἀμαζόνων σκυλεύματʼ ἤνεγκεν θεῷ.</l>
<l>ἐνῆν δʼ ὑφανταὶ γράμμασιν τοιαίδʼ ὑφαί,</l>
<l>Οὐρανὸς ἀθροίζων ἄστρʼ ἐν αἰθέρος κύκλῳ.</l>
<l>ἵππους μὲν ἤλαυνʼ ἐς τελευταίαν φλόγα</l>
<l>Ἥλιος, ἐφέλκων λαμπρὸν Ἑσπέρου φάος·</l>
<l n="1150">μελάμπεπλος δὲ Νὺξ ἀσείρωτον ζυγοῖς</l>
<l>ὄχημʼ ἔπαλλεν, ἄστρα δʼ ὡμάρτει θεᾷ·</l>
<l>Πλειὰς μὲν ᾔει μεσοπόρου διʼ αἰθέρος</l>
<l>ὅ τε ξιφήρης Ὠρίων, ὕπερθε δὲ</l>
<l>Ἄρκτος στρέφουσʼ οὐραῖα χρυσήρη πόλῳ·</l>
<l n="1155">κύκλος δὲ πανσέληνος ἠκόντιζʼ ἄνω</l>
<l>μηνὸς διχήρης, Ὑάδες τε, ναυτίλοις</l>
<l>σαφέστατον σημεῖον, ἥ τε φωσφόρος</l>
<l>Ἕως διώκουσʼ ἄστρα. τοίχοισιν δʼ ἔπι</l>
<l>ἤμπισχεν ἄλλα βαρβάρων ὑφάσματα·</l>
<l n="1160">εὐηρέτμους ναῦς ἀντίας Ἑλληνίσιν,</l>
<l>καὶ μιξόθηρας φῶτας, ἱππείας τʼ ἄγρας</l>
<l>ἐλάφων, λεόντων τʼ ἀγρίων θηράματα.</l>
<l>κατʼ εἰσόδους δὲ Κέκροπα θυγατέρων πέλας</l>
<l>σπείραισιν εἱλίσσοντʼ, Ἀθηναίων τινὸς</l>
<l n="1165">ἀνάθημα· χρυσέους τʼ ἐν μέσῳ συσσιτίῳ</l>
<l>κρατῆρας ἔστησʼ. ἐν δʼ ἄκροισι βὰς ποσὶ</l>
<l>κῆρυξ ἀνεῖπε τὸν θέλοντʼ ἐγχωρίων</l>
<l>ἐς δαῖτα χωρεῖν. ὡς δʼ ἐπληρώθη στέγη,</l>
<l>στεφάνοισι κοσμηθέντες εὐόχθου βορᾶς</l>
<l n="1170">ψυχὴν ἐπλήρουν. ὡς δʼ ἀνεῖσαν ἡδονήν,</l>
<l>— παρελθὼν πρέσβυς ἐς μέσον πέδον</l>
<l>ἔστη, γέλων δʼ ἔθηκε συνδείπνοις πολύν,</l>
<l>πρόθυμα πράσσων· ἔκ τε γὰρ κρωσσῶν ὕδωρ</l>
<l>χεροῖν ἔπεμπε νίπτρα, κἀξεθυμία</l>
<l n="1175">σμύρνης ἱδρῶτα, χρυσέων τʼ ἐκπωμάτων</l>
<l>ἦρχʼ, αὐτὸς αὑτῷ τόνδε προστάξας πόνον.</l>
<milestone ed="p" n="1177" unit="card"/>
<l>
<milestone ed="P" unit="para"/>ἐπεὶ δʼ ἐς αὐλοὺς ἧκον ἐς κρατῆρά τε</l>
<l>κοινόν, γέρων ἔλεξʼ· Ἀφαρπάζειν χρεὼν</l>
<l>οἰνηρὰ τεύχη σμικρά, μεγάλα δʼ ἐσφέρειν,</l>
<l n="1180">ὡς θᾶσσον ἔλθωσʼ οἵδʼ ἐς ἡδονὰς φρενῶν.</l>
<l>ἦν δὴ φερόντων μόχθος ἀργυρηλάτους</l>
<l>χρυσέας τε φιάλας· ὃ δὲ λαβὼν ἐξαίρετον,</l>
<l>ὡς τῷ νέῳ δὴ δεσπότῃ χάριν φέρων,</l>
<l>ἔδωκε πλῆρες τεῦχος, εἰς οἶνον βαλὼν</l>
<l n="1185">ὅ φασι δοῦναι φάρμακον δραστήριον</l>
<l>δέσποιναν, ὡς παῖς ὁ νέος ἐκλίποι φάος·</l>
<l>κοὐδεὶς τάδʼ ᾔδειν. ἐν χεροῖν ἔχοντι δὲ</l>
<l>σπονδὰς μετʼ ἄλλων παιδὶ τῷ πεφηνότι</l>
<l>βλασφημίαν τις οἰκετῶν ἐφθέγξατο·</l>
<l n="1190">ὁ δʼ, ὡς ἐν ἱερῷ μάντεσίν τʼ ἐσθλοῖς τραφείς,</l>
<l>οἰωνὸν ἔθετο, κἀκέλευσʼ ἄλλον νέον</l>
<l>κρατῆρα πληροῦν· τὰς δὲ πρὶν σπονδὰς θεοῦ</l>
<l>δίδωσι γαίᾳ, πᾶσί τʼ ἐκσπένδειν λέγει.</l>
<l>σιγὴ δʼ ὑπῆλθεν. ἐκ δʼ ἐπίμπλαμεν δρόσου</l>
<l n="1195">κρατῆρας ἱεροὺς Βυβλίνου τε πώματος.</l>
<l>κἀν τῷδε μόχθῳ πτηνὸς ἐσπίπτει δόμοις</l>
<l>κῶμος πελειῶν — Λοξίου γὰρ ἐν δόμοις</l>
<l>ἄτρεστα ναίουσʼ — ὡς δʼ ἀπέσπεισαν μέθυ,</l>
<l>ἐς αὐτὸ χείλη πώματος κεχρημέναι</l>
<l n="1200">καθῆκαν, εἷλκον δʼ εὐπτέρους ἐς αὐχένας.</l>
<milestone ed="p" n="1201" unit="card"/>
<l>
<milestone ed="P" unit="para"/>καὶ ταῖς μὲν ἄλλαις ἄνοσος ἦν λοιβὴ θεοῦ·</l>
<l>ἣ δʼ ἕζετʼ ἔνθʼ ὁ καινὸς ἔσπεισεν γόνος,</l>
<l>ποτοῦ τʼ ἐγεύσατʼ, εὐθὺς εὔπτερον δέμας</l>
<l>ἔσεισε κἀβάκχευσεν, ἐκ δʼ ἔκλαγξʼ ὄπα</l>
<l n="1205">ἀξύνετον αἰάζουσʼ· ἐθάμβησεν δὲ πᾶς</l>
<l>θοινατόρων ὅμιλος ὄρνιθος πόνους.</l>
<l>θνῄσκει δʼ ἀπασπαίρουσα, φοινικοσκελεῖς</l>
<l>χηλὰς παρεῖσα. γυμνὰ δʼ ἐκ πέπλων μέλη</l>
<l>ὑπὲρ τραπέζης ἧχʼ ὁ μαντευτὸς γόνος,</l>
<l n="1210">βοᾷ δέ· Τίς μʼ ἔμελλεν ἀνθρώπων κτενεῖν;</l>
<l>σήμαινε, πρέσβυ· σὴ γὰρ ἡ προθυμία,</l>
<l>καὶ πῶμα χειρὸς σῆς ἐδεξάμην πάρα.</l>
<l>εὐθὺς δʼ ἐρευνᾷ γραῖαν ὠλένην λαβών,</l>
<l>ἐπʼ αὐτοφώρῳ πρέσβυν ὡς ἔχονθʼ ἕλοι.</l>
<l n="1215">ὤφθη δὲ καὶ κατεῖπʼ ἀναγκασθεὶς μόγις</l>
<l>τόλμας Κρεούσης πώματός τε μηχανάς.</l>
<l>θεῖ δʼ εὐθὺς ἔξω συλλαβὼν θοινάτορας</l>
<l>ὁ πυθόχρηστος Λοξίου νεανίας,</l>
<l>κἀν κοιράνοισι Πυθικοῖς σταθεὶς λέγει·</l>
<l n="1220">Ὦ Γαῖα σεμνή, τῆς Ἐρεχθέως ὕπο,</l>
<l>ξένης γυναικός, φαρμάκοισι θνῄσκομεν.</l>
<l>Δελφῶν δʼ ἄνακτες ὥρισαν πετρορριφῆ</l>
<l>θανεῖν ἐμὴν δέσποιναν οὐ ψήφῳ μιᾷ,</l>
<l>τὸν ἱερὸν ὡς κτείνουσαν ἔν τʼ ἀνακτόροις</l>
<l n="1225">φόνον τιθεῖσαν. πᾶσα δὲ ζητεῖ πόλις</l>
<l>τὴν ἀθλίως σπεύσασαν ἀθλίαν ὁδόν·</l>
<l>παίδων γὰρ ἐλθοῦσʼ εἰς ἔρον Φοίβου πάρα,</l>
<l>τὸ σῶμα κοινῇ τοῖς τέκνοις ἀπώλεσεν.</l>
</sp>
<milestone ed="p" n="1229" unit="card"/>
<div2 type="lyric">
<sp>
<speaker>Χορός</speaker>
<l>οὐκ ἔστʼ οὐκ ἔστιν θανάτου</l>
<l n="1230">παρατροπὰ μελέᾳ μοι·</l>
<l>φανερὰ <del>γὰρ</del> φανερὰ τάδʼ ἤδη,</l>
<l>σπονδᾶς ἐκ Διονύσου,</l>
<l>βοτρύων θοᾶς ἐχίδνας</l>
<l>σταγόσι μειγνυμένας φόνῳ — </l>
<l n="1235">φανερὰ θύματα νερτέρων,</l>
<l>συμφοραὶ μὲν ἐμῷ βίῳ,</l>
<l>λεύσιμοι δὲ καταφθοραὶ δεσποίνᾳ.</l>
<l>τίνα φυγὰν πτερόεσσαν ἢ</l>
<l>χθονὸς ὑπὸ σκοτίων μυχῶν πορευθῶ,</l>
<l n="1240">θανάτου λεύσιμον ἄταν</l>
<l>ἀποφεύγουσα, τεθρίππων</l>
<l>ὠκιστᾶν χαλᾶν ἐπιβᾶσʼ,</l>
<l>ἢ πρύμνας ἐπὶ ναῶν;</l>
<milestone ed="p" n="1244" unit="card"/>
</sp>
</div2>
<div2 type="anapests">
<sp>
<speaker>Χορός</speaker>
<l>οὐκ ἔστι λαθεῖν, ὅτε μὴ χρῄζων</l>
<l n="1245">θεὸς ἐκκλέπτει.</l>
<l>τί ποτʼ, ὦ μελέα δέσποινα, μένει</l>
<l>ψυχῇ σε παθεῖν; ἆρα θέλουσαι</l>
<l>δρᾶσαί τι κακὸν τοὺς πέλας αὐταὶ</l>
<l>πεισόμεθʼ, ὥσπερ τὸ δίκαιον;</l>
<milestone ed="p" n="1250" unit="card"/>
</sp>
</div2>
<div2 type="trochees">
<sp>
<speaker>Κρέουσα</speaker>
<l n="1250">πρόσπολοι, διωκόμεσθα θανασίμους ἐπὶ σφαγάς,</l>
<l>Πυθίᾳ ψήφῳ κρατηθεῖσʼ, ἔκδοτος δὲ γίγνομαι.</l>
</sp>
<sp>
<speaker>Χορός</speaker>
<l>ἴσμεν, ὦ τάλαινα, τὰς σὰς συμφοράς, ἵνʼ εἶ τύχης.</l>
</sp>
<sp>
<speaker>Κρέουσα</speaker>
<l>ποῖ φύγω δῆτʼ; ἐκ γὰρ οἴκων προύλαβον μόγις πόδα</l>
<l>μὴ θανεῖν, κλοπῇ δʼ ἀφῖγμαι διαφυγοῦσα πολεμίους.</l>
</sp>
<sp>
<speaker>Χορός</speaker>
<l n="1255">ποῖ δʼ ἂν ἄλλοσʼ ἢ ʼπὶ βωμόν;</l>
</sp>
<sp>
<speaker>Κρέουσα</speaker>
<l>καὶ τί μοι πλέον τόδε;</l>
</sp>
<sp>
<speaker>Χορός</speaker>
<l>ἱκέτιν οὐ θέμις φονεύειν.</l>
</sp>
<sp>
<speaker>Κρέουσα</speaker>
<l>τῷ νόμῳ δέ γʼ ὄλλυμαι.</l>
</sp>
<sp>
<speaker>Χορός</speaker>
<l>χειρία γʼ ἁλοῦσα.</l>
</sp>
<sp>
<speaker>Κρέουσα</speaker>
<l>καὶ μὴν οἵδʼ ἀγωνισταὶ πικροὶ</l>
<l>δεῦρʼ ἐπείγονται ξιφήρεις.</l>
</sp>
<sp>
<speaker>Χορός</speaker>
<l>ἵζε νυν πυρᾶς ἔπι.</l>
<l>κἂν θάνῃς γὰρ ἐνθάδʼ οὖσα, τοῖς ἀποκτείνασί σε</l>
<l n="1260">προστρόπαιον αἷμα θήσεις· οἰστέον δὲ τὴν τύχην.</l>
</sp>
<milestone ed="p" n="1261" unit="card"/>
</div2>
<div2 type="iambics">
<sp>
<speaker>Ἴων</speaker>
<l>ὦ ταυρόμορφον ὄμμα Κηφισοῦ πατρός,</l>
<l>οἵαν ἔχιδναν τήνδʼ ἔφυσας ἢ πυρὸς</l>
<l>δράκοντʼ ἀναβλέποντα φοινίαν φλόγα,</l>
<l>ᾗ τόλμα πᾶσʼ ἔνεστιν, οὐδʼ ἥσσων ἔφυ</l>
<l n="1265">Γοργοῦς σταλαγμῶν, οἷς ἔμελλέ με κτενεῖν.</l>
<l>λάζυσθʼ, ἵνʼ αὐτῆς τοὺς ἀκηράτους πλόκους</l>
<l>κόμης καταξήνωσι Παρνασοῦ πλάκες,</l>
<l>ὅθεν πετραῖον ἅλμα δισκηθήσεται.</l>
<l>ἐσθλοῦ δʼ ἔκυρσα δαίμονος, πρὶν ἐς πόλιν</l>
<l n="1270">μολεῖν Ἀθηνῶν χὑπὸ μητρυιὰν πεσεῖν.</l>
<l>ἐν συμμάχοις γὰρ ἀνεμετρησάμην φρένας</l>
<l>τὰς σάς, ὅσον μοι πῆμα δυσμενής τʼ ἔφυς·</l>
<l>ἔσω γὰρ ἄν με περιβαλοῦσα δωμάτων</l>
<l>ἄρδην ἂν ἐξέπεμψας εἰς Ἅιδου δόμους.</l>
<l n="1275">ἀλλʼ οὔτε βωμὸς οὔτʼ Ἀπόλλωνος δόμος</l>
<l>σώσει σʼ· ὁ δʼ οἶκτος ὁ σὸς ἐμοὶ κρείσσων πάρα</l>
<l>καὶ μητρὶ τἠμῇ· καὶ γὰρ εἰ τὸ σῶμά μοι</l>
<l>ἄπεστιν αὐτῆς, τοὔνομʼ οὐκ ἄπεστί πω.</l>
<l>ἴδεσθε τὴν πανοῦργον, ἐκ τέχνης τέχνην</l>
<l n="1280">οἵαν ἔπλεξε· βωμὸν ἔπτηξεν θεοῦ,</l>
<l>ὡς οὐ δίκην δώσουσα τῶν εἰργασμένων.</l>
<milestone ed="p" n="1282" unit="card"/>
</sp>
<sp>
<speaker>Κρέουσα</speaker>
<l>ἀπεννέπω σε μὴ κατακτείνειν ἐμὲ</l>
<l>ὑπέρ τʼ ἐμαυτῆς τοῦ θεοῦ θʼ ἵνʼ ἕσταμεν.</l>
</sp>
<sp>
<speaker>Ἴων</speaker>
<l>τί δʼ ἐστὶ Φοίβῳ σοί τε κοινὸν ἐν μέσῳ;</l>
</sp>
<sp>
<speaker>Κρέουσα</speaker>
<l n="1285">ἱερὸν τὸ σῶμα τῷ θεῷ δίδωμʼ ἔχειν.</l>
</sp>
<sp>
<speaker>Ἴων</speaker>
<l>κἄπειτʼ ἔκαινες φαρμάκοις τὸν τοῦ θεοῦ;</l>
</sp>
<sp>
<speaker>Κρέουσα</speaker>
<l>ἀλλʼ οὐκέτʼ ἦσθα Λοξίου, πατρὸς δὲ σοῦ.</l>
</sp>
<sp>
<speaker>Ἴων</speaker>
<l>ἀλλʼ ἐγενόμεσθα πατρός· οὐσίαν λέγω.</l>
</sp>
<sp>
<speaker>Κρέουσα</speaker>
<l>οὐκοῦν τότʼ ἦσθα· νῦν δʼ ἐγώ, σὺ δʼ οὐκέτι.</l>
</sp>
<sp>
<speaker>Ἴων</speaker>
<l n="1290">οὐκ εὐσεβεῖς γε· τἀμὰ δʼ εὐσεβῆ τότʼ ἦν.</l>
</sp>
<sp>
<speaker>Κρέουσα</speaker>
<l>ἔκτεινά σʼ ὄντα πολέμιον δόμοις ἐμοῖς.</l>
</sp>
<sp>
<speaker>Ἴων</speaker>
<l>οὔτοι σὺν ὅπλοις ἦλθον ἐς τὴν σὴν χθόνα.</l>
</sp>
<sp>
<speaker>Κρέουσα</speaker>
<l>μάλιστα· κἀπίμπρης γʼ Ἐρεχθέως δόμους.</l>
</sp>
<sp>
<speaker>Ἴων</speaker>
<l>ποίοισι πανοῖς ἢ πυρὸς ποίᾳ φλογί;</l>
</sp>
<sp>
<speaker>Κρέουσα</speaker>
<l n="1295">ἔμελλες οἰκεῖν τἄμʼ, ἐμοῦ βίᾳ λαβών.</l>
</sp>
<sp>
<speaker>Ἴων</speaker>
<l>πατρός γε γῆν διδόντος ἣν ἐκτήσατο.</l>
</sp>
<sp>
<speaker>Κρέουσα</speaker>
<l>τοῖς Αἰόλου δὲ πῶς μετῆν τῶν Παλλάδος;</l>
</sp>
<sp>
<speaker>Ἴων</speaker>
<l>ὅπλοισιν αὐτήν, οὐ λόγοις ἐρρύσατο.</l>
</sp>
<sp>
<speaker>Κρέουσα</speaker>
<l>ἐπίκουρος οἰκήτωρ γʼ ἂν οὐκ εἴη χθονός.</l>
</sp>
<sp>
<speaker>Ἴων</speaker>
<l n="1300">κἄπειτα τοῦ μέλλειν μʼ ἀπέκτεινες φόβῳ;</l>
</sp>
<sp>
<speaker>Κρέουσα</speaker>
<l>ὡς μὴ θάνοιμί γʼ, εἰ σὺ μὴ μέλλων τύχοις.</l>
</sp>
<sp>
<speaker>Ἴων</speaker>
<l>φθονεῖς ἄπαις οὖσʼ, εἰ πατὴρ ἐξηῦρέ με.</l>
</sp>
<sp>
<speaker>Κρέουσα</speaker>
<l>σὺ τῶν ἀτέκνων δῆτʼ ἀναρπάσεις δόμους;</l>
</sp>
<sp>
<speaker>Ἴων</speaker>
<l>ἡμῖν δέ γʼ ἀλλὰ πατρικῆς οὐκ ἦν μέρος;</l>
</sp>
<sp>
<speaker>Κρέουσα</speaker>
<l n="1305">ὅσʼ ἀσπὶς ἔγχος θʼ· ἥδε σοι παμπησία.</l>
</sp>
<sp>
<speaker>Ἴων</speaker>
<l>ἔκλειπε βωμὸν καὶ θεηλάτους ἕδρας.</l>
</sp>
<sp>
<speaker>Κρέουσα</speaker>
<l>τὴν σὴν ὅπου σοι μητέρʼ ἐστὶ νουθέτει.</l>
</sp>
<sp>
<speaker>Ἴων</speaker>
<l>σὺ δʼ οὐχ ὑφέξεις ζημίαν, κτείνουσʼ ἐμέ;</l>
</sp>
<sp>
<speaker>Κρέουσα</speaker>
<l>ἤν γʼ ἐντὸς ἀδύτων τῶνδέ με σφάξαι θέλῃς.</l>
</sp>
<sp>
<speaker>Ἴων</speaker>
<l n="1310">τίς ἡδονή σοι θεοῦ θανεῖν ἐν στέμμασι;</l>
</sp>
<sp>
<speaker>Κρέουσα</speaker>
<l>λυπήσομέν τινʼ, ὧν λελυπήμεσθʼ ὕπο.</l>
</sp>
<sp>
<speaker>Ἴων</speaker>
<l>φεῦ.</l>
<l>δεινόν γε, θνητοῖς τοὺς νόμους ὡς οὐ καλῶς</l>
<l>ἔθηκεν ὁ θεὸς οὐδʼ ἀπὸ γνώμης σοφῆς·</l>
<l>τοὺς μὲν γὰρ ἀδίκους βωμὸν οὐχ ἵζειν ἐχρῆν,</l>
<l n="1315">ἀλλʼ ἐξελαύνειν· οὐδὲ γὰρ ψαύειν καλὸν</l>
<l>θεῶν πονηρὰν χεῖρα· τοῖσι δʼ ἐνδίκοις — </l>
<l>ἱερὰ καθίζειν, ὅστις ἠδικεῖτʼ, ἐχρῆν·</l>
<l>καὶ μὴ ʼπὶ ταὐτὸ τοῦτʼ ἰόντʼ ἔχειν ἴσον</l>
<l>τόν τʼ ἐσθλὸν ὄντα τόν τε μὴ θεῶν πάρα.</l>
<milestone ed="p" n="1320" unit="card"/>
</sp>
<sp>
<speaker>Προφῆτις</speaker>
<l n="1320">ἐπίσχες, ὦ παῖ· τρίποδα γὰρ χρηστήριον</l>
<l>λιποῦσα θριγκοῦ τοῦδʼ ὑπερβάλλω πόδα</l>
<l>Φοίβου προφῆτις, τρίποδος ἀρχαῖον νόμον</l>
<l>σῴζουσα, πασῶν Δελφίδων ἐξαίρετος.</l>
</sp>
<sp>
<speaker>Ἴων</speaker>
<l>χαῖρʼ, ὦ φίλη μοι μῆτερ, οὐ τεκοῦσά περ.</l>
</sp>
<sp>
<speaker>Προφῆτις</speaker>
<l n="1325">ἀλλʼ οὖν λεγώμεθʼ· ἡ φάτις δʼ οὔ μοι πικρά.</l>
</sp>
<sp>
<speaker>Ἴων</speaker>
<l>ἤκουσας ὥς μʼ ἔκτεινεν ἥδε μηχαναῖς;</l>
</sp>
<sp>
<speaker>Προφῆτις</speaker>
<l>ἤκουσα· καὶ σὺ δʼ ὠμὸς ὢν ἁμαρτάνεις.</l>
</sp>
<sp>
<speaker>Ἴων</speaker>
<l>οὐ χρή με τοὺς κτείνοντας ἀνταπολλύναι;</l>
</sp>
<sp>
<speaker>Προφῆτις</speaker>
<l>προγονοῖς δάμαρτες δυσμενεῖς ἀεί ποτε.</l>
</sp>
<sp>
<speaker>Ἴων</speaker>
<l n="1330">ἡμεῖς δὲ μητρυιαῖς γε πάσχοντες κακῶς.</l>
</sp>
<sp>
<speaker>Προφῆτις</speaker>
<l>μὴ ταῦτα· λείπων ἱερὰ καὶ στείχων πάτραν — </l>
</sp>
<sp>
<speaker>Ἴων</speaker>
<l>τί δή με δρᾶσαι νουθετούμενον χρεών;</l>
</sp>
<sp>
<speaker>Προφῆτις</speaker>
<l>καθαρὸς Ἀθήνας ἔλθʼ ὑπʼ οἰωνῶν καλῶν.</l>
</sp>
<sp>
<speaker>Ἴων</speaker>
<l>καθαρὸς ἅπας τοι πολεμίους ὃς ἂν κτάνῃ.</l>
</sp>
<sp>
<speaker>Προφῆτις</speaker>
<l n="1335">μὴ σύ γε· παρʼ ἡμῶν δʼ ἔκλαβʼ οὓς ἔχω λόγους.</l>
</sp>
<sp>
<speaker>Ἴων</speaker>
<l>λέγοις ἄν· εὔνους δʼ οὖσʼ ἐρεῖς ὅσʼ ἂν λέγῃς.</l>
</sp>
<sp>
<speaker>Προφῆτις</speaker>
<l>ὁρᾷς τόδʼ ἄγγος χερὸς ὑπʼ ἀγκάλαις ἐμαῖς;</l>
</sp>
<sp>
<speaker>Ἴων</speaker>
<l>ὁρῶ παλαιὰν ἀντίπηγʼ ἐν στέμμασιν.</l>
</sp>
<sp>
<speaker>Προφῆτις</speaker>
<l>ἐν τῇδέ σʼ ἔλαβον νεόγονον βρέφος ποτέ.</l>
</sp>
<sp>
<speaker>Ἴων</speaker>
<l n="1340">τί φῄς; ὁ μῦθος εἰσενήνεκται νέος.</l>
</sp>
<sp>
<speaker>Προφῆτις</speaker>
<l>σιγῇ γὰρ εἶχον αὐτά· νῦν δὲ δείκνυμεν.</l>
</sp>
<sp>
<speaker>Ἴων</speaker>
<l>πῶς οὖν ἔκρυπτες τόδε λαβοῦσʼ ἡμᾶς πάλαι;</l>
</sp>
<sp>
<speaker>Προφῆτις</speaker>
<l>ὁ θεός σʼ ἐβούλετʼ ἐν δόμοις ἔχειν λάτριν.</l>
</sp>
<sp>
<speaker>Ἴων</speaker>
<l>νῦν δʼ οὐχὶ χρῄζει; τῷ τόδε γνῶναί με χρή;</l>
</sp>
<sp>
<speaker>Προφῆτις</speaker>
<l n="1345">πατέρα κατειπὼν τῆσδέ σʼ ἐκπέμπει χθονός.</l>
</sp>
<sp>
<speaker>Ἴων</speaker>
<l>σὺ δʼ ἐκ κελευσμῶν ἢ πόθεν σῴζεις τάδε;</l>
</sp>
<sp>
<speaker>Προφῆτις</speaker>
<l>ἐνθύμιόν μοι τότε τίθησι Λοξίας — </l>
</sp>
<sp>
<speaker>Ἴων</speaker>
<l>τί χρῆμα δρᾶσαι; λέγε, πέραινε σοὺς λόγους.</l>
</sp>
<sp>
<speaker>Προφῆτις</speaker>
<l>σῶσαι τόδʼ εὕρημʼ ἐς τὸν ὄντα νῦν χρόνον.</l>
</sp>
<sp>
<speaker>Ἴων</speaker>
<l n="1350">ἔχει δέ μοι τί κέρδος — ἢ τίνα βλάβην;</l>
</sp>
<sp>
<speaker>Προφῆτις</speaker>
<l>ἐνθάδε κέκρυπται σπάργανʼ οἷς ἐνῆσθα σύ.</l>
</sp>
<sp>
<speaker>Ἴων</speaker>
<l>μητρὸς τάδʼ ἡμῖν ἐκφέρεις ζητήματα;</l>
</sp>
<sp>
<speaker>Προφῆτις</speaker>
<l>ἐπεί γʼ ὁ δαίμων βούλεται· πάροιθε δʼ οὔ.</l>
</sp>
<sp>
<speaker>Ἴων</speaker>
<l>ὦ μακαρίων μοι φασμάτων ἥδʼ ἡμέρα.</l>
</sp>
<sp>
<speaker>Προφῆτις</speaker>
<l n="1355">λαβών νυν αὐτὰ τὴν τεκοῦσαν ἐκπόνει.</l>
</sp>
<sp>
<speaker>Ἴων</speaker>
<l>πᾶσάν γʼ ἐπελθὼν Ἀσιάδʼ Εὐρώπης θʼ ὅρους.</l>
</sp>
<sp>
<speaker>Προφῆτις</speaker>
<l>γνώσῃ τάδʼ αὐτός. τοῦ θεοῦ δʼ ἕκατί σε</l>
<l>ἔθρεψά τʼ, ὦ παῖ, καὶ τάδʼ ἀποδίδωμί σοι,</l>
<l>ἃ κεῖνος ἀκέλευστόν μʼ ἐβουλήθη λαβεῖν</l>
<l n="1360">σῶσαί θʼ· ὅτου δʼ ἐβούλεθʼ οὕνεκʼ, οὐκ ἔχω <del>λέγειν</del>.</l>
<l>ᾔδει δὲ θνητῶν οὔτις ἀνθρώπων τάδε</l>
<l>ἔχοντας ἡμᾶς, οὐδʼ ἵνʼ ἦν κεκρυμμένα.</l>
<l>καὶ χαῖρʼ· ἴσον γάρ σʼ ὡς τεκοῦσʼ ἀσπάζομαι.</l>
<l>ἄρξαι δʼ ὅθεν σὴν μητέρα ζητεῖν σε χρή·</l>
<l n="1365">πρῶτον μὲν εἴ τις Δελφίδων τεκοῦσά σε</l>
<l>ἐς τούσδε ναοὺς ἐξέθηκε παρθένος,</l>
<l>ἔπειτα δʼ εἴ τις Ἑλλάς.  — ἐξ ἡμῶν δʼ ἔχεις</l>
<l>ἅπαντα Φοίβου θʼ, ὃς μετέσχε τῆς τύχης.</l>
<milestone ed="p" n="1369" unit="card"/>
</sp>
<sp>
<speaker>Ἴων</speaker>
<l>φεῦ φεῦ· κατʼ ὄσσων ὡς ὑγρὸν βάλλω δάκρυ,</l>
<l n="1370">ἐκεῖσε τὸν νοῦν δούς, ὅθʼ ἡ τεκοῦσά με</l>
<l>κρυφαῖα νυμφευθεῖσʼ ἀπημπόλα λάθρα</l>
<l>καὶ μαστὸν οὐκ ὑπέσχεν· ἀλλʼ ἀνώνυμος</l>
<l>ἐν θεοῦ μελάθροις εἶχον οἰκέτην βίον.</l>
<l>τὰ τοῦ θεοῦ μὲν χρηστά, τοῦ δὲ δαίμονος</l>
<l n="1375">βαρέα· χρόνον γὰρ ὅν με χρῆν ἐν ἀγκάλαις</l>
<l>μητρὸς τρυφῆσαι καί τι τερφθῆναι βίου,</l>
<l>ἀπεστερήθην φιλτάτης μητρὸς τροφῆς.</l>
<l>τλήμων δὲ χἡ τεκοῦσά μʼ· ὡς ταὐτὸν πάθος</l>
<l>πέπονθε, παιδὸς ἀπολέσασα χαρμονάς.</l>
<l n="1380">καὶ νῦν λαβὼν τήνδʼ ἀντίπηγʼ οἴσω θεῷ</l>
<l>ἀνάθημʼ, ἵνʼ εὕρω μηδὲν ὧν οὐ βούλομαι.</l>
<l>εἰ γάρ με δούλη τυγχάνει τεκοῦσά τις,</l>
<l>εὑρεῖν κάκιον μητέρʼ ἢ σιγῶντʼ ἐᾶν.</l>
<l>ὦ Φοῖβε, ναοῖς ἀνατίθημι τήνδε σοῖς — </l>
<l n="1385">καίτοι τί πάσχω; τοῦ θεοῦ προθυμίᾳ</l>
<l>πολεμῶ, τὰ μητρὸς σύμβολʼ ὃς σέσωκέ μοι.</l>
<l>ἀνοικτέον τάδʼ ἐστὶ καὶ τολμητέον·</l>
<l>τὰ γὰρ πεπρωμένʼ οὐχ ὑπερβαίην ποτʼ ἄν.</l>
<l>
<milestone ed="P" unit="para"/>ὦ στέμμαθʼ ἱερά, τί ποτέ μοι κεκεύθατε,</l>
<l n="1390">καὶ σύνδεθʼ, οἷσι τἄμʼ ἐφρουρήθη φίλα;</l>
<l>ἰδοὺ περίπτυγμʼ ἀντίπηγος εὐκύκλου</l>
<l>ὡς οὐ γεγήρακʼ ἔκ τινος θεηλάτου,</l>
<l>εὐρώς τʼ ἄπεστι πλεγμάτων· ὁ δʼ ἐν μέσῳ</l>
<l>χρόνος πολὺς δὴ τοῖσδε θησαυρίσμασιν.</l>
<milestone ed="p" n="1395" unit="card"/>
</sp>
<sp>
<speaker>Κρέουσα</speaker>
<l n="1395">τί δῆτα φάσμα τῶν ἀνελπίστων ὁρῶ;</l>
</sp>
<sp>
<speaker>Ἴων</speaker>
<l>σίγα σύ· πολλὰ καὶ πάροιθεν οἶσθά μοι — </l>
</sp>
<sp>
<speaker>Κρέουσα</speaker>
<l>οὐκ ἐν σιωπῇ τἀμά· μή με νουθέτει.</l>
<l>ὁρῶ γὰρ ἄγγος οὗ ʼξέθηκʼ ἐγώ ποτε — </l>
<l>σέ γʼ, ὦ τέκνον μοι, βρέφος ἔτʼ ὄντα νήπιον,</l>
<l n="1400">Κέκροπος ἐς ἄντρα καὶ Μακρὰς πετρηρεφεῖς.</l>
<l>λείψω δὲ βωμὸν τόνδε, κεἰ θανεῖν με χρή.</l>
</sp>
<sp>
<speaker>Ἴων</speaker>
<l>λάζυσθε τήνδε· θεομανὴς γὰρ ἥλατο</l>
<l>βωμοῦ λιποῦσα ξόανα· δεῖτε δʼ ὠλένας.</l>
</sp>
<sp>
<speaker>Κρέουσα</speaker>
<l>σφάζοντες οὐ λήγοιτʼ ἄν· ὡς ἀνθέξομαι</l>
<l n="1405">καὶ τῆσδε καὶ σοῦ τῶν τε σῶν κεκρυμμένων.</l>
</sp>
<sp>
<speaker>Ἴων</speaker>
<l>τάδʼ οὐχὶ δεινά; ῥυσιάζομαι λόγῳ.</l>
</sp>
<sp>
<speaker>Κρέουσα</speaker>
<l>οὔκ, ἀλλὰ σοῖς φίλοισιν εὑρίσκῃ φίλος.</l>
</sp>
<sp>
<speaker>Ἴων</speaker>
<l>ἐγὼ φίλος σός; κᾆτά μʼ ἔκτεινες λάθρα;</l>
</sp>
<sp>
<speaker>Κρέουσα</speaker>
<l>παῖς γʼ, εἰ τόδʼ ἐστὶ τοῖς τεκοῦσι φίλτατον.</l>
</sp>
<sp>
<speaker>Ἴων</speaker>
<l n="1410">παῦσαι πλέκουσα.  — λήψομαί σʼ ἐγὼ καλῶς.</l>
</sp>
<sp>
<speaker>Κρέουσα</speaker>
<l>ἐς τοῦθʼ ἱκοίμην, τοῦδε τοξεύω, τέκνον.</l>
</sp>
<sp>
<speaker>Ἴων</speaker>
<l>κενὸν τόδʼ ἄγγος ἢ στέγει πλήρωμά τι;</l>
</sp>
<sp>
<speaker>Κρέουσα</speaker>
<l>σά γʼ ἔνδυθʼ, οἷσί σʼ ἐξέθηκʼ ἐγώ ποτε.</l>
</sp>
<sp>
<speaker>Ἴων</speaker>
<l>καὶ τοὔνομʼ αὐτῶν ἐξερεῖς πρὶν εἰσιδεῖν;</l>
</sp>
<sp>
<speaker>Κρέουσα</speaker>
<l n="1415">κἂν μὴ φράσω γε, κατθανεῖν ὑφίσταμαι.</l>
</sp>
<sp>
<speaker>Ἴων</speaker>
<l>λέγʼ· ὡς ἔχει τι δεινὸν ἥ γε τόλμα σου.</l>
</sp>
<sp>
<speaker>Κρέουσα</speaker>
<l>σκέψασθʼ· ὃ παῖς ποτʼ οὖσʼ ὕφασμʼ ὕφηνʼ ἐγὼ — </l>
</sp>
<sp>
<speaker>Ἴων</speaker>
<l>ποῖόν τι; πολλὰ παρθένων ὑφάσματα.</l>
</sp>
<sp>
<speaker>Κρέουσα</speaker>
<l>οὐ τέλεον, οἷον δʼ ἐκδίδαγμα κερκίδος.</l>
</sp>
<sp>
<speaker>Ἴων</speaker>
<l n="1420">μορφὴν ἔχον τίνʼ; ὥς με μὴ ταύτῃ λάβῃς.</l>
</sp>
<sp>
<speaker>Κρέουσα</speaker>
<l>Γοργὼ μὲν ἐν μέσοισιν ἠτρίοις πέπλων.</l>
</sp>
<sp>
<speaker>Ἴων</speaker>
<l>ὦ Ζεῦ, τίς ἡμᾶς ἐκκυνηγετεῖ πότμος;</l>
</sp>
<sp>
<speaker>Κρέουσα</speaker>
<l>κεκρασπέδωται δʼ ὄφεσιν αἰγίδος τρόπον.</l>
</sp>
<sp>
<speaker>Ἴων</speaker>
<l>ἰδού·</l>
<l>τόδʼ ἔσθʼ ὕφασμα, θέσφαθʼ ὡς εὑρίσκομεν.</l>
</sp>
<sp>
<speaker>Κρέουσα</speaker>
<l n="1425">ὦ χρόνιον ἱστῶν παρθένευμα τῶν ἐμῶν.</l>
</sp>
<sp>
<speaker>Ἴων</speaker>
<l>ἔστιν τι πρὸς τῷδʼ, ἢ μόνῳ τῷδʼ εὐτυχεῖς;</l>
</sp>
<sp>
<speaker>Κρέουσα</speaker>
<l>δράκοντες· ἀρχαῖόν τι παγχρύσῳ γένει</l>
<l>δώρημʼ Ἀθάνας, ἣ τέκνʼ ἐντρέφειν λέγει — </l>
<l>Ἐριχθονίου γε τοῦ πάλαι μιμήματα.</l>
</sp>
<sp>
<speaker>Ἴων</speaker>
<l n="1430">τί δρᾶν, τί χρῆσθαι, φράζε μοι, χρυσώματι;</l>
</sp>
<sp>
<speaker>Κρέουσα</speaker>
<l>δέραια παιδὶ νεογόνῳ φέρειν, τέκνον.</l>
</sp>
<sp>
<speaker>Ἴων</speaker>
<l>ἔνεισιν οἵδε· τὸ δὲ τρίτον ποθῶ μαθεῖν.</l>
</sp>
<sp>
<speaker>Κρέουσα</speaker>
<l>στέφανον ἐλαίας ἀμφέθηκά σοι τότε,</l>
<l>ἣν πρῶτʼ Ἀθάνα σκόπελον εἰσηνέγκατο,</l>
<l n="1435">ὅς, εἴπερ ἔστιν, οὔποτʼ ἐκλείπει χλόην,</l>
<l>θάλλει δʼ, ἐλαίας ἐξ ἀκηράτου γεγώς.</l>
<milestone ed="p" n="1437" unit="card"/>
</sp>
<sp>
<speaker>Ἴων</speaker>
<l>ὦ φιλτάτη μοι μῆτερ, ἄσμενός σʼ ἰδὼν</l>
<l>πρὸς ἀσμένας πέπτωκα σὰς παρηίδας.</l>
</sp>
<sp>
<speaker>Κρέουσα</speaker>
<l>ὦ τέκνον, ὦ φῶς μητρὶ κρεῖσσον ἡλίου — </l>
<l n="1440">συγγνώσεται γὰρ ὁ θεός — ἐν χεροῖν σʼ ἔχω,</l>
<!-- the next two lines were tagged "lyric" -->
<l>ἄελπτον εὕρημʼ, ὃν κατὰ γᾶς ἐνέρων</l>
<l>χθόνιον μετὰ Περσεφόνας τʼ ἐδόκουν ναίειν.</l>
</sp>
<sp>
<speaker>Ἴων</speaker>
<l>ἀλλʼ, ὦ φίλη μοι μῆτερ, ἐν χεροῖν σέθεν</l>
<l>ὁ κατθανών τε κοὐ θανὼν φαντάζομαι.</l>
</sp>
</div2>
<div2 type="lyric">
<sp>
<speaker>Κρέουσα</speaker>
<l n="1445">ἰὼ ἰώ, λαμπρᾶς αἰθέρος ἀμπτυχαί,</l>
<l>τίνʼ αὐδὰν ἀύσω,</l>
<l>βοάσω; πόθεν μοι</l>
<l>συνέκυρσʼ ἀδόκητος ἡδονά; πόθεν</l>
<l>ἐλάβομεν χαράν;</l>
</sp>
<sp>
<speaker>Ἴων</speaker>
<l n="1450">ἐμοὶ γενέσθαι πάντα μᾶλλον ἄν ποτε,</l>
<l>μῆτερ, παρέστη τῶνδʼ, ὅπως σός εἰμʼ ἐγώ.</l>
</sp>
<sp>
<speaker>Κρέουσα</speaker>
<l>ἔτι φόβῳ τρέμω.</l>
</sp>
<sp>
<speaker>Ἴων</speaker>
<l>μῶν οὐκ ἔχειν μʼ ἔχουσα;</l>
</sp>
<sp>
<speaker>Κρέουσα</speaker>
<l>τὰς γὰρ ἐλπίδας</l>
<l>ἀπέβαλον πρόσω.</l>
<l>ἰὼ γύναι, πόθεν πόθεν ἔλαβες ἐμὸν</l>
<l>βρέφος ἐς ἀγκάλας;</l>
<l n="1455">τίνʼ ἀνὰ χεῖρα δόμον ἔβα Λοξίου;</l>
</sp>
<sp>
<speaker>Ἴων</speaker>
<l>θεῖον τόδʼ· ἀλλὰ τἀπίλοιπα τῆς τύχης</l>
<l>εὐδαιμονοῖμεν, ὡς τὰ πρόσθε δυστυχῆ.</l>
</sp>
<sp>
<speaker>Κρέουσα</speaker>
<l>τέκνον, οὐκ ἀδάκρυτος ἐκλοχεύῃ,</l>
<l>γόοις δὲ ματρὸς ἐκ χερῶν ὁρίζῃ·</l>
<l n="1460">νῦν δὲ γενειάσιν παρὰ σέθεν πνέω</l>
<l>μακαριωτάτας τυχοῦσʼ ἡδονᾶς.</l>
</sp>
<sp>
<speaker>Ἴων</speaker>
<l>τοὐμὸν λέγουσα καὶ τὸ σὸν κοινῶς λέγεις.</l>
</sp>
<sp>
<speaker>Κρέουσα</speaker>
<l>ἄπαιδες οὐκέτʼ ἐσμὲν οὐδʼ ἄτεκνοι·</l>
<l>δῶμʼ ἑστιοῦται, γᾶ δʼ ἔχει τυράννους·</l>
<l n="1465">ἀνηβᾷ δʼ Ἐρεχθεύς,</l>
<l>ὅ τε γηγενέτας δόμος οὐκέτι νύκτα δέρκεται,</l>
<l>ἀελίου δʼ ἀναβλέπει λαμπάσιν.</l>
<milestone ed="p" n="1468" unit="card"/>
</sp>
<sp>
<speaker>Ἴων</speaker>
<l>μῆτερ, παρών μοι καὶ πατὴρ μετασχέτω</l>
<l>τῆς ἡδονῆς τῆσδʼ ἧς ἔδωχʼ ὑμῖν ἐγώ.</l>
</sp>
<sp>
<speaker>Κρέουσα</speaker>
<l n="1470">ὦ τέκνον,</l>
<l>τί φῄς; οἷον οἷον ἀνελέγχομαι.</l>
</sp>
<sp>
<speaker>Ἴων</speaker>
<l>πῶς εἶπας;</l>
</sp>
<sp>
<speaker>Κρέουσα</speaker>
<l>ἄλλοθεν γέγονας, ἄλλοθεν.</l>
</sp>
<sp>
<speaker>Ἴων</speaker>
<l>ὤμοι· νόθον με παρθένευμʼ ἔτικτε σόν;</l>
</sp>
<sp>
<speaker>Κρέουσα</speaker>
<l>οὐχ ὑπὸ λαμπάδων οὐδὲ χορευμάτων</l>
<l n="1475">ὑμέναιος ἐμός,</l>
<l>τέκνον, ἔτικτε σὸν κάρα.</l>
</sp>
<sp>
<speaker>Ἴων</speaker>
<l>αἰαῖ· πέφυκα δυσγενής. μῆτερ, πόθεν;</l>
</sp>
<sp>
<speaker>Κρέουσα</speaker>
<l>ἴστω Γοργοφόνα — </l>
</sp>
<sp>
<speaker>Ἴων</speaker>
<l>τί τοῦτʼ ἔλεξας;</l>
</sp>
<sp>
<speaker>Κρέουσα</speaker>
<l>ἃ σκοπέλοις ἐπʼ ἐμοῖς</l>
<l n="1480">τὸν ἐλαιοφυῆ πάγον</l>
<l>θάσσει — </l>
</sp>
<sp>
<speaker>Ἴων</speaker>
<l>λέγεις μοι δόλια κοὐ σαφῆ τάδε.</l>
</sp>
<sp>
<speaker>Κρέουσα</speaker>
<l>παρʼ ἀηδόνιον πέτραν</l>
<l>Φοίβῳ — </l>
</sp>
<sp>
<speaker>Ἴων</speaker>
<l>τί Φοῖβον αὐδᾷς;</l>
</sp>
<sp>
<speaker>Κρέουσα</speaker>
<l>κρυπτόμενον λέχος ηὐνάσθην  <gap/>
</l>
</sp>
<sp>
<speaker>Ἴων</speaker>
<l n="1485">λέγʼ· ὡς ἐρεῖς τι κεδνὸν εὐτυχές τέ μοι.</l>
</sp>
<sp>
<speaker>Κρέουσα</speaker>
<l>δεκάτῳ δέ σε μηνὸς ἐν</l>
<l>κύκλῳ κρύφιον ὠδῖνʼ ἔτεκον Φοίβῳ.</l>
</sp>
<sp>
<speaker>Ἴων</speaker>
<l>ὦ φίλτατʼ εἰποῦσʼ, εἰ λέγεις ἐτήτυμα.</l>
</sp>
<sp>
<speaker>Κρέουσα</speaker>
<l>παρθένια δʼ ἐμᾶς <add>λάθρα</add> ματέρος</l>
<l n="1490">σπάργανʼ ἀμφίβολά σοι τάδʼ ἐνῆψα, κερ-</l>
<l>κίδος ἐμᾶς πλάνους.</l>
<l>γάλακτι δʼ οὐκ ἐπέσχον, οὐδὲ μαστῷ</l>
<l>τροφεῖα ματρὸς οὐδὲ λουτρὰ χειροῖν,</l>
<l>ἀνὰ δʼ ἄντρον ἔρημον οἰωνῶν</l>
<l n="1495">γαμφηλαῖς φόνευμα θοίναμά τʼ εἰς</l>
<l>Ἅιδαν ἐκβάλλῃ.</l>
</sp>
<sp>
<speaker>Ἴων</speaker>
<l>ὦ δεινὰ τλᾶσα μῆτερ.</l>
</sp>
<sp>
<speaker>Κρέουσα</speaker>
<l>ἐν φόβῳ, τέκνον,</l>
<l>καταδεθεῖσα σὰν</l>
<l>ἀπέβαλον ψυχάν·</l>
<l n="1500">ἔκτεινά σʼ ἄκουσʼ.</l>
</sp>
<sp>
<speaker>Ἴων</speaker>
<l>ἐξ ἐμοῦ τʼ <del>οὐχ ὅσιʼ</del> ἔθνῃσκες.</l>
</sp>
<sp>
<speaker>Κρέουσα</speaker>
<l n="1502">ἰώ· δειναὶ μὲν τότε τύχαι,</l>
<l>δεινὰ δὲ καὶ τάδʼ· ἑλισσόμεσθʼ ἐκεῖθεν</l>
<l n="1505">ἐνθάδε δυστυχίαισιν εὐτυχίαις τε πάλιν,</l>
<l>μεθίσταται δὲ πνεύματα.</l>
<l n="1508">μενέτω· τὰ πάροιθεν ἅλις κακά· νῦν δὲ</l>
<l>γένοιτό τις οὖρος ἐκ κακῶν, ὦ παῖ.</l>
<milestone ed="p" n="1510" unit="card"/>
</sp>
</div2>
<div2 type="iambic">
<sp>
<speaker>Χορός</speaker>
<l n="1510">μηδεὶς δοκείτω μηδὲν ἀνθρώπων ποτὲ</l>
<l>ἄελπτον εἶναι πρὸς τὰ τυγχάνοντα νῦν.</l>
</sp>
<sp>
<speaker>Ἴων</speaker>
<l>ὦ μεταβαλοῦσα μυρίους ἤδη βροτῶν</l>
<l>καὶ δυστυχῆσαι καὖθις αὖ πρᾶξαι καλῶς,</l>
<l>Τύχη, παρʼ οἵαν ἤλθομεν στάθμην βίου</l>
<l n="1515">μητέρα φονεῦσαι καὶ παθεῖν ἀνάξια.</l>
<l>φεῦ·</l>
<l>ἆρʼ ἐν φαενναῖς ἡλίου περιπτυχαῖς</l>
<l>ἔνεστι πάντα τάδε καθʼ ἡμέραν μαθεῖν;</l>
<l>φίλον μὲν οὖν σʼ εὕρημα, μῆτερ, ηὕρομεν,</l>
<l>καὶ τὸ γένος οὐδὲν μεμπτόν, ὡς ἡμῖν, τόδε·</l>
<l n="1520">τὰ δʼ ἄλλα πρὸς σὲ βούλομαι μόνην φράσαι.</l>
<l>δεῦρʼ ἔλθʼ· ἐς οὖς γὰρ τοὺς λόγους εἰπεῖν θέλω</l>
<l>καὶ περικαλύψαι τοῖσι πράγμασι σκότον.</l>
<l>ὅρα σύ, μῆτερ· μὴ σφαλεῖσʼ ἃ παρθένοις</l>
<l>ἐγγίγνεται νοσήματʼ ἐς κρυπτοὺς γάμους,</l>
<l n="1525">ἔπειτα τῷ θεῷ προστίθης τὴν αἰτίαν,</l>
<l>καὶ τοὐμὸν αἰσχρὸν ἀποφυγεῖν πειρωμένη,</l>
<l>Φοίβῳ τεκεῖν με φῄς, τεκοῦσʼ οὐκ ἐκ θεοῦ;</l>
</sp>
<sp>
<speaker>Κρέουσα</speaker>
<l>μὰ τὴν παρασπίζουσαν ἅρμασίν ποτε</l>
<l>Νίκην Ἀθηνᾶν Ζηνὶ γηγενεῖς ἔπι,</l>
<l n="1530">οὐκ ἔστιν ὅστις σοι πατὴρ θνητῶν, τέκνον,</l>
<l>ἀλλʼ ὅσπερ ἐξέθρεψε, Λοξίας ἄναξ.</l>
</sp>
<sp>
<speaker>Ἴων</speaker>
<l>πῶς οὖν τὸν αὑτοῦ παῖδʼ ἔδωκʼ ἄλλῳ πατρὶ</l>
<l>Ξούθου τέ φησι παῖδά μʼ ἐκπεφυκέναι;</l>
</sp>
<sp>
<speaker>Κρέουσα</speaker>
<l>πεφυκέναι μὲν οὐχί, δωρεῖται δέ σε</l>
<l n="1535">αὑτοῦ γεγῶτα· καὶ γὰρ ἂν φίλος φίλῳ</l>
<l>δοίη τὸν αὑτοῦ παῖδα δεσπότην δόμων.</l>
</sp>
<sp>
<speaker>Ἴων</speaker>
<l>ὁ θεὸς ἀληθὴς ἢ μάτην μαντεύεται,</l>
<l>ἐμοῦ ταράσσει, μῆτερ, εἰκότως φρένα.</l>
</sp>
<sp>
<speaker>Κρέουσα</speaker>
<l>ἄκουε δή νυν ἅμʼ ἐσῆλθεν, ὦ τέκνον·</l>
<l n="1540">εὐεργετῶν σε Λοξίας ἐς εὐγενῆ</l>
<l>δόμον καθίζει· τοῦ θεοῦ δὲ λεγόμενος,</l>
<l>οὐκ ἔσχες ἄν ποτʼ οὔτε παγκλήρους δόμους</l>
<l>οὔτʼ ὄνομα πατρός. πῶς γάρ, οὗ γʼ ἐγὼ γάμους</l>
<l>ἔκρυπτον αὐτὴ καί σʼ ἀπέκτεινον λάθρα;</l>
<l n="1545">ὃ δʼ ὠφελῶν σε προστίθησʼ ἄλλῳ πατρί.</l>
</sp>
<sp>
<speaker>Ἴων</speaker>
<l>οὐχ ὧδε φαύλως αὔτʼ ἐγὼ μετέρχομαι,</l>
<l>ἀλλʼ ἱστορήσω Φοῖβον εἰσελθὼν δόμους,</l>
<l>εἴτʼ εἰμὶ θνητοῦ πατρὸς εἴτε Λοξίου.</l>
<l>ἔα· τίς οἴκων θυοδόκων ὑπερτελὴς</l>
<l n="1550">ἀντήλιον πρόσωπον ἐκφαίνει θεῶν;</l>
<l>φεύγωμεν, ὦ τεκοῦσα, μὴ τὰ δαιμόνων</l>
<l>ὁρῶμεν — εἰ μὴ καιρός ἐσθʼ ἡμᾶς ὁρᾶν.</l>
<milestone ed="p" n="1553" unit="card"/>
</sp>
<sp n="*)aqh/na">
<speaker>Ἀθήνα</speaker>
<l>μὴ φεύγετʼ· οὐ γὰρ πολεμίαν με φεύγετε,</l>
<l>ἀλλʼ ἔν τʼ Ἀθήναις κἀνθάδʼ οὖσαν εὐμενῆ.</l>
<l n="1555">ἐπώνυμος δὲ σῆς ἀφικόμην χθονὸς</l>
<l>Παλλάς, δρόμῳ σπεύσασʼ Ἀπόλλωνος πάρα,</l>
<l>ὃς ἐς μὲν ὄψιν σφῷν μολεῖν οὐκ ἠξίου,</l>
<l>μὴ τῶν πάροιθε μέμψις ἐς μέσον μόλῃ,</l>
<l>ἡμᾶς δὲ πέμπει τοὺς λόγους ὑμῖν φράσαι·</l>
<l n="1560">ὡς ἥδε τίκτει σʼ ἐξ Ἀπόλλωνος πατρός,</l>
<l>δίδωσι δʼ οἷς ἔδωκεν, οὐ φύσασί σε,</l>
<l>ἀλλʼ ὡς νομίζῃ ʼς οἶκον εὐγενέστατον.</l>
<l>ἐπεὶ δʼ ἀνεῴχθη πρᾶγμα μηνυθὲν τόδε,</l>
<l>θανεῖν σε δείσας μητρὸς ἐκ βουλευμάτων</l>
<l n="1565">καὶ τήνδε πρὸς σοῦ, μηχαναῖς ἐρρύσατο.</l>
<l>ἔμελλε δʼ αὐτὰ διασιωπήσας ἄναξ</l>
<l>ἐν ταῖς Ἀθήναις γνωριεῖν ταύτην τε σήν,</l>
<l>σέ θʼ ὡς πέφυκας τῆσδε καὶ Φοίβου πατρός.</l>
<l>ἀλλʼ ὡς περαίνω πρᾶγμα, καὶ χρησμοὺς θεοῦ,</l>
<l n="1570">ἐφʼ οἷσιν ἔζευξʼ ἅρματʼ, εἰσακούσατον.</l>
<milestone ed="p" n="1571" unit="card"/>
<l>
<milestone ed="P" unit="para"/>λαβοῦσα τόνδε παῖδα Κεκροπίαν χθόνα</l>
<l>χώρει, Κρέουσα, κἀς θρόνους τυραννικοὺς</l>
<l>ἵδρυσον. ἐκ γὰρ τῶν Ἐρεχθέως γεγὼς</l>
<l>δίκαιος ἄρχειν τῆς γʼ ἐμῆς ὅδε χθονός,</l>
<l n="1575">ἔσται τʼ ἀνʼ Ἑλλάδʼ εὐκλεής. οἱ τοῦδε γὰρ</l>
<l>παῖδες γενόμενοι τέσσαρες ῥίζης μιᾶς</l>
<l>ἐπώνυμοι γῆς κἀπιφυλίου χθονὸς</l>
<l>λαῶν ἔσονται, σκόπελον οἳ ναίουσʼ ἐμόν.</l>
<l>Γελέων μὲν ἔσται πρῶτος· εἶτα δεύτερος</l>
<l>
<add>
<gap desc="*"/>
</add>
</l>
<l n="1580">Ὅπλητες Ἀργαδῆς τʼ, ἐμῆς τʼ ἀπʼ αἰγίδος</l>
<l>ἔμφυλον ἕξουσʼ Αἰγικορῆς. οἱ τῶνδε δʼ αὖ</l>
<l>παῖδες γενόμενοι σὺν χρόνῳ πεπρωμένῳ</l>
<l>Κυκλάδας ἐποικήσουσι νησαίας πόλεις</l>
<l>χέρσους τε παράλους, ὃ σθένος τἠμῇ χθονὶ</l>
<l n="1585">δίδωσιν· ἀντίπορθμα δʼ ἠπείροιν δυοῖν</l>
<l>πεδία κατοικήσουσιν, Ἀσιάδος τε γῆς</l>
<l>Εὐρωπίας τε· τοῦδε δʼ ὀνόματος χάριν</l>
<l>Ἴωνες ὀνομασθέντες ἕξουσιν κλέος.</l>
<l>Ξούθῳ δὲ καὶ σοὶ γίγνεται κοινὸν γένος,</l>
<l n="1590">Δῶρος μέν, ἔνθεν Δωρὶς ὑμνηθήσεται</l>
<l>πόλις κατʼ αἶαν Πελοπίαν· ὁ δεύτερος</l>
<l>Ἀχαιός, ὃς γῆς παραλίας Ῥίου πέλας</l>
<l>τύραννος ἔσται, κἀπισημανθήσεται</l>
<l>κείνου κεκλῆσθαι λαὸς ὄνομʼ ἐπώνυμος.</l>
<l n="1595">καλῶς δʼ Ἀπόλλων πάντʼ ἔπραξε· πρῶτα μὲν</l>
<l>ἄνοσον λοχεύει σʼ, ὥστε μὴ γνῶναι φίλους·</l>
<l>ἐπεὶ δʼ ἔτικτες τόνδε παῖδα κἀπέθου</l>
<l>ἐν σπαργάνοισιν, ἁρπάσαντʼ ἐς ἀγκάλας</l>
<l>Ἑρμῆν κελεύει δεῦρο πορθμεῦσαι βρέφος,</l>
<l n="1600">ἔθρεψέ τʼ οὐδʼ εἴασεν ἐκπνεῦσαι βίον.</l>
<l>νῦν οὖν σιώπα, παῖς ὅδʼ ὡς πέφυκε σός,</l>
<l>ἵνʼ ἡ δόκησις Ξοῦθον ἡδέως ἔχῃ,</l>
<l>σύ τʼ αὖ τὰ σαυτῆς ἀγάθʼ ἔχουσʼ ἴῃς, γύναι.</l>
<l>καὶ χαίρετʼ· ἐκ γὰρ τῆσδʼ ἀναψυχῆς πόνων</l>
<l n="1605">εὐδαίμονʼ ὑμῖν πότμον ἐξαγγέλλομαι.</l>
</sp>
<milestone ed="p" n="1606" unit="card"/>
</div2>
<div2 type="trochees">
<sp>
<speaker>Ἴων</speaker>
<l>ὦ Διὸς Παλλὰς μεγίστου θύγατερ, οὐκ ἀπιστίᾳ</l>
<l>σοὺς λόγους ἐδεξάμεσθα· πείθομαι δʼ εἶναι πατρὸς</l>
<l>Λοξίου καὶ τῆσδε. — καὶ πρὶν τοῦτο δʼ οὐκ ἄπιστον ἦν.</l>
</sp>
<sp>
<speaker>Κρέουσα</speaker>
<l>τἀμὰ νῦν ἄκουσον· αἰνῶ Φοῖβον οὐκ αἰνοῦσα πρίν,</l>
<l n="1610">οὕνεχʼ οὗ ποτʼ ἠμέλησε παιδὸς ἀποδίδωσί μοι.</l>
<l>αἵδε δʼ εὐωποὶ πύλαι μοι καὶ θεοῦ χρηστήρια,</l>
<l>δυσμενῆ πάροιθεν ὄντα. νῦν δὲ καὶ ῥόπτρων χέρας</l>
<l>ἡδέως ἐκκρημνάμεσθα καὶ προσεννέπω πύλας.</l>
</sp>
<sp>
<speaker>Ἀθήνα</speaker>
<l>ᾔνεσʼ οὕνεκʼ εὐλογεῖς θεὸν μεταβαλοῦσʼ· ἀεὶ γὰρ οὖν</l>
<l n="1615">χρόνια μὲν τὰ τῶν θεῶν πως, ἐς τέλος δʼ οὐκ ἀσθενῆ.</l>
</sp>
<sp>
<speaker>Κρέουσα</speaker>
<l>ὦ τέκνον, στείχωμεν οἴκους.</l>
</sp>
<sp>
<speaker>Ἀθήνα</speaker>
<l>στείχεθʼ, ἕψομαι δʼ ἐγώ.</l>
</sp>
<sp>
<speaker>Κρέουσα</speaker>
<l>ἀξία γʼ ἡμῶν ὁδουρός.</l>
</sp>
<sp>
<speaker>Ἀθήνα</speaker>
<l>καὶ φιλοῦσά γε πτόλιν.</l>
</sp>
<sp>
<speaker>Κρέουσα</speaker>
<l>ἐς θρόνους δʼ ἵζου παλαιούς.</l>
</sp>
<sp>
<speaker>Ἴων</speaker>
<l>ἄξιον τὸ κτῆμά μοι.</l>
</sp>
<sp>
<speaker>Χορός</speaker>
<l>ὦ Διὸς Λητοῦς τʼ Ἄπολλον, χαῖρʼ· ὅτῳ δʼ ἐλαύνεται</l>
<l n="1620">συμφοραῖς οἶκος, σέβοντα δαίμονας θαρσεῖν χρεών·</l>
<l>ἐς τέλος γὰρ οἱ μὲν ἐσθλοὶ τυγχάνουσιν ἀξίων,</l>
<l>οἱ κακοὶ δʼ, ὥσπερ πεφύκασʼ, οὔποτʼ εὖ πράξειαν ἄν.</l>
</sp>
</div2>
</div1>
</body>
</text>
</TEI.2>

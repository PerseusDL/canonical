<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>In Defense of Mantitheus </title>
        <author>Lysias</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>


      <sourceDesc>
        <biblStruct>
          <monogr>
            <author>Lysias</author>
            <title>Lysias with an English translation by W.R.M. Lamb, M.A.</title>

            <imprint>
              <publisher>Cambridge, MA, Harvard University Press; London, William Heinemann
                Ltd.</publisher>
              <date>1930</date>
            </imprint>
          </monogr>
        </biblStruct>
      </sourceDesc>

    </fileDesc>
    <encodingDesc>
      <refsDecl>
        <refState unit="speech"/>
        <refState unit="section"/>
      </refsDecl>
    </encodingDesc>
    <profileDesc>
      <langUsage>
        <language usage="100" ident="greek">Greek </language>
        <language ident="en">English </language>
      </langUsage>
    </profileDesc>
    <revisionDesc>
      <!--
<change><date>2/92</date><respStmt><name>wmerrill</name><resp>(n/a)</resp></respStmt><item>revise markup</item></change>
<change><date>6/92</date><respStmt><name>wmerrill</name><resp>(n/a)</resp></respStmt><item>checkmark</item></change>
<change>
<date>7/92</date><respStmt><name>das</name><resp>(n/a)</resp></respStmt><item>fixed typos and incorrect section breaks</item>
</change>
<change>
<date>10/92</date><respStmt><name>das</name><resp>(n/a)</resp></respStmt><item>changed the TITLE to HEAD tags; combined the two Lysias files</item>
</change>
<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>
  </teiHeader>
  <text xml:lang="grc">
    <body>
      <p>
        <milestone unit="section" n="1"/><milestone unit="para" ed="P"/>εἰ μὴ συνῄδη, ὦ βουλή, τοῖς
        κατηγόροις βουλομένοις ἐκ παντὸς τρόπου κακῶς ἐμὲ ποιεῖν, πολλὴν ἂν αὐτοῖς χάριν εἶχον
        ταύτης τῆς κατηγορίας· ἡγοῦμαι γὰρ τοῖς ἀδίκως διαβεβλημένοις τούτους εἶναι μεγίστων ἀγαθῶν
        αἰτίους, οἵτινες ἂν αὐτοὺς ἀναγκάζωσιν εἰς ἔλεγχον τῶν αὐτοῖς βεβιωμένων καταστῆναι.
          <milestone unit="section" n="2"/>ἐγὼ γὰρ οὕτω σφόδρα ἐμαυτῷ πιστεύω, ὥστʼ ἐλπίζω καὶ εἴ
        τις πρός με τυγχάνει ἀηδῶς <del>ἢ κακῶς</del><note resp="Loeb" anchored="true"><foreign
            xml:lang="grc">ἢ κακῶς</foreign> del. Reiske</note> διακείμενος, ἐπειδὰν ἐμοῦ λέγοντος
        ἀκούσῃ περὶ τῶν πεπραγμένων, μεταμελήσειν αὐτῷ καὶ πολὺ βελτίω με εἰς τὸν λοιπὸν χρόνον
        ἡγήσεσθαι. <milestone unit="section" n="3"/>ἀξιῶ δέ, ὦ βουλή, ἐὰν μὲν τοῦτο μόνον ὑμῖν
        ἐπιδείξω, ὡς εὔνους εἰμὶ τοῖς καθεστηκόσι πράγμασι καὶ ὡς ἠνάγκασμαι τῶν αὐτῶν κινδύνων
        μετέχειν ὑμῖν, μηδέν πώ μοι πλέον εἶναι· ἐὰν δὲ φαίνωμαι <add>καὶ</add><note resp="Loeb"
          anchored="true"><foreign xml:lang="grc">καὶ</foreign> add. Reiske</note> περὶ τὰ ἄλλα
        μετρίως βεβιωκὼς καὶ πολὺ παρὰ τὴν δόξαν καὶ παρὰ τοὺς λόγους τοὺς τῶν ἐχθρῶν, δέομαι ὑμῶν
        ἐμὲ μὲν δοκιμάζειν, τούτους δὲ ἡγεῖσθαι χείρους εἶναι. πρῶτον δὲ ἀποδείξω ὡς οὐχ ἵππευον
        οὐδʼ ἐπεδήμουν ἐπὶ τῶν τριάκοντα, οὐδὲ μετέσχον τῆς τότε πολιτείας. <milestone
          unit="section" n="4"/><milestone unit="para" ed="P"/>ἡμᾶς γὰρ ὁ πατὴρ πρὸ τῆς ἐν
        Ἑλλησπόντῳ συμφορᾶς ὡς Σάτυρον τὸν ἐν τῷ Πόντῳ διαιτησομένους ἐξέπεμψε, καὶ οὔτε τῶν τειχῶν
        καθαιρουμένων <add>ἐπεδημοῦμεν</add><note resp="Loeb" anchored="true"><foreign
            xml:lang="grc">ὅτι</foreign> Kayser: <foreign xml:lang="grc">διότι</foreign> MSS.</note>
        οὔτε μεθισταμένης τῆς πολιτείας, ἀλλʼ ἤλθομεν πρὶν τοὺς ἀπὸ Φυλῆς εἰς τὸν Πειραιᾶ κατελθεῖν
        πρότερον πένθʼ ἡμέραις. <milestone unit="section" n="5"/>καίτοι οὔτε ἡμᾶς εἰκὸς ἦν εἰς
        τοιοῦτον καιρὸν ἀφιγμένους ἐπιθυμεῖν μετέχειν τῶν ἀλλοτρίων κινδύνων, οὔτʼ ἐκεῖνοι φαίνονται
        τοιαύτην γνώμην ἔχοντες ὥστε καὶ τοῖς ἀποδημοῦσι καὶ τοῖς μηδὲν ἐξαμαρτάνουσι μεταδιδόναι
        τῆς πολιτείας, ἀλλὰ μᾶλλον ἠτίμαζον καὶ τοὺς συγκαταλύσαντας τὸν δῆμον. <milestone
          unit="section" n="6"/>ἔπειτα δὲ ἐκ μὲν τοῦ σανιδίου τοὺς ἱππεύσαντας σκοπεῖν εὔηθές ἐστιν.
        ἐν τούτῳ γὰρ πολλοὶ μὲν τῶν ὁμολογούντων ἱππεύειν οὐκ ἔνεισιν, ἔνιοι δὲ τῶν ἀποδημούντων
        ἐγγεγραμμένοι εἰσίν. ἐκεῖνος δʼ ἐστὶν ἔλεγχος μέγιστος· ἐπειδὴ γὰρ κατήλθετε, ἐψηφίσασθε
        τοὺς φυλάρχους ἀπενεγκεῖν τοὺς ἱππεύσαντας, ἵνα τὰς καταστάσεις ἀναπράξητε παρʼ αὐτῶν.
          <milestone unit="section" n="7"/>ἐμὲ τοίνυν οὐδεὶς ἂν ἀποδείξειεν οὔτʼ ἀπενεχθέντα ὑπὸ τῶν
        φυλάρχων οὔτε παραδοθέντα τοῖς συνδίκοις οὔτε κατάστασιν καταβαλόντα.<note resp="Loeb"
          anchored="true"><foreign xml:lang="grc">καταβαλόντα</foreign> Bake: <foreign
            xml:lang="grc">παραλαβόντα</foreign> MSS.</note> καίτοι πᾶσι ῥᾴδιον τοῦτο γνῶναι,
          ὅτι<note resp="Loeb" anchored="true"><foreign xml:lang="grc">ἐπεδημοῦμεν</foreign> add.
          Kayser</note> ἀναγκαῖον ἦν τοῖς φυλάρχοις, εἰ μὴ ἀποδείξειαν τοὺς ἔχοντας τὰς καταστάσεις,
        αὐτοῖς ζημιοῦσθαι. ὥστε πολὺ ἂν δικαιότερον ἐκείνοις τοῖς γράμμασιν ἢ τούτοις πιστεύοιτε· ἐκ
        μὲν γὰρ τούτων ῥᾴδιον ἦν ἐξαλειφθῆναι τῷ βουλομένῳ, ἐν ἐκείνοις δὲ τοὺς ἱππεύσαντας
        ἀναγκαῖον ἦν ὑπὸ τῶν φυλάρχων ἀπενεχθῆναι. <milestone unit="section" n="8"/>ἔτι δέ, ὦ βουλή,
        εἴπερ ἵππευσα, οὐκ ἂν ἦ ἔξαρνος ὡς δεινόν τι πεποιηκώς, ἀλλʼ ἠξίουν, ἀποδείξας ὡς οὐδεὶς ὑπʼ
        ἐμοῦ τῶν πολιτῶν κακῶς πέπονθε, δοκιμάζεσθαι. ὁρῶ δὲ καὶ ὑμᾶς ταύτῃ τῇ γνώμῃ χρωμένους, καὶ
        πολλοὺς μὲν τῶν τότε ἱππευσάντων βουλεύοντας, πολλοὺς δʼ αὐτῶν στρατηγοὺς καὶ ἱππάρχους
        κεχειροτονημένους. ὥστε μηδὲν διʼ ἄλλο με<note resp="Loeb" anchored="true"><foreign
            xml:lang="grc">ὥστε μηδὲν διʼ ἄλλο με</foreign> Taylor: <foreign xml:lang="grc">ὥστʼ εἰ
            μηδὲν διαβάλλομαι</foreign> MSS.</note> ἡγεῖσθε ταύτην ποιεῖσθαι τὴν ἀπολογίαν, ἢ ὅτι
        περιφανῶς ἐτόλμησάν μου καταψεύσασθαι. ἀνάβηθι δέ μοι καὶ μαρτύρησον. <quote n="*ma/rtures"
            ><title>Μάρτυρες</title></quote>
        <milestone unit="section" n="9"/><milestone unit="para" ed="P"/>περὶ μὲν τοίνυν αὐτῆς<note
          resp="Loeb" anchored="true"><foreign xml:lang="grc">αὐτῆς</foreign> Frohberger: <foreign
            xml:lang="grc">ταύτης</foreign> MSS.</note> τῆς αἰτίας οὐκ οἶδʼ ὅ τι δεῖ πλείω λέγειν·
        δοκεῖ δέ μοι, ὦ βουλή, ἐν μὲν τοῖς ἄλλοις ἀγῶσι περὶ αὐτῶν μόνων τῶν κατηγορημένων προσήκειν
        ἀπολογεῖσθαι, ἐν δὲ ταῖς δοκιμασίαις δίκαιον εἶναι παντὸς τοῦ βίου λόγον διδόναι. δέομαι οὖν
        ὑμῶν μετʼ εὐνοίας ἀκροάσασθαί μου. ποιήσομαι δὲ τὴν ἀπολογίαν ὡς ἂν δύνωμαι διὰ βραχυτάτων.
          <milestone unit="section" n="10"/><milestone unit="para" ed="P"/>ἐγὼ γὰρ πρῶτον μὲν,
        οὐσίας μοι οὐ πολλῆς καταλειφθείσης διὰ τὰς συμφορὰς καὶ τὰς τοῦ πατρὸς καὶ τὰς τῆς πόλεως,
        δύο μὲν ἀδελφὰς ἐξέδωκα ἐπιδοὺς τριάκοντα μνᾶς ἑκατέρᾳ, πρὸς τὸν ἀδελφὸν δʼ οὕτως ἐνειμάμην
        ὥστʼ ἐκεῖνον πλέον ὁμολογεῖν ἔχειν ἐμοῦ τῶν πατρῴων, καὶ πρὸς τοὺς ἄλλους ἅπαντας οὕτως
        βεβίωκα ὥστε μηδεπώποτέ μοι μηδὲ πρὸς ἕνα μηδὲν ἔγκλημα γενέσθαι. <milestone unit="section"
          n="11"/>καὶ τὰ μὲν ἴδια οὕτως διῴκηκα· περὶ δὲ τῶν κοινῶν μοι μέγιστον ἡγοῦμαι τεκμήριον
        εἶναι τῆς ἐμῆς ἐπιεικείας, ὅτι τῶν νεωτέρων ὅσοι περὶ κύβους ἢ πότους ἢ <del>περὶ</del><note
          resp="Loeb" anchored="true"><foreign xml:lang="grc">περὶ</foreign> del. Fuhr</note> τὰς
        τοιαύτας ἀκολασίας τυγχάνουσι τὰς διατριβὰς ποιούμενοι, πάντας αὐτοὺς ὄψεσθέ μοι διαφόρους
        ὄντας, καὶ πλεῖστα τούτους περὶ ἐμοῦ λογοποιοῦντας καὶ ψευδομένους. καίτοι δῆλον ὅτι, εἰ τῶν
        αὐτῶν ἐπεθυμοῦμεν, οὐκ ἂν τοιαύτην γνώμην εἶχον περὶ ἐμοῦ. <milestone unit="section" n="12"
        />ἔτι δʼ, ὦ βουλή, οὐδεὶς ἂν ἀποδεῖξαι περὶ ἐμοῦ δύναιτο οὔτε δίκην αἰσχρὰν οὔτε γραφὴν οὔτε
        εἰσαγγελίαν γεγενημένην· καίτοι ἑτέρους ὁρᾶτε πολλάκις εἰς τοιούτους ἀγῶνας καθεστηκότας.
        πρὸς τοίνυν τὰς στρατείας καὶ τοὺς κινδύνους τοὺς πρὸς τοὺς πολεμίους σκέψασθε οἷον ἐμαυτὸν
        παρέχω τῇ πόλει. <milestone unit="section" n="13"/>πρῶτον μὲν γάρ, ὅτε τὴν συμμαχίαν
        ἐποιήσασθε πρὸς <del>τοὺς</del><note resp="Loeb" anchored="true"><foreign xml:lang="grc"
            >τοὺς</foreign> del. *pertz</note> Βοιωτοὺς καὶ εἰς Ἁλίαρτον ἔδει βοηθεῖν, ὑπὸ
        Ὀρθοβούλου κατειλεγμένος ἱππεύειν, ἐπειδὴ πάντας ἑώρων τοῖς μὲν ἱππεύουσιν ἀσφάλειαν εἶναι
        δεῖν νομίζοντας, τοῖς δʼ ὁπλίταις κίνδυνον ἡγουμένους, ἑτέρων ἀναβάντων ἐπὶ τοὺς ἵππους
        ἀδοκιμάστων παρὰ τὸν νόμον ἐγὼ προσελθὼν ἔφην τῷ Ὀρθοβούλῳ ἐξαλεῖψαί με ἐκ τοῦ καταλόγου,
        ἡγούμενος αἰσχρὸν εἶναι τοῦ πλήθους μέλλοντος κινδυνεύειν ἄδειαν ἐμαυτῷ παρασκευάσαντα
        στρατεύεσθαι. καί μοι ἀνάβηθι, Ὀρθόβουλε. <quote n="*ma/rtures"
          ><title>Μάρτυρες</title></quote>
        <milestone unit="section" n="14"/><milestone unit="para" ed="P"/>συλλεγέντων τοίνυν τῶν
        δημοτῶν πρὸ τῆς ἐξόδου, εἰδὼς αὐτῶν ἐνίους πολίτας μὲν χρηστοὺς ὄντας καὶ προθύμους, ἐφοδίων
        δὲ ἀποροῦντας, εἶπον ὅτι χρὴ τοὺς ἔχοντας παρέχειν τὰ ἐπιτήδεια τοῖς ἀπόρως διακειμένοις.
        καὶ οὐ μόνον τοῦτο συνεβούλευον τοῖς ἄλλοις, ἀλλὰ καὶ αὐτὸς ἔδωκα δυοῖν ἀνδροῖν τριάκοντα
        δραχμὰς ἑκατέρῳ, οὐχ ὡς πολλὰ κεκτημένος, ἀλλʼ ἵνα παράδειγμα τοῦτο τοῖς ἄλλοις γένηται. καί
        μοι ἀνάβητε. <quote n="*ma/rtures"><title>Μάρτυρες</title></quote>
        <milestone unit="section" n="15"/><milestone unit="para" ed="P"/>μετὰ ταῦτα τοίνυν, ὦ βουλή,
        εἰς Κόρινθον ἐξόδου γενομένης καὶ πάντων προειδότων ὅτι δεήσει κινδυνεύειν, ἑτέρων
        ἀναδυομένων ἐγὼ διεπραξάμην ὥστε τῆς πρώτης τεταγμένος μάχεσθαι τοῖς πολεμίοις· καὶ μάλιστα
        τῆς ἡμετέρας φυλῆς δυστυχησάσης, καὶ πλείστων ἐναποθανόντων<note resp="Loeb" anchored="true"
            ><foreign xml:lang="grc">ἐναποθανόντων</foreign> Markland: <foreign xml:lang="grc"
            >ἐνθανόντων</foreign> MSS.</note> ὕστερος ἀνεχώρησα τοῦ σεμνοῦ Στειριῶς τοῦ πᾶσιν
        ἀνθρώποις δειλίαν ὠνειδικότος. <milestone unit="section" n="16"/>καὶ οὐ πολλαῖς ἡμέραις
        ὕστερον μετὰ ταῦτα ἐν Κορίνθῳ χωρίων ἰσχυρῶν κατειλημμένων, ὥστε τοὺς πολεμίους μὴ δύνασθαι
          παριέναι,<note resp="Loeb" anchored="true"><foreign xml:lang="grc">παριέναι</foreign>
          Herbst: <foreign xml:lang="grc">προσιέναι</foreign> MSS.</note> Ἀγησιλάου δʼ εἰς τὴν
        Βοιωτίαν ἐμβαλόντος ψηφισαμένων τῶν ἀρχόντων ἀποχωρίσαι τάξεις αἵτινες βοηθήσουσι,
        φοβουμένων ἁπάντων (εἰκότως, ὦ βουλή· δεινὸν γὰρ ἦν ἀγαπητῶς ὀλίγῳ πρότερον σεσωσμένους ἐφʼ
        ἕτερον κίνδυνον ἰέναι) προσελθὼν ἐγὼ τὸν ταξίαρχον ἐκέλευον ἀκληρωτὶ τὴν ἡμετέραν τάξιν
        πέμπειν. <milestone unit="section" n="17"/>ὥστʼ εἴ τινες ὑμῶν ὀργίζονται τοῖς τὰ μὲν τῆς
        πόλεως ἀξιοῦσι πράττειν, ἐκ δὲ τῶν κινδύνων ἀποδιδράσκουσιν, οὐκ ἂν δικαίως περὶ ἐμοῦ τὴν
        γνώμην ταύτην ἔχοιεν· οὐ γὰρ μόνον τὰ προσταττόμενα ταττόμενα ἐποίουν προθύμως, ἀλλὰ καὶ
        κινδυνεύειν ἐτόλμων. καὶ ταῦτʼ ἐποίουν οὐχ ὡς οὐ δεινὸν ἡγούμενος εἶναι Λακεδαιμονίοις
        μάχεσθαι, ἀλλʼ ἵνα, εἴ ποτε ἀδίκως εἰς κίνδυνον καθισταίμην, διὰ ταῦτα βελτίων ὑφʼ ὑμῶν
        νομιζόμενος ἁπάντων τῶν δικαίων τυγχάνοιμι. καί μοι ἀνάβητε τούτων μάρτυρες. <quote
          n="*ma/rtures"><title>Μάρτυρες</title></quote>
        <milestone unit="section" n="18"/><milestone unit="para" ed="P"/>τῶν τοίνυν ἄλλων στρατειῶν
        καὶ φρουρῶν οὐδεμιᾶς ἀπελείφθην πώποτε, ἀλλὰ πάντα τὸν χρόνον διατετέλεκα μετὰ τῶν πρώτων
        μὲν τὰς ἐξόδους ποιούμενος, μετὰ τῶν τελευταίων δὲ ἀναχωρῶν· καίτοι χρὴ τοὺς φιλοτίμως καὶ
        κοσμίως πολιτευομένους ἐκ τῶν τοιούτων σκοπεῖν, ἀλλʼ οὐκ εἴ τις κομᾷ,<note resp="Loeb"
          anchored="true"><foreign xml:lang="grc">κομᾷ</foreign> Hamaker: <foreign xml:lang="grc"
            >τολμᾷ</foreign> MSS.</note> διὰ τοῦτο μισεῖν· τὰ μὲν γὰρ τοιαῦτα ἐπιτηδεύματα οὔτε τοὺς
        ἰδιώτας οὔτε τὸ κοινὸν τῆς πόλεως βλάπτει, ἐκ δὲ τῶν κινδυνεύειν ἐθελόντων πρὸς τοὺς
        πολεμίους ἅπαντες ὑμεῖς ὠφελεῖσθε. <milestone unit="section" n="19"/>ὥστε οὐκ ἄξιον ἀπʼ
        ὄψεως, ὦ βουλή, οὔτε φιλεῖν οὔτε μισεῖν οὐδένα, ἀλλʼ ἐκ τῶν ἔργων σκοπεῖν· πολλοὶ μὲν γὰρ
        μικρὸν διαλεγόμενοι καὶ κοσμίως ἀμπεχόμενοι<note resp="Loeb" anchored="true"><foreign
            xml:lang="grc">ἀμπεχόμενοι</foreign> Dobree: <foreign xml:lang="grc"
            >ἀπερχόμενοι</foreign> MSS.</note> μεγάλων κακῶν αἴτιοι γεγόνασιν, ἕτεροι δὲ τῶν
        τοιούτων ἀμελοῦντες πολλὰ κἀγαθὰ ὑμᾶς εἰσιν εἰργασμένοι. <milestone unit="section" n="20"
          /><milestone unit="para" ed="P"/>ἤδη δέ τινων ᾐσθόμην, ὦ βουλή, καὶ διὰ ταῦτα ἀχθομένων
        μοι, ὅτι νεώτερος ὢν ἐπεχείρησα λέγειν ἐν τῷ δήμῳ. ἐγὼ δὲ τὸ μὲν πρῶτον ἠναγκάσθην ὑπὲρ τῶν
        ἐμαυτοῦ πραγμάτων δημηγορῆσαι, ἔπειτα μέντοι καὶ ἐμαυτῷ δοκῶ φιλοτιμότερον διατεθῆναι τοῦ
        δέοντος, ἅμα μὲν τῶν προγόνων ἐνθυμούμενος, ὅτι οὐδὲν πέπαυνται τὰ<note resp="Loeb"
          anchored="true"><foreign xml:lang="grc">τὰ</foreign> Dobree: <foreign xml:lang="grc"
            >τῶν</foreign> MSS.</note> τῆς πόλεως πράττοντες <milestone unit="section" n="21"/>ἅμα
        δὲ ὑμᾶς ὁρῶν (τὰ γὰρ ἀληθῆ χρὴ λέγειν) τοὺς τοιούτους<note resp="Loeb" anchored="true"
            ><foreign xml:lang="grc">τοὺς τοιούτους</foreign> Francken: <foreign xml:lang="grc"
            >τούτους</foreign>.</note> μόνους <add>τινὸς</add><note resp="Loeb" anchored="true"
            ><foreign xml:lang="grc">τινὸς</foreign> add. Dobree</note> ἀξίους νομίζοντας εἶναι,
        ὥστε ὁρῶν ὑμᾶς ταύτην τὴν γνώμην ἔχοντας τίς οὐκ ἂν ἐπαρθείη πράττειν καὶ λέγειν ὑπὲρ τῆς
        πόλεως; ἔτι δὲ τί ἂν τοῖς τοιούτοις ἄχθοισθε; οὐ γὰρ ἕτεροι περὶ αὐτῶν κριταί εἰσιν, ἀλλʼ
        ὑμεῖς.</p>

    </body>
  </text>
</TEI>

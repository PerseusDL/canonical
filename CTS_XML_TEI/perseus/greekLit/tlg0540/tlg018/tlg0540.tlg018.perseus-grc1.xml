<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>On The Property Of The Brother Of Nicias: Peroration </title>
        <author>Lysias</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>


      <sourceDesc>
        <biblStruct>
          <monogr>
            <author>Lysias</author>
            <title>Lysias with an English translation by W.R.M. Lamb, M.A.</title>

            <imprint>
              <publisher>Cambridge, MA, Harvard University Press; London, William Heinemann
                Ltd.</publisher>
              <date>1930</date>
            </imprint>
          </monogr>
        </biblStruct>
      </sourceDesc>

    </fileDesc>
    <encodingDesc>
      <refsDecl>
        <refState unit="speech"/>
        <refState unit="section"/>
      </refsDecl>
    </encodingDesc>
    <profileDesc>
      <langUsage>
        <language usage="100" ident="greek">Greek </language>
        <language ident="en">English </language>
      </langUsage>
    </profileDesc>
    <revisionDesc>
      <!--
<change><date>2/92</date><respStmt><name>wmerrill</name><resp>(n/a)</resp></respStmt><item>revise markup</item></change>
<change><date>6/92</date><respStmt><name>wmerrill</name><resp>(n/a)</resp></respStmt><item>checkmark</item></change>
<change>
<date>7/92</date><respStmt><name>das</name><resp>(n/a)</resp></respStmt><item>fixed typos and incorrect section breaks</item>
</change>
<change>
<date>10/92</date><respStmt><name>das</name><resp>(n/a)</resp></respStmt><item>changed the TITLE to HEAD tags; combined the two Lysias files</item>
</change>
<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>
  </teiHeader>
  <text xml:lang="grc">
    <body>
      <p>
        <milestone unit="part" n="Intro"/>
        <milestone unit="part" n="Narr"/>
        <milestone unit="section" n="1"/><milestone unit="para" ed="P"/>ἐνθυμήθητε τοίνυν, ὦ ἄνδρες
        δικασταί, οἷοί<note resp="Loeb" anchored="true"><foreign xml:lang="grc">οῖοί</foreign>
          Bekker: <foreign xml:lang="grc">οἱ</foreign> MSS.</note> τινες ὄντες πολῖται καὶ αὐτοὶ καὶ
        ὧν προσήκοντες ἀδικούμενοι ἀξιοῦμεν ἐλεεῖσθαι ὑφʼ ὑμῶν καὶ τῶν δικαίων τυγχάνειν· οὐ γὰρ
        μόνον περὶ τῆς οὐσίας ἀγωνιζόμεθα, ἀλλὰ καὶ περὶ τῆς πολιτείας, εἰ χρὴ δημοκρατουμένης τῆς
        πόλεως ἡμῖν μετεῖναι. πρῶτον μὲν οὖν περὶ Νικίου τοῦ ἡμετέρου θείου ἀναμνήσθητε. <milestone
          unit="section" n="2"/> ἐκεῖνος γὰρ ὅσα μὲν τῇ ἑαυτοῦ γνώμῃ χρώμενος ὑπὲρ τοῦ ὑμετέρου
        ἔπραξε, πανταχοῦ φανήσεται πολλῶν μὲν καὶ<note resp="Loeb" anchored="true"><foreign
            xml:lang="grc">καὶ</foreign> Galen: <foreign xml:lang="grc">ἰδία</foreign> MSS.</note>
        ἀγαθῶν αἴτιος τῇ πόλει γεγενημένος, πλεῖστα δὲ καὶ μέγιστα κακὰ τοὺς πολεμίους εἰργασμένος·
        ὅσα δὲ οὐ βουλόμενος ἀλλʼ ἄκων ἠναγκάσθη ποιῆσαι, τῶν μὲν κακῶν οὐκ ἐλάχιστον αὐτὸς μετέσχε
        μέρος, τὴν δʼ αἰτίαν τῆς συμφορᾶς οἱ πείσαντες ὑμᾶς δικαίως ἂν ἔχοιεν, <milestone
          unit="section" n="3"/> ἐπεὶ τήν γε πρὸς ὑμᾶς εὔνοιαν καὶ τὴν ἀρετὴν <add>τὴν</add><note
          resp="Loeb" anchored="true"><foreign xml:lang="grc">τὴν</foreign> add. Sauppe.</note>
        αὑτοῦ ἐν ταῖς εὐτυχίαις ταῖς ὑμετέραις καὶ ταῖς δυστυχίαις ταῖς τῶν ἐχθρῶν ἐπεδείξατο<note
          resp="Loeb" anchored="true"><foreign xml:lang="grc">ἐπεδείξατο</foreign> Reiske: <foreign
            xml:lang="grc">ἐπέδειξα, ἐπέδειξε</foreign> MSS.</note>· στρατηγῶν γὰρ πολλὰς μὲν πόλεις
        εἷλε, πολλὰ δὲ καὶ καλὰ κατὰ τῶν πολεμίων ἔστησε τρόπαια, ὧν καθʼ ἓν ἕκατον πολὺ ἂν ἔργον
        εἴη λέγειν. <milestone unit="section" n="4"/> Εὐκράτης τοίνυν, ἀδελφὸς μὲν ὢν ἐκεῖνον, πατὴρ
        δʼ ἐμός, ἤδη τῆς τελευταίας ναυμαχίας γεγενημένης φανερὰν ἐπεδείξατο τὴν εὔνοιαν ἣν εἶχε
        περὶ τὸ πλῆθος τὸ ὑμέτερον· ἡττημένων γὰρ ἐν <add>τῇ</add><note resp="Loeb" anchored="true"
            ><foreign xml:lang="grc">τῇ</foreign> add. Reiske.</note> ναυμαχίᾳ στρατηγὸς ὑφʼ ὑμῶν
        ᾑρημένος καὶ παρακαλούμενος μετέχειν τῆς ὀλιγαρχίας ὑπὸ τῶν ἐπιβουλευόντων τῷ πλήθει,
          <milestone unit="section" n="5"/> οὐκ ἠθέλησεν αὐτοῖς πείθεσθαι, ἐν τοιούτῳ καιρῷ ληφθεὶς
        ἐν ᾧ οἱ πλεῖστοι τῶν ἀνθρώπων καὶ μεταβάλλονται πρὸς τὰ παρόντα καὶ ταῖς τύχαις ἐίκουσι,
        δυστυχοῦντος τοῦ δήμου, οὐκ ἀπελαυνόμενος τῆς πολιτείας οὐδʼ ἰδίας ἔχθρας ὑπαρχούσης πρὸς
        ἄρξειν μέλλοντας, ἀλλʼ ἐξὸν αὐτῷ καὶ τῶν τριάκοντα γενέσθαι καὶ μηδενὸς ἔλαττον δύνασθαι,
        μᾶλλον εἵλετο πράττων ὑπὲρ τῆς ὑμετέρας σωτηρίας ἀπολέσθαι ἢ ἐπιδεῖν <add>τὰ</add><note
          resp="Loeb" anchored="true"><foreign xml:lang="grc">τὰ</foreign> add. Markland.</note>
        τείχη καθαιρούμενα καὶ τὰς ναῦς τοῖς πολεμίοις παραδιδομένας καὶ τὸ ὑμέτερον πλῆθος
        καταδεδουλωμένον. <milestone unit="section" n="6"/> καὶ οὐ πολλῷ χρόνῳ ὕστερον Νικήρατος,
        ἀνεψιὸς ὢν ἐμὸς καὶ ὑὸς Νικίου, εὔνους ὢν τῷ ὑμετέρῳ πλήθει, συλληφθεὶς ὑπὸ τῶν τριάκοντα
        ἀπέθανεν, οὔτε γένει οὔτε οὐσίᾳ οὔθʼ ἡλικίᾳ δοκῶν ἀνάξιος εἶναι τῆς πολιτείας μετασχεῖν·
        ἀλλὰ τοιαῦτα ἐνομίζετο<note resp="Loeb" anchored="true"><foreign xml:lang="grc"
            >ἐνομίζετο</foreign> Baiter: <foreign xml:lang="grc">ἐνόμιζε</foreign> MSS.</note> τὰ
        ὑπάρχοντα αὐτῷ πρὸς τὸ ὑμέτερον πλῆθος εἶναι καὶ διὰ τοὺς προγόνους καὶ αὐτόν, ὥστε οὐκ ἄν
        ποθʼ ἑτέρας ἐπιθυμῆσαι πολιτείας. <milestone unit="section" n="7"/> συνῄδεσαν γὰρ ἅπασιν
        αὐτοῖς ὑπὸ τῆς πόλεως<note resp="Loeb" anchored="true"><foreign xml:lang="grc"
            >πόλεως</foreign> Dobree: <foreign xml:lang="grc">πολιτείας</foreign> MSS.</note>
        τιμωμένοις, καὶ πολλαχοῦ μὲν ὑπὲρ ὑμῶν κεκινδυνευκόσι, μεγάλας δʼ εἰσφορὰς εἰσενηνοχόσι καὶ
        λελῃτουργηκόσι κάλλιστα, καὶ τῶν ἄλλων οὐδενὸς πώποτʼ ἀποστᾶσιν ὧν ἡ πόλις αὐτοῖς
        προσέταξεν, ἀλλὰ προθύμως λῃτουργοῦσι. <milestone unit="section" n="8"/> καίτοι τίνες ἂν
        ἡμῶν εἴησαν δυστυχέστεροι, εἰ ἐν μὲν τῇ ὀλιγαρχίᾳ ἀποθνῄσκοιμεν εὖνοι ὄντες τῷ πλήθει, ἐν δὲ
        τῇ δημοκρατίᾳ ὡς κακόνοι<note resp="Loeb" anchored="true"><foreign xml:lang="grc"
            >κακόνοι</foreign> Markland: <foreign xml:lang="grc">κακοὶ</foreign> MSS.</note> ὄντες
        τῷ πλήθει ἀποστεροίμεθα τῶν ὄντων; <milestone unit="section" n="9"/> καὶ μὲν δή, ὦ ἄνδρες
        δικασταί, καὶ Διόγνητος διαβληθεὶς μὲν ὑπὸ τῶν συκοφαντῶν φεύγων ὤχετο, μετʼ ὀλίγων δὲ τῶν
        ἐκπεπτωκότων οὔτʼ ἐπὶ τὴν πόλιν ἐστρατεύσατο οὔτʼ εἰς Δεκέλειαν ἀφίκετο· οὐδʼ ἔστιν ὅτου
        κακοῦ αἴτιος οὔτε φεύγων οὔτε κατελθὼν τῷ ὑμετέρῳ πλήθει γεγένηται, ἀλλʼ εἰς τοῦτʼ ἀρετῆς
        ἦλθεν ὥστε μᾶλλον ὠργίζετο τοῖς εἰς ὑμᾶς ἡμαρτηκόσιν ἢ τοῖς αὐτῷ τῆς καθόδου αἰτίοις
        γεγενημένοις <add>χάριν ᾔδει</add>.<note resp="Loeb" anchored="true"><foreign xml:lang="grc"
            >χάριν ἤδει</foreign> add. Cobet.</note>
        <milestone unit="section" n="10"/> καὶ ἀρχὴν μὲν οὐδεμίαν ἦρξεν ἐν τῇ ὀλιγαρχίᾳ· ἐπειδὴ δὲ
        τάχιστα ἦλθον εἰς τὴν Ἀκαδήμειαν Λακεδαιμόνιοι καὶ Παυσανίας, λαβὼν τὸν Νικηράτου καὶ ἡμᾶς
        παῖδας ὄντας, ἐκεῖνον μὲν κατέθηκεν ἐπὶ τοῖς γόνασι τοῖς Παυσανίου, ἡμᾶς δὲ παραστησάμενος
        ἔλεγε πρὸς ἐκεῖνον καὶ τοὺς ἄλλους τοὺς παρόντας ὅσα εἴημεν πεπονθότες καὶ οἵαις τύχαις
        κεχρημένοι, καὶ ἠξίου Παυσανίαν βοηθῆσαι καὶ διὰ τὴν φιλίαν καὶ διὰ τὴν ξενίαν τὴν
        ὑπάρχουσαν, καὶ τιμωρὸν γενέσθαι τῶν εἰς ἡμᾶς ἡμαρτηκότων. <milestone unit="section" n="11"
        /> ὅθεν Παυσανίας ἤρξατο εὔνους εἶναι τῷ δήμῳ, παράδειγμα ποιούμενος πρὸς τοὺς ἄλλους
        Λακεδαιμονίους τὰς ἡμετέρας συμφορὰς τῆς τῶν τριάκοντα πονηρίας· δῆλον γὰρ ἅπασι τοῖς
        ἐλθοῦσι Πελοποννησίων ἐγεγένητο, ὅτι οὐ τοὺς πονηροτάτους τῶν πολιτῶν ἀπέκτεινον, ἀλλʼ οἷς
        μάλιστα προσῆκον καὶ διὰ γένος καὶ διὰ πλοῦτον καὶ διὰ τὴν ἄλλην ἀρετὴν τιμᾶσθαι. <milestone
          unit="section" n="12"/> οὕτω δʼ ἠλεούμεθα καὶ πᾶσι δεινὰ ἐδοκοῦμεν πεπονθέναι, ὥστε
        Παυσανίας τὰ μὲν παρὰ τῶν τριάκοντα ξένια οὐκ ἠθέλησε λαβεῖν, τὰ δὲ παρʼ ἡμῶν ἐδέξατο.
        καίτοι δεινόν, ὦ ἄνδρες δικασταί, ὑπὸ μὲν τῶν πολεμίων παῖδας ἡμᾶς ὄντας ἐλεεῖσθαι, οἳ τῇ
        ὀλιγαρχία βοηθήσοντες ἦλθον, ὑπὸ δʼ ὑμῶν, ὦ ἄνδρες δικασταί, τοιούτους γεγενημένους τῶν
        ὄντων ἀποστερεῖσθαι, ὧν οἱ πατέρες ὑπὲρ τῆς δημοκρατίας ἀπέθανον. <milestone unit="part"
          n="Proof"/><milestone unit="section" n="13"/><milestone unit="para" ed="P"/>εὖ δʼ οἶδʼ, ὦ
        ἄνδρες δικασταί, ὅτι περὶ πλείστου ἂν ποιήσαιτο Πολίοχος τοῦτον τὸν ἀγῶνα κατορθῶσαι,
        ἡγούμενος αὑτῷ καλὴν εἶναι τὴν ἐπίδειξιν<note resp="Loeb" anchored="true"><foreign
            xml:lang="grc">ἐπίδειξιν</foreign> Dobree: <foreign xml:lang="grc">ἀπόδειξιν</foreign>
          MSS.</note> καὶ πρὸς τοὺς πολίτας καὶ τοὺς ξένους, ὅτι Ἀθήνῃσι τοσοῦτον δύναται, ὥσθʼ ὑμᾶς
        τοὺς αὐτούς, περὶ ὧν ὅρκους ὀμωμόκατε, ὑμῖν αὐτοῖς τὰ ἐναντία ποιεῖν ψηφίζεσθαι. <milestone
          unit="section" n="14"/> πάντες γὰρ εἴσονται ὅτι τότε μὲν χιλίαις δραχμαῖς ἐζημιώσατε<note
          resp="Loeb" anchored="true"><foreign xml:lang="grc">ἐζημιώσατε</foreign> Markland:<foreign
            xml:lang="grc">ἐζημίωσε</foreign> MSS.</note> τὸν βουλόμενον τὴν ἡμετέραν γῆν δημοσίαν
        ποιῆσαι, νυνὶ δὲ κελεύων δημεῦσαι νενίκηκε, καὶ περὶ τούτων δὴ ἀμφοτέρων Ἀθηναῖοι, παρὰ
          νόμον<note resp="Loeb" anchored="true"><foreign xml:lang="grc">παρὰ νόμον</foreign>
          Taylor: <foreign xml:lang="grc">παρανόμων</foreign> MSS.</note> φεύγοντος τοῦ αὐτοῦ
        ἀνδρός, <milestone unit="section" n="15"/> τἀναντία σφίσιν αὐτοῖς ἐψηφίσαντο. οὐκ οὖν
        αἰσχρόν, εἰ ἃ μὲν Λακεδαιμονίοις συνέθεσθε βεβαιώσετε, ἃ δὲ αὑτοῖς ἐψηφίσασθε οὕτω ῥᾳδίως
        διαλύσετε, καὶ τὰς μὲν πρὸς ἐκείνους συνθήκας κυρίας ποιήσετε, τὰς δὲ πρὸς αὑτοὺς ἀκύρους;
        καὶ τοῖς μὲν ἄλλοις Ἕλλησιν ὀργίζεσθε,<note resp="Loeb" anchored="true"><foreign
            xml:lang="grc">ὀργιζεσθε</foreign> Cobet: <foreign xml:lang="grc">ὀργζοισθε</foreign>
          MSS.</note> εἴ τις Λακεδαιμονίους ὑμῶν περὶ πλείονος ποιεῖται, ὑμεῖς δʼ αὐτοὶ φανήσεσθε
        πιστότερον πρὸς ἐκείνους ἢ πρὸς ὑμᾶς αὐτοὺς διακείμενοι; <milestone unit="section" n="16"/>
        ἄξιον δὲ μάλιστʼ ἀγανακτῆσαι<note resp="Loeb" anchored="true">ma/list' a)ganakth=sai Dobree:
          ma/lista fqonh=sai MSS.</note> ὅτι οὕτως ἤδη οἱ τὰ τῆς πόλεως πράττοντες διάκεινται, ὥστʼ
        οὐχ ὅ τι ἂν τῇ πόλει βέλτιστον ᾖ, τοῦτο οἱ ῥήτορες λέγουσιν, ἀλλʼ ἀφʼ ὧν ἂν αὐτοὶ κερδαίνειν
        μέλλωσι, ταῦτα ὑμεῖς ψηφίζεσθε. <milestone unit="section" n="17"/> καὶ εἰ μὲν τῷ ὑμετέρῳ
        πλήθει συνέφερε τοὺς μὲν ἔχειν τὰ αὑτῶν, τῶν δὲ ἀδίκως δεδημεῦσθαι τὴν οὐσίαν, εἰκότως ἂν
        ἠμελεῖτε τῶν ὑφʼ ἡμῶν λεγομένων· νυνὶ δὲ πάντες ἂν ὁμολογήσαιτε ὁμόνοιαν <add>μὲν</add><note
          resp="Loeb" anchored="true"><foreign xml:lang="grc">μὲν</foreign> add. Bekker.</note>
        μέγιστον ἀγαθὸν εἶναι πόλει, στάσιν δὲ πάντῶν κακῶν αἰτίαν, διαφέρεσθαι δὲ πρὸς ἀλλήλους ἐκ
        τῶν τοιούτων μάλιστʼ, ἐὰν οἱ μὲν τῶν ἀλλοτρίων ἐπιθυμῶσιν, οἱ δʼ ἐκ τῶν ὄντων ἐκπίπτωσι.
          <milestone unit="section" n="18"/> καὶ ταῦθʼ ὑμεῖς ἔγνωτε νεωστὶ κατελθόντες, ὀρθῶς
        βουλευόμενοι· ἔτι γὰρ ἐμέμνησθε τῶν γεγενημένων συμφορῶν, καὶ τοῖς θεοῖς εἰς ὁμόνοιαν
        ηὔχεσθε καταστῆναι τὴν πόλιν μᾶλλον ἢ ἐπὶ τιμωρίαν τῶν παρεληλυθότων τραπομένων<note
          resp="Loeb" anchored="true"><foreign xml:lang="grc">τραπομένων</foreign> Hude: <foreign
            xml:lang="grc">τραπόμενοι</foreign> MSS.</note> τὴν μὲν πόλιν στασιάσαι, τοὺς δὲ
        λέγοντας ταχέως πλουτῆσαι. <milestone unit="section" n="19"/> καίτοι πλείων συγγνώμη
        μνησικακεῖν νεωστὶ κατεληλυθόσιν, ἔτι τῆς ὀργῆς οὔσης προσφάτου, ἢ τοσούτῳ χρόνῳ ὕστερον ἐπὶ
        τιμωρίαν τῶν παρεληλυθότων τραπέσθαι, ὑπὸ τοιούτων πεισθέντας οἳ ἐν ἄστει μείναντες
          ταύτην<note resp="Loeb" anchored="true"><foreign xml:lang="grc">ταύτην</foreign> Taylor:
            <foreign xml:lang="grc">αὐτὴν</foreign> MSS.</note> ὑμῖν οἴονται διδόναι πίστιν τῆς
        αὑτῶν εὐνοίας, ἑτέρους κακοὺς ποιοῦντες, ἀλλʼ οὐ σφᾶς αὐτοὺς χρηστοὺς παρέχοντες, καὶ νυνὶ
        τῶν τῆς πόλεως εὐτυχιῶν ἀπολαύοντες, ἀλλʼ οὐ πρότερον τῶν ὑμετέρων κινδύνων μετέχοντες.
          <milestone unit="section" n="20"/><milestone unit="para" ed="P"/>καὶ εἰ μὲν ἑωρᾶτε, ὦ
        ἄνδρες δικασταί, σῳζόμενα τῇ πόλει τὰ ὑπὸ τούτων δημευόμενα, συγγνώμην ἂν εἴχομεν· νῦν δʼ
        ἐπίστασθε ὅτι τὰ μὲν αὐτῶν ὑπὸ τούτων ἀφανίζεται, τὰ δὲ πολλοῦ ἄξια ὄντα ὀλίγου πιπράσκεται.
        ἐὰν δʼ ἐμοὶ πείθησθε, οὐκ ἐλάττω ἀπʼ αὐτῶν ὑμεῖς ὠφεληθήσεσθε ἢ ἡμεῖς οἱ κεκτημένοι,
          <milestone unit="section" n="21"/> ἐπεὶ καὶ νυνὶ Διόμνηστος καὶ ἐγὼ καὶ ὁ ἀδελφός ἐκ μιᾶς
        οἰκίας τρεῖς ὄντες τριηραρχοῦμεν, καὶ ὅταν ἡ πόλις δέηται χρημάτων, ἀπὸ τούτων ὑμῖν
        εἰσφέρομεν. ὡς οὖν ἡμῶν ταύτῃ τῇ γνώμῃ χρωμένων, καὶ τῶν προγόνων τῶν ἡμετέρων τοιούτων
        γεγενημένων, <milestone unit="section" n="22"/> φείδεσθε ἡμῶν. οὐδὲν γὰρ ἂν ἡμᾶς κωλύοι, ὦ
        ἄνδρες δικασταί, ἀθλιωτάτους<note resp="Loeb" anchored="true"><foreign xml:lang="grc"
            >ἀθλιωτάτους</foreign> Stephanus: <foreign xml:lang="grc">ἀθλιοθεάτους</foreign>
          MSS.</note> εἶναι, ἐπὶ μὲν τῶν τριάκοντα ὀρφανοὺς καταλειφθέντας, ἐν δὲ τῇ δημοκρατίᾳ τῶν
        ὄντων ἐστερημένους, οἷς ἡ τύχη παρέδωκεν ὥστʼ ἔτι ἡμᾶς παῖδας ὄντας ἐπὶ τὴν Παυσανίου σκηνὴν
        ἐλθόντας βοηθῆσαι τῷ πλήθει. καὶ τοιούτων ἡμῖν ὑπαρχόντων εἰς τίνας ἂν ἐβουλήθημεν δικαστὰς
        καταφυγεῖν; <milestone unit="section" n="23"/> οὐκ εἰς τοὺς οὕτω πολιτευομένους, ὑπὲρ ἧς
          πολιτείας<note resp="Loeb" anchored="true"><foreign xml:lang="grc">η?̔͂ς
            πολιτεία</foreign> Taylor : <foreign xml:lang="grc">τῆς πολιτείας ἧς
          μσς</foreign></note> καὶ ὁ πατὴρ καὶ οἱ προσήκοντες ἡμῖν ἀπέθανον; νῦν τοίνυν ταύτην ἀνθʼ
        ἁπάντων ἀπαιτοῦμεν ὑμᾶς τὴν χάριν, μὴ περιιδεῖν ἡμᾶς ἀπόρως διατεθέντας μηδʼ ἐνδεεῖς τῶν
        ἐπιτηδείων γενομένους, μηδὲ τὴν τῶν προγόνων εὐδαιμονίαν καταλῦσαι, ἀλλὰ πολὺ μᾶλλον
        παράδειγμα ποιῆσαι τοῖς βουλομένοις τὴν πόλιν εὖ ποιεῖν, οἴων ὑμῶν ἐν τοῖς κινδύνοις
        τεύξονται. <milestone unit="part" n="Concl"/><milestone unit="section" n="24"/><milestone
          unit="para" ed="P"/>οὐκ ἔχω, ὦ ἄνδρες δικασταί, οὕστινας δεησομένους ὑπὲρ ἡμῶν
        ἀναβιβάσομαι· τῶν γὰρ προσηκόντων οἱ μὲν ἄνδρας ἀγαθοὺς αὑτοὺς παρασχόντες καὶ μεγάλην τὴν
        πόλιν ποιοῦντες ἐν τῷ πολέμῳ τεθνᾶσιν, οἱ δʼ ὑπὲρ τῆς δημοκρατίας καὶ <milestone
          unit="section" n="25"/> τῆς ὑμετέρας ἐλευθερίας ὑπὸ τῶν τριάκοντα κώνειον πιόντες, ὥστε
        τῆς ἐρημίας ἡμετέρας αἴτιαι γεγόνασιν αἵ τε τῶν προσηκόντων ἀρεταὶ καὶ αἱ τῆς πόλεως
        συμφοραί. ὧν ἄξιον ὑμᾶς ἐνθυμηθέντας προθύμως ἡμῖν βοηθῆσαι, ἡγησαμένους τούτους ἂν ἐν
        δημοκρατία δικαίως εὖ πάσχειν ὑφʼ ὑμῶν, οἵπερ ἐν ὀλιγαρχίᾳ τῶν συμφορῶν μετέσχον τὸ μέρος.
          <milestone unit="section" n="26"/> ἀξιῶ δὲ καὶ τούτους τοὺς συνδίκους εὔνους ἡμῖν εἶναι,
        ἐκείνου τοῦ χρόνου μνησθέντας, ὅτʼ ἐκ τῆς πατρίδος ἐκπεπτωκότες καὶ τὰς οὐσίας ἀπολωλεκότες
        ἄνδρας ἀρίστους ἐνομίζετʼ εἶναι τοὺς ὑπὲρ ὑμῶν ἀποθνῄσκοντας, καὶ τοῖς θεοῖς ηὔχεσθε
        δυνηθῆναι χάριν τοῖς ἐξ ἐκείνων ἀποδοῦναι. <milestone unit="section" n="27"/> ἡμεῖς τοίνυν,
        ὑεῖς ὄντες καὶ συγγενεῖς τῶν ὑπὲρ τῆς ἐλευθερίας προκεκινδυνευκότων, ἀπαιτοῦμεν ὑμᾶς νυνὶ
        ταύτην τὴν χάριν, καὶ ἀξιοῦμεν μὴ ἀδίκως ἡμᾶς ἀπολέσαι, ἀλλὰ πολὺ μᾶλλον βοηθεῖν τοῖς τῶν
        αὐτῶν μετασχοῦσι συμφορῶν. ἐγὼ μὲν οὖν καὶ δέομαι καὶ ἀντιβολῶ καὶ ἱκετεύω, καὶ τούτων παρʼ
        ὑμῶν τυγχάνειν ἀξιῶ· οὐ γὰρ περὶ μικρῶν κινδυνεύομεν, ἀλλὰ περὶ τῶν ὄντων ἁπάντων.</p>

    </body>
  </text>
</TEI>

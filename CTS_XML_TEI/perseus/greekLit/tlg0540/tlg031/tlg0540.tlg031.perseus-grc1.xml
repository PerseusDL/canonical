<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>Against Philon </title>
        <author>Lysias</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>


      <sourceDesc>
        <biblStruct>
          <monogr>
            <author>Lysias</author>
            <title>Lysias with an English translation by W.R.M. Lamb, M.A.</title>

            <imprint>
              <publisher>Cambridge, MA, Harvard University Press; London, William Heinemann
                Ltd.</publisher>
              <date>1930</date>
            </imprint>
          </monogr>
        </biblStruct>
      </sourceDesc>

    </fileDesc>
    <encodingDesc>
      <refsDecl>
        <refState unit="speech"/>
        <refState unit="section"/>
      </refsDecl>
    </encodingDesc>
    <profileDesc>
      <langUsage>
        <language usage="100" ident="greek">Greek </language>
        <language ident="en">English </language>
      </langUsage>
    </profileDesc>
    <revisionDesc>
      <!--
<change><date>2/92</date><respStmt><name>wmerrill</name><resp>(n/a)</resp></respStmt><item>revise markup</item></change>
<change><date>6/92</date><respStmt><name>wmerrill</name><resp>(n/a)</resp></respStmt><item>checkmark</item></change>
<change>
<date>7/92</date><respStmt><name>das</name><resp>(n/a)</resp></respStmt><item>fixed typos and incorrect section breaks</item>
</change>
<change>
<date>10/92</date><respStmt><name>das</name><resp>(n/a)</resp></respStmt><item>changed the TITLE to HEAD tags; combined the two Lysias files</item>
</change>
<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>
  </teiHeader>
  <text xml:lang="grc">
    <body>
      <p>
        <milestone unit="section" n="1"/><milestone unit="para" ed="P"/>ὤιμην μέν, ὦ βουλή, οὐκ ἄν
        ποτʼ εἰς τοῦτο τόλμης Φίλωνα ἀφικέσθαι, ὥστε ἐθελῆσαι εἰς<note resp="Loeb" anchored="true"
            ><foreign xml:lang="grc">εἰς</foreign> Cobet: <foreign xml:lang="grc">ὡς</foreign>
          MSS.</note> ὑμᾶς ἐλθεῖν δοκιμασθησόμενον· ἐπειδὴ δὲ οὐχ ἕν τι μόνον ἀλλὰ πολλὰ τολμηρός
        ἐστιν, ἐγὼ δὲ ὀμόσας <milestone unit="section" n="2"/> εἰσῆλθον εἰς τὸ βουλευτήριον<note
          resp="Loeb" anchored="true"><foreign xml:lang="grc">βουλευτήριον</foreign> Bekker:
            <foreign xml:lang="grc">δικαστήριον</foreign> MSS.</note> τὰ βέλτιστα βουλεύσειν<note
          resp="Loeb" anchored="true"><foreign xml:lang="grc">βουλεύσειν</foreign> Frohberger:
            <foreign xml:lang="grc">συμβουλεύσειν</foreign> MSS.</note> τῇ πόλει, ἔνεστί τε ἐν τῷ
        ὅρκῳ ἀποφανεῖν εἴ τίς τινα οἶδε τῶν λαχόντων ἀνεπιτήδειον ὄντα βουλεύειν, ἐγὼ τὴν κατὰ
        τουτουὶ Φίλωνος ποιήσομαι κατηγορίαν, οὐ μέντοι γε ἰδίαν ἔχθραν οὐδεμίαν μεταπορευόμενος,
        οὐδὲ τῷ δύνασθαι καὶ εἰωθέναι λέγειν ἐν ὑμῖν ἐπαρθείς, ἀλλὰ τῷ πλήθει τῶν ἁμαρτημάτων αὐτοῦ
        πιστεύων, καὶ τοῖς ὅρκοις οἷς ὤμοσα ἐμμένειν ἀξιῶν. <milestone unit="section" n="3"/>
        γνώσεσθε μὲν οὖν ὅτι οὐκ ἀπὸ ἴσης παρασκευῆς ἐγώ τε τοῦτον ἐλέγξω οἷός ἐστι, καὶ οὗτος
        ἐπεχείρησε πονηρὸς εἶναι· ὅμως <add>δʼ</add><note resp="Loeb" anchored="true"><foreign
            xml:lang="grc">δʼ</foreign> add. Markland.</note> εἴ τι ἐγὼ ἐλλείποιμι τῷ λόγῳ τῆς
        κατηγορίας, οὐκ ἂν δίκαιος εἴη οὗτος διὰ τοῦτο ὠφεληθῆναι, ἀλλὰ μᾶλλον, ὅ τι ἱκανῶς
        διδάξαιμι, <milestone unit="section" n="4"/> ἐκ τούτων ἀποδοκιμασθῆναι. ἐνδεῶς μὲν γὰρ διὰ
        τὴν ἀπειρίαν πάντων τῶν τούτῳ πεπραγμένων, ἱκανῶς δὲ διὰ τὴν περὶ αὐτὸν κακίαν εἰρηκὼς ἂν
        εἴην. ἀξιῶ δὲ καὶ ὑμῶν οἵτινες δυνατώτεροι ἐμοῦ εἰσι λέγειν,<note resp="Loeb"
          anchored="true"><foreign xml:lang="grc">λέγειν</foreign> Reiske: <foreign xml:lang="grc"
            >λόγῳ</foreign> MSS.</note> ἀποφῆναι μείζω ὄντα αὐτοῦ τὰ ἁμαρτήματα, καὶ ἐξ ἂν ἐγὼ
          ὑπολίπω,<note resp="Loeb" anchored="true"><foreign xml:lang="grc">ὑπολίπω</foreign>
          Hirschig: <foreign xml:lang="grc">ὑπολίπωμαι</foreign> MSS.</note> πάλιν αὐτοὺς περὶ ὧν
        ἴσασι κατηγορῆσαι Φίλωνος· οὐ γὰρ ἐκ τῶν ὑπʼ ἐμοῦ <add>μόνου</add><note resp="Loeb"
          anchored="true"><foreign xml:lang="grc">μόνου</foreign> add. Frohberger.</note> λεγομένων
        δεῖ ὑμᾶς περὶ αὐτοῦ ὁποῖός ἐστι σκέψασθαι. <milestone unit="section" n="5"/><milestone
          unit="para" ed="P"/>ἐγὼ γὰρ οὐκ ἄλλους τινάς φημι δίκαιον εἶναι βουλεύειν περὶ ἡμῶν, ἢ
        τοὺς πρὸς τῷ εἶναι πολίτας καὶ ἐπιθυμοῦντας τούτου. τούτοις μὲν γὰρ μεγάλα τὰ διαφέροντά
        ἐστιν εὖ τε πράττειν τὴν πόλιν τήνδε καὶ ἀνεπιτηδείως διὰ τὸ ἀναγκαῖον σφίσιν αὐτοῖς
        ἡγεῖσθαι εἶναι μετέχειν τὸ μέρος τῶν δεινῶν, <milestone unit="section" n="6"/> ὥσπερ καὶ τῶν
        ἀγαθῶν μετέχουσι· ὅσοι δὲ φύσει μὲν πολῖταί εἰσι, γνώμῃ δὲ χρῶνται ὡς πᾶσα γῆ πατρὶς αὐτοῖς
        ἐστιν ἐν ᾗ ἂν τὰ ἐπιτήδεια ἔχωσιν, οὗτοι δῆλοί εἰσιν ὅτι κἂν<note resp="Loeb"
          anchored="true"><foreign xml:lang="grc">κἂν</foreign> Dryander: <foreign xml:lang="grc"
            >ἂν</foreign> MSS.</note> παρέντες τὸ τῆς πόλεως κοινὸν ἀγαθὸν ἐπὶ τὸ ἑαυτῶν ἴδιον
        κέρδος ἔλθοιεν διὰ τὸ μὴ τὴν πόλιν ἀλλὰ τὴν οὐσίαν πατρίδα ἑαυτοῖς ἡγεῖσθαι. <milestone
          unit="section" n="7"/> ἐγὼ τοίνυν ἀποφανῶ Φίλωνα τουτονὶ περὶ πλείονος ποιησάμενον τὴν
        ἰδίαν ἀσφάλειαν ἢ τὸν κοινὸν τῆς πόλεως κίνδυνον, καὶ ἡγησάμενον κρεῖττον εἶναι αὐτὸν
        ἀκινδύνως τὸν βίον διάγειν ἢ τὴν πόλιν σῴζειν ὁμοίως τοῖς ἄλλοις πολίταις κινδυνεύοντα.
          <milestone unit="section" n="8"/><milestone unit="para" ed="P"/>οὗτος γάρ, ὦ βουλή, ὅτε ἡ
        συμφορὰ τῇ πόλει ἦν (ἧς ἐγώ, καθʼ ὅσον ἀναγκάζομαι, κατὰ τοσοῦτον μέμνημαι), ἐκκεκηρυγμένος
        ἐκ τοῦ ἄστεως ὑπὸ τῶν τριάκοντα μετὰ τοῦ ἄλλου πλήθους τῶν πολιτῶν τέως μὲν ᾤκει ἐν ἀγρῷ,
        ἐπειδὴ δὲ οἱ ἀπὸ Φυλῆς κατῆλθον εἰς τὸν Πειραιᾶ, καὶ οὐ μόνον οἱ ἐκ τῶν ἀγρῶν ἀλλὰ καὶ οἱ ἐκ
        τῆς ὑπερορίας οἱ μὲν εἰς τὸ ἄστυ οἱ δʼ εἰς τὸν Πειραιᾶ συνελέγοντο, καὶ καθʼ ὅσον ἕκαστος
        οἷός τʼ ἦν, κατὰ τοσοῦτον ἐβοήθει τῇ πατρίδι, τὰ ἐναντία ἅπασι τοῖς ἄλλοις <milestone
          unit="section" n="9"/> πολίταις ἐποίησε· συσκευασάμενος γὰρ τὰ ἑαυτοῦ ἐνθένδε<note
          resp="Loeb" anchored="true"><foreign xml:lang="grc">ἐνθένδε</foreign> Bekker: <foreign
            xml:lang="grc">ἐνθάδε</foreign> MSS.</note> εἰς τὴν ὑπερορίαν ἐξῴκησε, καὶ ἐν Ὠρωπῷ
        μετοίκιον κατατιθεὶς ἐπὶ προστάτου ᾤκει, βουληθεὶς παρʼ ἐκείνοις μετοικεῖν μᾶλλον ἢ μεθʼ
        ἡμῶν πολίτης εἶναι. οὐ τοίνυν οὐδʼ ὥσπερ ἔνιοί τινες τῶν πολιτῶν μετεβάλοντο, ἐπειδὴ ἑώρων
        τοὺς ἀπὸ Φυλῆς ἐν οἷς ἔπραττον εὐτυχοῦντας, οὐδὲ τούτων τι τῶν εὐτυχημάτων ἠξίωσε μετασχεῖν,
        ἐπὶ κατειργασμένοις μᾶλλον ἐλθεῖν βουλόμενος ἢ συγκατελθεῖν κατεργασάμενός τι τῶν τῇ κοινῇ
        πολιτείᾳ συμφερόντων· οὐ γὰρ<note resp="Loeb" anchored="true"><foreign xml:lang="grc">οὐ
            γὰρ</foreign> Weidner: <foreign xml:lang="grc">οὐδʼ</foreign> MSS.</note> ἦλθεν εἰς τὸν
        Πειραιᾶ, οὐδʼ ἔστιν ὅπου ἑαυτὸν ὑμῖν τάξαι παρέσχεν. <milestone unit="section" n="10"/>
          καίτοιγε<note resp="Loeb" anchored="true"><foreign xml:lang="grc">καίτοιγε</foreign>
          Scheibe: <foreign xml:lang="grc">καὶ γὰρ</foreign>.</note> ὅστις εὐτυχοῦντας ὁρῶν
          ἡμᾶς<note resp="Loeb" anchored="true"><foreign xml:lang="grc">ἡμᾶς</foreign> Taylor:
            <foreign xml:lang="grc">ὑμᾶς</foreign> MSS.</note> ἐτόλμα προδιδόναι, τί ποτε ὡς μὴ
        ἐβουλόμεθά γε πράττοντας ἐποίησεν ἄν; ὅσοι μὲν τοίνυν διὰ συμφορὰς ἰδίας οὐ μετέσχον τῶν
        τότε γενομένων τῇ πόλει κινδύνων, συγγνώμης τινὸς ἄξιοί εἰσι τυχεῖν· οὐδενὶ γὰρ οὐδὲν
        ἑκούσιον <milestone unit="section" n="11"/> δυστύχημα γίγνεται· ὅσοι δὲ γνώμῃ τοῦτο ἔπραξαν,
        οὐδεμιᾶς συγγνώμης ἄξιοί εἰσιν· οὐ γὰρ διὰ δυστυχίαν ἀλλὰ διʼ ἐπιβουλὴν ἐποίησαν αὐτό.
        καθέστηκε δέ τι ἔθος δίκαιον πᾶσιν ἀνθρώποις τῶν αὐτῶν ἀδικημάτων μάλιστα ὀργίζεσθαι τοῖς
        μάλιστα δυναμένοις μὴ ἀδικεῖν, τοῖς δὲ πένησιν ἢ ἀδυνάτοις τῷ σώματι συγγνώμην ἔχειν διὰ τὸ
        ἡγεῖσθαι ἄκοντας αὐτοὺς ἁμαρτάνειν. <milestone unit="section" n="12"/> οὗτος τοίνυν οὐδεμιᾶς
        συγγνώμης ἄξιός ἐστι τυχεῖν· οὔτε γὰρ τῷ σώματι ἀδύνατος ἦν ταλαιπωρεῖν, ὡς καὶ ὑμεῖς ὁρᾶτε,
        οὔτε τῇ οὐσίᾳ ἄπορος λῃτουργεῖν, ὡς ἐγὼ ἀποδείξω. ὅστις οὖν ὅσον δυνατὸς ἦν ὠφελεῖν,
        τοσοῦτον κακὸς ἦν, πῶς οὐκ ἂν εἰκότως ὑπὸ πάντων ὑμῶν μισοῖτο; <milestone unit="section"
          n="13"/> ἀλλὰ μὴν οὐδʼ ἀπεχθήσεσθέ γε τῶν πολιτῶν οὐδενὶ τοῦτον ἀποδοκιμάσαντες,
          <add>ὃς</add><note resp="Loeb" anchored="true"><foreign xml:lang="grc">ὃς</foreign> add.
          Taylor.</note> οὔ τι<note resp="Loeb" anchored="true"><foreign xml:lang="grc">οὔ
            τι</foreign> Sauppe: <foreign xml:lang="grc">οὔτʼ εἰ</foreign>.</note> τοὺς ἑτέρους ἀλλʼ
        ἀμφοτέρους φανερός ἐστι προδούς, ὥστε μήτε τοῖς ἐν τῷ ἄστει γενομένοις φίλον προσήκειν εἶναι
        τοῦτον (οὐ γὰρ ἠξίωσεν ὡς αὐτοὺς ἐλθεῖν κινδυνεύοντας), μήτε τοῖς τὸν Πειραιᾶ καταλαβοῦσιν·
        οὐδὲ γὰρ τούτοις ἠθέλησε συγκατελθεῖν, καὶ ταῦτα ὥς φησι καὶ ἀστὸς γενόμενος. <milestone
          unit="section" n="14"/> εἰ μέντοι τι μέρος περίεστι τῶν πολιτῶν ὅ τι τῶν αὐτῶν μετέσχε
        τούτῳ πραγμάτων, μετʼ ἐκείνων, ἐάν ποτε (ὃ μὴ γένοιτο) λάβωσι τὴν πόλιν, βουλεύειν ἀξιούτω.
          <milestone unit="para" ed="P"/>ὡς οὖν ᾤκει τε ἐν Ὠρωπῷ ἐπὶ προστάτου καὶ ἐκέκτητο ἱκανὴν
        οὐσίαν καὶ οὔτʼ ἐν τῷ Πειραιεῖ οὔτʼ ἐν τῷ ἄστει ἔθετο τὰ ὅπλα, ἵνα εἰδῆτε ὅτι ταῦτα πρῶτον
        ἀληθῆ λέγω, ἀκούσατε τῶν μαρτύρων. <quote n="*ma/rtures"><title>Μάρτυρες</title></quote>
        <milestone unit="section" n="15"/><milestone unit="para" ed="P"/>ὑπολείπεται τοίνυν αὐτῷ
        λέγειν ὡς τῷ μὲν σώματι διʼ ἀσθένειάν τινα γενομένην ἀδύνατος κατέστη βοηθῆσαι εἰς τὸν
        Πειραιᾶ, ἀπὸ δὲ τῶν ὑπαρχόντων ἐπαγγειλάμενος αὐτὸς ἢ χρήματʼ εἰσενεγκεῖν εἰς τὸ πλῆθος τὸ
        ὑμέτερον ἢ ὁπλίσαι τινὰς τῶν ἑαυτοῦ δημοτῶν, ὥσπερ καὶ ἄλλοι πολλοὶ τῶν πολιτῶν αὐτοὶ οὐ
        δυνάμενοι λῃτουργεῖν τοῖς σώμασιν. <milestone unit="section" n="16"/> ἵνα οὖν μὴ ἐγγένηται
        αὐτῷ ψευσαμένῳ ἐξαπατῆσαι, καὶ περὶ τούτων ἤδη σαφῶς ὑμῖν ἀποδείξω, ἐπειδὴ ὕστερον οὐκ
        ἐξέσται μοι παρελθόντι ἐνθάδʼ ἐλέγχειν αὐτόν. καί μοι κάλει Διότιμον τὸν<note resp="Loeb"
          anchored="true"><foreign xml:lang="grc">Διότιμον τὸν</foreign> Frohberger: <foreign
            xml:lang="grc">αὐτὸν Διότιμον</foreign>.</note> Ἀχαρνέα καὶ τοὺς αἱρεθέντας μετʼ αὐτοῦ
        τοὺς δημότας ὁπλίσαι ἀπὸ τῶν εἰσενεχθέντων χρημάτων.<quote n="*marturi/a"><title>Μαρτυρία
            τῶν Αἱρεθέντων μετὰ Διοτίμου</title></quote><milestone unit="para" ed="P"/>
        <milestone unit="section" n="17"/><milestone unit="para" ed="P"/>οὗτος τοίνυν οὐχ ὅπως
        ὠφελήσει τὴν πόλιν ἐν τοιούτῳ καιρῷ καὶ τοιαύτῃ καταστάσει διενοήθη, ἀλλʼ ὅπως τι κερδανεῖ
        ἀπὸ τῶν ὑμετέρων συμφορῶν παρεσκευάσατο· ὁρμώμενος γὰρ ἐξ Ὠρωποῦ, τοτὲ μὲν αὐτὸς μόνος, τοτὲ
        δʼ ἑτέροις ἡγούμενος οἷς τὰ ὑμέτερα δυστυχήματα εὐτυχήματα ἐγεγόνει, <milestone
          unit="section" n="18"/>περιιὼν κατὰ τοὺς ἀγροὺς καὶ ἐντυγχάνων τῶν πολιτῶν τοῖς
        πρεσβυτάτοις, οἳ κατέμειναν ἐν τοῖς δήμοις ὀλίγα μὲν τῶν ἐπιτηδείων ἔχοντες, ἀναγκαῖα δέ,
        εὖνοι μὲν ὄντες τῷ πλήθει, ἀδύνατοι δὲ ὑπὸ τῆς ἡλικίας βοηθεῖν, τούτους ἀφῃρεῖτο τὰ
        ὑπάρχοντα, περὶ πλείονος ποιούμενος αὐτὸς μικρὰ κερδαίνειν ἢ ἐκείνους μηδὲν ἀδικεῖν· οἳ νῦν
        αὐτὸν διʼ αὐτὸ τοῦτο οὐχ οἷοί τέ εἰσιν ἐπεξελθεῖν ἅπαντες, διʼ ὅπερ καὶ τότε ἀδύνατοι τῇ
        πόλει βοηθεῖν ἦσαν. <milestone unit="section" n="19"/> οὐ μέντοι τοῦτόν γε χρὴ διὰ τὴν
        ἐκείνων ἀδυναμίαν δὶς ὠφεληθῆναι, τότε τʼ<note resp="Loeb" anchored="true"><foreign
            xml:lang="grc">τότε τʼ</foreign> Reiske: <foreign xml:lang="grc">τό τε</foreign>.</note>
        ἀφελόμενον ἃ εἶχον, νῦν τε δοκιμασθέντα ὑφʼ ὑμῶν· ἀλλὰ κἂν ὁστισοῦν παραγένηται τῶν
        ἀδικηθέντων, μέγα αὐτὸ ἡγήσασθε εἶναι, καὶ τοῦτον ὑπερμισήσατε, ὅστις ἐτόλμησεν, οἷς ἕτεροι
        διδόναι παρʼ ἑαυτῶν τι προῃροῦντο διὰ τὴν ἀπορίαν οἰκτίραντες αὐτούς, τούτων ἀφαιρεῖσθαι τὰ
        ὑπάρχοντα. κάλει μοι τοὺς μάρτυρας. <quote n="*ma/rtures"><title>Μάρτυρες</title></quote>
        <milestone unit="section" n="20"/><milestone unit="para" ed="P"/>οὐ τοίνυν ἔγωγε οἶδα<note
          resp="Loeb" anchored="true"><foreign xml:lang="grc">οἶδα</foreign> marg. Ald.: <foreign
            xml:lang="grc">ἤδη, οἶμαι</foreign> MSS.</note> ὅ τι ὑμᾶς διαφερόντως δεῖ γιγνώσκειν
        περὶ αὐτοῦ ἢ οἱ οἰκεῖοι γιγνώσκουσι· τοιαῦτα γάρ ἐστιν, ὥστʼ εἰ καὶ μηδὲν αὐτῷ ἄλλο
        ἡμάρτητο, διὰ μόνα ταῦτα δίκαιον<note resp="Loeb" anchored="true"><foreign xml:lang="grc"
            >δίκαιον</foreign> Emperius: <foreign xml:lang="grc">ἱκανὸν</foreign> MSS.</note> εἶναι
        ἀποδοκιμασθῆναι. οἷα μὲν οὖν ζῶσα ἡ μήτηρ αὐτοῦ κατηγόρει, παρήσω· ἐξ ὧν δὲ τελευτῶσα τὸν
        βίον διεπράξατο τεκμαιρομένοις ῥᾴδιόν ἐστιν ὑμῖν γνῶναι ὁποῖός τις ἦν περὶ αὐτήν. <milestone
          unit="section" n="21"/> ἐκείνη γὰρ τούτῳ μὲν ἠπίστησεν ἀποθανοῦσαν ἑαυτὴν ἐπιτρέψαι,
        Ἀντιφάνει δὲ οὐδὲν προσήκουσα πιστεύσασα ἔδωκεν εἰς τὴν ἑαυτῆς ταφὴν τρεῖς μνᾶς ἀργυρίου,
        παραλιποῦσα τοῦτον ὑὸν ὄντα ἑαυτῆς. ἆρα δῆλον ὅτι εὖ ᾔδει αὐτὸν οὐδὲ διὰ τὸ προσήκειν αὐτῇ
        τὰ δέοντα ἂν ποιήσαντα; <milestone unit="section" n="22"/> καίτοι εἰ μήτηρ, ἣ πέφυκε καὶ
        ἀδικουμένη ὑπὸ τῶν ἑαυτῆς παίδων μάλιστα ἀνέχεσθαι καὶ μίκρʼ<note resp="Loeb"
          anchored="true"><foreign xml:lang="grc">μίκρʼ</foreign> Wakefield: <foreign xml:lang="grc"
            >μηδʼ</foreign> MSS.</note> ὠφελουμένη μεγάλα ἔχειν ἡγεῖσθαι διὰ τὸ εὐνοίᾳ μᾶλλον ἢ
        ἐλέγχῳ τὰ γιγνόμενα δοκιμάζειν, ἐνόμιζε τοῦτον κἂν ἀπὸ τεθνεώσης φέρειν ἑαυτῆς, τί χρὴ ὑμᾶς
        περὶ αὐτοῦ διανοηθῆναι; <milestone unit="section" n="23"/> ὅστις γὰρ περὶ τοὺς ἑαυτοῦ
        ἀναγκαίους τοιαῦτα ἁμαρτάνει ἁμαρτήματα, τί ἂν περί γε τοὺς ἀλλοτρίους ποιήσειεν; ὡς οὖν καὶ
        ταῦτʼ ἀληθῆ ἐστιν, ἀκούσατε αὐτοῦ τοῦ λαβόντος τὸ ἀργύριον καὶ θάψαντος αὐτήν. <quote
          n="*marturi/a"><title>Μαρτυρία</title></quote>
        <milestone unit="section" n="24"/><milestone unit="para" ed="P"/>τί <add>ἂν</add><note
          resp="Loeb" anchored="true"><foreign xml:lang="grc">ἂν</foreign> add. Bekker.</note> οὖν
        βουληθέντες ὑμεῖς τοῦτον δοκιμάσαιτε; πότερον ὡς οὐχ ἡμαρτηκότα; ἀλλὰ τὰ μέγιστα περὶ τὴν
        πατρίδα ἠδίκηκεν· ἀλλʼ ὡς ἔσται βελτίων; τοιγάρτοι πρότερον βελτίων γενόμενος περὶ τὴν πόλιν
        ὕστερον βουλεύειν ἀξιούτω, φανερόν τι ἀγαθὸν ὥσπερ τότε κακὸν ποιήσας. σωφρονέστερον γάρ
        ἐστιν ὕστερον πᾶσι τῶν ἔργων τὰς χάριτας ἀποδιδόναι· δεινὸν γὰρ ἔμοιγε δοκεῖ εἶναι, εἰ ἐξ ὧν
        μὲν ἤδη ἡμάρτηκε μηδέποτε τιμωρηθήσεται, ἐξ ὧν δὲ μέλλει εὖ ποιήσειν ἤδη τετιμήσεται.
          <milestone unit="section" n="25"/> ἀλλʼ ἄρα ἵνα βελτίους ὦσιν οἱ πολῖται ὁρῶντες ἅπαντας
        ὁμοίως τιμωμένους, διὰ τοῦτο δοκιμαστέος ἐστίν; ἀλλὰ κίνδυνος καὶ τοὺς χρηστούς ἐὰν
        αἰσθάνωνται ὁμοίως τοῖς πονηροῖς τιμώμενοι, παύσεσθαι τῶν χρηστῶν ἐπιτηδευμάτων, τῶν αὐτῶν
        ἡγουμένους εἶναι τούς τε κακοὺς τιμᾶν καὶ τῶν ἀγαθῶν ἀμνημονεῖν· ἄξιον δὲ καὶ τόδε
        ἐνθυμηθῆναι, <milestone unit="section" n="26"/> ὅτι εἰ μέν τις φρούριόν τι προὔδωκεν ἢ ναῦν
        ἢ στρατόπεδόν τι, ἐν ᾧ μέρος τι ἐτύγχανε τῶν πολιτῶν ὄν, ταῖς ἐσχάταις ἂν ζημίαις ἐζημιοῦτο,
        οὗτος δὲ προδοὺς ὅλην τὴν πόλιν οὐχ ὅπως <add>μὴ</add><note resp="Loeb" anchored="true"
            ><foreign xml:lang="grc">μὴ</foreign> add. Reiske.</note> τιμωρηθήσεται <add>ἀλλὰ καὶ
          ὅπως τιμήσεται</add><note resp="Loeb" anchored="true"><foreign xml:lang="grc">ἀλλὰ καὶ
            ὅπως τιμηθήσεται</foreign>
          <del>τιμήσεται ξοβετ</del> add. Reiske.</note> παρασκευάζεται. καίτοι δικαίως γʼ ἄν, ὅστις
        φανερῶς ὥσπερ οὗτος προὔδωκε τὴν ἐλευθερίαν, οὐ περὶ τοῦ βουλεύειν ἀλλὰ περὶ τοῦ δουλεύειν
        καὶ τῆς μεγίστης τιμωρίας ἀγωνίζοιτο.<note resp="Loeb" anchored="true"><foreign
            xml:lang="grc">τιμωρίας</foreign> Dobree, a)gwni/zoito Rauchenstein: <foreign
            xml:lang="grc">ἀπορίας ἐκκλησιάζεται, ἐκκλησιάζοιτο</foreign> MSS.</note>
        <milestone unit="section" n="27"/>ἀκούω δʼ αὐτὸν λέγειν ὡς, εἴ τι ἦν ἀδίκημα τὸ μὴ
        παραγενέσθαι ἐν ἐκείνῳ τῷ καιρῷ, νόμος ἂν ἔκειτο περὶ αὐτοῦ διαρρήδην, ὥσπερ καὶ περὶ τῶν
        ἄλλων ἀδικημάτων. οὐ γὰρ οἴεται ὑμᾶς γνώσεσθαι ὅτι διὰ τὸ μέγεθος τοῦ ἀδικήματος οὐδεὶς περὶ
        αὐτοῦ ἐγράφη νόμος. τίς γὰρ ἄν ποτε ῥήτωρ ἐνεθυμήθη ἢ νομοθέτης ἤλπισεν ἁμαρτήσεσθαί τινα
        τῶν πολιτῶν τοσαύτην ἁμαρτίαν; <milestone unit="section" n="28"/> οὐ γὰρ ἂν δήπου, εἰ μέν
        τις λίποι τὴν τάξιν μὴ αὐτῆς τῆς πόλεως ἐν κινδύνῳ οὔσης ἀλλʼ ἑτέρους εἰς τοῦτο καθιστάσης,
        ἐτέθη νόμος ὡς μεγάλα ἀδικοῦντος, εἰ δέ τις αὐτῆς τῆς πόλεως ἐν κινδύνῳ οὔσης λίποι τὴν
        πόλιν αὐτήν, οὐκ ἂν ἄρα ἐτέθη. σφόδρα γʼ ἄν, εἴ τις ᾠήθη τινὰ τῶν πολιτῶν ἁμαρτήσεσθαί τι
        τοιοῦτόν ποτε. <milestone unit="section" n="29"/> τίς δʼ οὐκ ἂν εἰκότως ἐπιτιμήσειεν ὑμῖν,
        εἰ τοὺς μετοίκους μέν, ὅτι οὐ κατὰ τὸ προσῆκον ἑαυτοῖς ἐβοήθησαν τῷ δήμῳ, ἐτιμήσατε ἀξίως
        τῆς πόλεως, τοῦτον δέ, ὅτι παρὰ τὸ προσῆκον ἑαυτῷ προὔδωκε τὴν πόλιν, μὴ κολάσετε, εἰ μή γε
        ἄλλῳ τινὶ μείζονι, τῇ γε παρούσῃ ἀτιμίᾳ; <milestone unit="section" n="30"/> ἀναμνήσθητε δὲ
        διʼ ὅ τι ποτὲ τοὺς ἀγαθοὺς ἄνδρας γενομένους περὶ τὴν πόλιν τιμᾶτε καὶ τοὺς κακοὺς
        ἀτιμάζετε. ἐδείχθη γὰρ ἀμφότερα ταῦτα οὐ τῶν γεγενημένων μᾶλλόν τι ἕνεκα ἢ τῶν γενησομένων,
        ἵνʼ ἀγαθοὶ προθυμῶνται γίγνεσθαι ἐκ παρασκευῆς, κακοὶ δὲ μηδὲ ἐξ ἑνὸς τρόπου ἐπιχειρῶσιν.
          <milestone unit="section" n="31"/> ἔτι δὲ ἐνθυμήθητε· ποίων ἂν ὑμῖν δοκεῖ οὗτος ὅρκων
        φροντίσαι, ὃς ἔργω τοὺς πατρίους θεοὺς προὔδωκεν; ἢ πῶς ἂν χρηστόν τι βουλεῦσαι περὶ τῆς
        πολιτείας, ὅς οὐδὲ ἐλευθερῶσαι τὴν πατρίδα ἐβουλήθη; ἢ ποῖα ἂν ἀπόρρητα τηρῆσαι, ὃς οὐδὲ τὰ
        προειρημένα ποιῆσαι ἠξίωσε; πῶς δʼ εἰκός ἐστι τοῦτον, ὃς οὐδὲ τελευταῖος ἐπὶ τοὺς κινδύνους
        ἦλθε, πρότερον τῶν κατεργασαμένων καὶ οὕτω νῦν τιμηθῆναι<note resp="Loeb" anchored="true"
            ><foreign xml:lang="grc">νῦν τιμηθῆναι</foreign> Gebauer: <foreign xml:lang="grc"
            >συντιμηθῆναι</foreign> MSS.</note>; σχέτλιον δʼ ἂν εἴη, εἰ οὗτος μὲν ἅπαντας τοὺς
        πολίτας περὶ οὐδενὸς ἡγήσατο, ὑμεῖς δὲ τοῦτον ἕνα ὄντα μὴ ἀποδοκιμάσαιτε. <milestone
          unit="section" n="32"/> ὁρῶ δέ τινας οἳ νῦν μὲν τούτῳ παρασκευάζονται βοηθεῖν καὶ δεῖσθαι
        ὑμῶν, ἐπειδὴ ἐμὲ οὐκ ἐδύναντο πεῖσαι· τότε δέ, ὅτε οἱ κίνδυνοι μὲν ὑμῖν καὶ οἱ μέγιστοι
        ἀγῶνες ἦσαν, τὰ δὲ ἆθλα αὐτὴ ἡ πολιτεία ἔκειτο, καὶ ἔδει οὐ μόνον περὶ τοῦ βουλεύειν ἀλλὰ
        καὶ περὶ τῆς ἐλευθερίας ἀγωνίζεσθαι,<note resp="Loeb" anchored="true"><foreign
            xml:lang="grc">ἀγωνίζεσθαι</foreign> Frohberger: <foreign xml:lang="grc">βούλεσθαι,
            βουλεύεσθαι</foreign> MSS.</note> τότε οὐκ ἐδέοντο αὐτοῦ βοηθῆσαι καὶ ὑμῖν καὶ κοινῇ τῇ
        πόλει, καὶ μὴ προδοῦναι μήτε τὴν πατρίδα μήτε τὴν βουλήν, ἧς νῦν ἀξιοῖ τυχεῖν οὐ μετὸν αὐτῷ,
        ἄλλων γε κατεργασαμένων. <milestone unit="section" n="33"/> μόνος δή, ὦ βουλή, δικαίως οὐδʼ
        ἂν ἀγανακτοίη μὴ τυχών· οὐ γὰρ ὑμεῖς νῦν αὐτὸν ἀτιμάζετε, ἀλλʼ αὐτὸς αὑτὸν τότε ἀπεστέρησεν,
        ὅτε οὐκ ἠξίωσεν, ὥσπερ νῦν προθύμως κληρωσόμενος ἦλθε, καὶ τότε διαμαχούμενος περὶ αὐτῆς
        καταστῆναι μεθʼ ὑμῶν. <milestone unit="section" n="34"/><milestone unit="para" ed="P"/>ἱκανά
          μοι<note resp="Loeb" anchored="true"><foreign xml:lang="grc">μοι</foreign> Reiske:
            <foreign xml:lang="grc">μὲν</foreign> MSS.</note> νομίζω εἰρῆσθαι, καίτοι πολλά γε
        παραλιπών· ἀλλὰ πιστεύω ὑμᾶς καὶ ἄνευ τούτων αὐτοὺς<note resp="Loeb" anchored="true"
            ><foreign xml:lang="grc">αὐτοὺς</foreign> Reiske: <foreign xml:lang="grc"
            >αὐτῶν</foreign> MSS.</note> τὰ συμφέροντα τῇ πόλει γνώσεσθαι. οὐ γὰρ ἄλλοις τισὶν ὑμᾶς
        δεῖ περὶ τῶν ἀξίων ὄντων βουλεύειν τεκμηρίοις χρῆσθαι ἢ ὑμῖν αὐτοῖς, ὁποῖοί τινες ὄντες
        αὐτοὶ περὶ τὴν πόλιν ἐδοκιμάσθητε. ἔστι γὰρ τὰ τούτου ἐπιτηδεύματα καινὰ<note resp="Loeb"
          anchored="true"><foreign xml:lang="grc">καινὰ</foreign> Anon. Taylori: <foreign
            xml:lang="grc">κοινὰ</foreign> MSS.</note> παραδείγματα καὶ πάσης δημοκρατίας
        ἀλλότρια.</p>

    </body>
  </text>
</TEI>

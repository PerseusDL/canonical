<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>Against Diogeiton </title>
        <author>Lysias</author>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>


      <sourceDesc>
        <biblStruct>
          <monogr>
            <author>Lysias</author>
            <title>Lysias with an English translation by W.R.M. Lamb, M.A.</title>

            <imprint>
              <publisher>Cambridge, MA, Harvard University Press; London, William Heinemann
                Ltd.</publisher>
              <date>1930</date>
            </imprint>
          </monogr>
        </biblStruct>
      </sourceDesc>

    </fileDesc>
    <encodingDesc>
      <refsDecl>
        <refState unit="speech"/>
        <refState unit="section"/>
      </refsDecl>
    </encodingDesc>
    <profileDesc>
      <langUsage>
        <language usage="100" ident="greek">Greek </language>
        <language ident="en">English </language>
      </langUsage>
    </profileDesc>
    <revisionDesc>
      <!--
<change><date>2/92</date><respStmt><name>wmerrill</name><resp>(n/a)</resp></respStmt><item>revise markup</item></change>
<change><date>6/92</date><respStmt><name>wmerrill</name><resp>(n/a)</resp></respStmt><item>checkmark</item></change>
<change>
<date>7/92</date><respStmt><name>das</name><resp>(n/a)</resp></respStmt><item>fixed typos and incorrect section breaks</item>
</change>
<change>
<date>10/92</date><respStmt><name>das</name><resp>(n/a)</resp></respStmt><item>changed the TITLE to HEAD tags; combined the two Lysias files</item>
</change>
<change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>
  </teiHeader>
  <text xml:lang="grc">
    <body>
      <p>
        <milestone unit="part" n="Intro"/><milestone unit="section" n="1"/><milestone unit="para"
          ed="P"/>εἰ μὲν μὴ μεγάλα ἦν τὰ διαφέροντα, ὦ ἄνδρες δικασταί, οὐκ ἄν ποτε εἰς ὑμᾶς
        εἰσελθεῖν τούτους εἴασα, νομίζων αἴσχιστον εἶναι πρὸς τοὺς οἰκείους διαφέρεσθαι, εἰδώς τε
        ὅτι οὐ μόνον οἱ ἀδικοῦντες χείρους ὑμῖν εἶναι δοκοῦσιν, ἀλλὰ καὶ οἵτινες ἂν ἔλαττον ὑπὸ τῶν
        προσηκόντων ἔχοντες ἀνέχεσθαι μὴ δύνωνται· ἐπειδὴ μέντοι, ὦ ἄνδρες δικασταί, πολλῶν χρημάτων
        ἀπεστέρηνται καὶ πολλὰ καὶ δεινὰ πεπονθότες ὑφʼ ὧν ἥκιστα ἐχρῆν, ἐπʼ ἐμὲ κηδεστὴν ὄντα
        κατέφυγον, ἀνάγκη μοι γεγένηται εἰπεῖν ὑπὲρ αὐτῶν. <milestone unit="section" n="2"/> ἔχω δὲ
        τούτων μὲν ἀδελφήν, Διογείτονος δὲ θυγατριδῆν, καὶ πολλὰ δεηθεὶς ἀμφοτέρων τὸ μὲν πρῶτον
        ἔπεισα τοῖς φίλοις ἐπιτρέψαι δίαιταν, περὶ πολλοῦ ποιούμενος τὰ τούτων πράγματα μηδένα τῶν
        ἄλλων εἰδέναι· ἐπειδὴ δὲ Διογείτων ἃ φανερῶς ἔχων ἐξηλέγχετο, περὶ τούτων οὐδενὶ τῶν αὑτοῦ
        φίλων ἐτόλμα πείθεσθαι, ἀλλʼ ἐβουλήθη καὶ φεύγειν δίκας καὶ μὴ οὔσας διώκειν καὶ ὑπομεῖναι
        τοὺς ἐσχάτους κινδύνους μᾶλλον ἢ τὰ δίκαια ποιήσας ἀπηλλάχθαι τῶν πρὸς τούτους ἐγκλημάτων,
          <milestone unit="section" n="3"/> ὑμῶν δέομαι, ἐὰν μὲν ἀποδείξω οὕτως αἰσχρῶς αὐτοὺς
        ἐπιτετροπευμένους ὑπὸ τοῦ πάππου ὡς οὐδεὶς πώποτε ὑπὸ τῶν οὐδὲν προσηκόντων ἐν τῇ πόλει,
        βοηθεῖν αὐτοῖς τὰ δίκαια, εἰ δὲ μή, τούτῳ μὲν ἅπαντα πιστεύειν, ἡμᾶς δὲ εἰς τὸν λοιπὸν
        χρόνον ἡγεῖσθαι χείρους εἶναι. ἐξ ἀρχῆς δʼ ὑμᾶς περὶ αὐτῶν διδάξαι πειράσομαι. <milestone
          unit="part" n="Narr"/><milestone unit="section" n="4"/><milestone unit="para" ed="P"
        />ἀδελφοὶ ἦσαν, ὦ ἄνδρες δικασταί, Διόδοτος καὶ Διογείτων ὁμοπάτριοι καὶ ὁμομήτριοι, καὶ τὴν
        μὲν ἀφανῆ οὐσίαν ἐνείμαντο, τῆς δὲ φανερᾶς ἐκοινώνουν. ἐργασαμένου δὲ Διοδότου κατʼ ἐμπορίαν
        πολλὰ χρήματα πείθει αὐτὸν Διογείτων λαβεῖν τὴν ἑαυτοῦ θυγατέρα, ἥπερ ἦν αὐτῷ μόνη· καὶ
        γίγνονται αὐτῷ δύο καὶ θυγάτηρ. <milestone unit="section" n="5"/> χρόνῳ δὲ ὕστερον
        καταλεγεὶς Διόδοτος <del>μετὰ Θρασύλλου</del><note resp="Loeb" anchored="true"><foreign
            xml:lang="grc">μετὰ Θρασύλλου</foreign> del. Wilamowitz.</note> τῶν ὁπλιτῶν, καλέσας τὴν
        ἑαυτοῦ γυναῖκα, ἀδελφιδῆν οὖσαν, καὶ τὸν ἐκείνης μὲν πατέρα, αὑτοῦ δὲ κηδεστὴν καὶ ἀδελφὸν
          <del>ὁμοπάτριον</del>,<note resp="Loeb" anchored="true"><foreign xml:lang="grc"
            >ὁμοπάτριον</foreign> del. Herwerden.</note> πάππον δὲ τῶν παιδίων καὶ θεῖον, ἡγούμενος
        διὰ ταύτας τὰς ἀναγκαιότητας οὐδενὶ μᾶλλον προσήκειν δικαίῳ περὶ τοὺς αὑτοῦ<note resp="Loeb"
          anchored="true"><foreign xml:lang="grc">δικαίῳ περὶ τοὺς αὑτοῦ</foreign> Sauppe: kai\
          w(/sper tou= <foreign xml:lang="grc">αὐτοῦ</foreign> MSS.</note> παῖδας γενέσθαι, διαθήκην
        αὐτῷ δίδωσι καὶ πέντε τάλαντα ἀργυρίου παρακαταθήκην· <milestone unit="section" n="6"/>
        ναυτικὰ δὲ ἀπέδειξεν ἐκδεδομένα ἑπτὰ τάλαντα καὶ τετταράκοντα μνᾶς<gap/>,<note resp="Loeb"
          anchored="true">*lacunam indic. Sauppe.</note> δισχιλίας δὲ ὀφειλομένας ἐν Χερρονήσω.
        ἐπέσκηψε δέ, ἐάν τι πάθῃ, τάλαντον μὲν ἐπιδοῦναι τῇ γυναικὶ καὶ τὰ ἐν τῷ δωματίῳ δοῦναι,
        τάλαντον δὲ τῇ θυγατρί· κατέλιπε <add>δὲ</add><note resp="Loeb" anchored="true"><foreign
            xml:lang="grc">δὲ</foreign> add. Reiske.</note> καὶ εἴκοσι μνᾶς τῇ γυναικὶ καὶ τριάκοντα
        στατῆρας Κυζικηνούς. <milestone unit="section" n="7"/> ταῦτα δὲ πράξας καὶ οἴκοι ἀντίγραφα
        καταλιπὼν ᾤχετο στρατευσόμενος μετὰ Θρασύλλου. ἀποθανόντος δὲ ἐκείνου ἐν Ἐφέσῳ Διογείτων
          <add>τέως</add> μὲν τὴν<note resp="Loeb" anchored="true"><foreign xml:lang="grc">τέως μὲν
            τὴν</foreign> Wilamowitz: <foreign xml:lang="grc">τὴν μὲν</foreign>.</note> θυγατέρα
        ἔκρυπτε τὸν θάνατον τοῦ ἀνδρός, καὶ τὰ γράμματα λαμβάνει ἃ κατέλιπε σεσημασμένα, φάσκων τὰ
        ναυτικὰ χρήματα δεῖν ἐκ τούτων τῶν γραμματείων κομίσασθαι. <milestone unit="section" n="8"/>
        ἐπειδὴ δὲ χρόνῳ ἐδήλωσε τὸν θάνατον αὐτοῖς καὶ ἐποίησαν τὰ νομιζόμενα, τὸν μὲν πρῶτον
        ἐνιαυτὸν ἐν Πειραιεῖ διῃτῶντο· ἅπαντα γὰρ αὐτοῦ κατελέλειπτο τὰ ἐπιτήδεια· ἐκείνων δὲ
        ἐπιλειπόντων τοὺς μὲν παῖδας εἰς ἄστυ ἀναπέμπει, τὴν δὲ μητέρα αὐτῶν ἐκδίδωσιν ἐπιδοὺς
        πεντακισχιλίας δραχμάς, χιλίαις ἔλαττον ὧν ὁ ἀνὴρ αὐτῆς ἔδωκεν. <milestone unit="section"
          n="9"/> ὀγδόῳ ἔτει δοκιμασθέντος μετὰ ταῦτα τοῦ πρεσβυτέρου τοῖν μειρακίοιν, καλέσας
        αὐτοὺς εἶπε Διογείτων, ὅτι καταλίποι αὐτοῖς ὁ πατὴρ εἴκοσι μνᾶς ἀργυρίου καὶ τριάκοντα
        στατῆρας. <q>ἐγὼ οὖν πολλὰ τῶν ἐμαυτοῦ δεδαπάνηκα εἰς τὴν ὑμετέραν τροφήν. καὶ ἕως μὲν
          εἶχον, οὐδέν μοι διέφερεν· νυνὶ δὲ καὶ αὐτὸς ἀπόρως διάκειμαι. σὺ οὖν, ἐπειδὴ δεδοκίμασαι
          καὶ ἀνὴρ γεγένησαι, σκόπει αὐτὸς ἤδη πόθεν ἕξεις τὰ ἐπιτήδεια.</q>
        <milestone unit="section" n="10"/> ταῦτʼ ἀκούσαντες ἐκπεπληγμένοι καὶ δακρύοντες ὤχοντο πρὸς
        τὴν μητέρα, καὶ παραλαβόντες ἐκείνην ἧκον πρὸς ἐμέ, οἰκτρῶς ὑπὸ τοῦ πάθους διακείμενοι καὶ
        ἀθλίως ἐκπεπτωκότες, κλάοντες καὶ παρακαλοῦντες με μὴ περιιδεῖν αὐτοὺς ἀποστερηθέντας τῶν
        πατρῴων μηδʼ πτωχείαν καταστάντας, ὑβρισμένους ὑφʼ ὦν ἥκιστα ἐχρῆν, ἀλλὰ βοηθῆσαι καὶ τῆς
        ἀδελφῆς ἕνεκα καὶ σφῶν αὐτῶν. <milestone unit="section" n="11"/> πολλὰ ἂν εἴη λέγειν, ὅσον
        πένθος ἐν τῇ ἐμῇ οἰκίᾳ ἦν ἐν ἐκείνῳ τῷ χρόνῳ. τελευτῶσα δὲ ἡ μήτηρ αὐτῶν ἠντεβόλει με καὶ
        ἱκέτευε συναγαγεῖν αὐτῆς τὸν πατέρα καὶ τοὺς φίλους, εἰποῦσα ὅτι, εἰ καὶ μὴ πρότερον
        εἴθισται λέγειν ἐν ἀνδράσι, τὸ μέγεθος αὐτὴν ἀναγκάσει τῶν συμφορῶν περὶ τῶν σφετέρων κακῶν
        δηλῶσαι πάντα πρὸς ἡμᾶς. <milestone unit="section" n="12"/> ἐλθὼν δʼ ἐγὼ ἠγανάκτουν μὲν πρὸς
        Ἡγήμονα τὸν ἔχοντα τὴν τούτου θυγατέρα, λόγους δʼ ἐποιούμην πρὸς τοὺς ἄλλους ἐπιτηδείους,
        ἠξίουν δὲ τοῦτον εἰς ἔλεγχον ἰέναι περὶ τῶν χρημάτων.<note resp="Loeb" anchored="true"
            ><foreign xml:lang="grc">χρημάτων</foreign> Halbertsman: <foreign xml:lang="grc"
            >πραγμύτων</foreign> MSS.</note> Διογείτων δὲ τὸ μὲν πρῶτον οὐκ ἤθελε, τελευτῶν δὲ ὑπὸ
        τῶν φίλων ἠναγκάσθη. ἐπειδὴ δὲ συνήλθομεν, ἤρετο αὐτὸν ἡ γυνή, τίνα ποτὲ ψυχὴν ἔχων ἀξιοῖ
        περὶ τῶν παίδων τοιαύτῃ γνώμῃ χρῆσθαι, <q>ἀδελφὸς μὲν ὢν τοῦ πατρὸς αὐτῶν, πατὴρ δʼ ἐμός,
          θεῖος δὲ αὐτοῖς καὶ πάππος. <milestone unit="section" n="13"/> καὶ εἰ μηδένα ἀνθρώπων
          ᾐσχύνου, τοὺς θεοὺς ἐχρῆν σε</q> φησί <q>δεδιέναι· ὃς ἔλαβες μέν, ὅτʼ ἐκεῖνος ἐξέπλει<note
            resp="Loeb" anchored="true"><foreign xml:lang="grc">ἐξέπλει</foreign> Taylor: <foreign
              xml:lang="grc">ἐξέλιπε</foreign> MSS.</note>, πέντε τάλαντα παρʼ αὐτοῦ παρακαταθήκην.
          καὶ περὶ τούτων ἐγὼ ἐθέλω τοὺς παῖδας παραστησαμένη καὶ τούτους καὶ τοὺς ὕστερον ἐμαυτῇ
          γενομένους ὀμόσαι ὅπου ἂν αὐτὸς λέγῃς. καίτοι οὐχ οὕτως ἐγώ εἰμι ἀθλία, οὐδʼ οὕτω περὶ
          πολλοῦ ποιοῦμαι χρήματα, ὥστʼ ἐπιορκήσασα κατὰ τῶν παίδων τῶν ἐμαυτῆς τὸν βίον καταλιπεῖν,
          ἀδίκως δὲ ἀφελέσθαι τὴν τοῦ πατρὸς οὐσίαν.</q>
        <milestone unit="section" n="14"/> ἔτι τοίνυν ἐξήλεγχεν αὐτὸν ἑπτὰ τάλαντα κεκομισμένον
        ναυτικὰ καὶ τετρακισχιλίας δραχμάς, καὶ τούτων τὰ γράμματα ἀπέδειξεν· ἐν γὰρ τῇ διοικίσει,
        ὅτʼ ἐκ Κολλυτοῦ διῳκίζετο εἰς τὴν Φαίδρου οἰκίαν, τοὺς παῖδας ἐπιτυχόντας ἐκβεβλημένῳ τῷ
        βιβλίῳ ἐνεγκεῖν πρὸς αὐτήν.<note resp="Loeb" anchored="true"><foreign xml:lang="grc"
            >αὐτὴν</foreign> Reiske: <foreign xml:lang="grc">ταύτην</foreign> MSS.</note>
        <milestone unit="section" n="15"/> ἀπέφηνε δʼ αὐτὸν ἑκατὸν μνᾶς κεκομισμένον ἐγγείῳ<note
          resp="Loeb" anchored="true"><foreign xml:lang="grc">ἐγγείῳ</foreign> Naber: <foreign
            xml:lang="grc">ἐγγείους, ἐγγύους</foreign> MSS.</note> ἐπὶ τόκῳ δεδανεισμένας, καὶ
        ἑτέρας δισχιλίας δραχμὰς καὶ ἔπιπλα πολλοῦ ἄξια· φοιτᾶν δὲ καὶ σῖτον αὐτοῖς ἐκ Χερρονήσου
        καθʼ ἕκαστον ἐνιαυτόν. <q>ἔπειτα σὺ ἐτόλμησας</q> ἔφη <q> εἰπεῖν, ἔχων τοσαῦτα χρήματα, ὡς
          δισχιλίας δραχμὰς ὁ τούτων πατὴρ κατέλιπε καὶ τριάκοντα στατῆρας ἅπερ ἐμοὶ καταλειφθέντα
          ἐκείνου τελευτήσαντος ἐγώ σοι ἔδωκα; <milestone unit="section" n="16"/> καὶ ἐκβάλλειν
          τούτους ἠξίωσας θυγατριδοῦς ὄντας ἐκ τῆς οἰκίας τῆς αὑτῶν ἐν τριβωνίοις, ἀνυποδήτους, οὐ
          μετὰ ἀκολούθου, οὐ μετὰ στρωμάτων, οὐ μετὰ ἱματίων, οὐ μετὰ τῶν ἐπίπλων ἃ ὁ πατὴρ αὐτοῖς
          κατέλιπεν, οὐδὲ μετὰ τῶν παρακαταθηκῶν ἃς ἐκεῖνος παρὰ σοὶ κατέθετο. <milestone
            unit="section" n="17"/> καὶ νῦν τοὺς μὲν ἐκ τῆς μητρυιᾶς τῆς ἐμῆς παιδεύεις ἐν πολλοῖς
          χρήμασιν εὐδαίμονας ὄντας· καὶ ταῦτα μὲν καλῶς ποιεῖς· τοὺς δʼ ἐμοὺς ἀδικεῖς, οὓς ἀτίμους
          ἐκ τῆς οἰκίας ἐκβαλὼν ἀντὶ πλουσίων πτωχοὺς ἀποδεῖξαι προθυμεῖ. καὶ ἐπὶ τοιούτοις ἔργοις
          οὔτε τοὺς θεοὺς φοβεῖ, οὔτε ἐμὲ τὴν συνειδυῖαν αἰσχύνῃ, οὔτε τοῦ ἀδελφοῦ μέμνησαι, ἀλλὰ
          πάντας ἡμᾶς περὶ ἐλάττονος ποιεῖ χρημάτων. <milestone unit="section" n="18"/>
        </q> τότε μὲν οὖν, ὦ ἄνδρες δικασταί, πολλῶν καὶ δεινῶν ὑπὸ τῆς γυναικὸς ῥηθέντων οὕτω
        διετέθημεν πάντες οἱ παρόντες ὑπὸ τῶν τούτῳ πεπραγμένων καὶ τῶν λόγων τῶν ἐκείνης, ὁρῶντες
        μὲν τοὺς παῖδας, οἷα ἦσαν πεπονθότες, ἀναμιμνῃσκόμενοι δὲ τοῦ ἀποθανόντος, ὡς ἀνάξιον τῆς
        οὐσίας τὸν ἐπίτροπον κατέλιπεν, ἐνθυμούμενοι δὲ ὡς χαλεπὸν ἐξευρεῖν ὅτῳ χρὴ περὶ τῶν ἑαυτοῦ
        πιστεῦσαι, ὥστε, ὦ ἄνδρες δικασταί, μηδένα τῶν παρόντων δύνασθαι φθέγξασθαι, ἀλλὰ καὶ
        δακρύοντας μὴ ἧττον τῶν πεπονθότων ἀπιόντας οἴχεσθαι σιωπῇ. <milestone unit="para" ed="P"
        />πρῶτον μὲν οὖν τούτων ἀνάβητέ μοι μάρτυρες. <quote n="*ma/rtures"
          ><title>Μάρτυρες</title></quote>
        <milestone unit="part" n="Proof"/><milestone unit="section" n="19"/><milestone unit="para"
          ed="P"/>ἀξιῶ τοίνυν, ὦ ἄνδρες δικασταί, τῷ λογισμῷ προσέχειν τὸν νοῦν, ἵνα τοὺς μὲν
        νεανίσκους διὰ τὸ μέγεθος τῶν συμφορῶν ἐλεήσητε, τοῦτον δʼ ἅπασι τοῖς πολίταις ἄξιον ὀργῆς
        ἡγήσησθε. εἰς τοσαύτην γὰρ ὑποψίαν Διογείτων πάντας ἀνθρώπους πρὸς ἀλλήλους καθίστησιν, ὥστε
        μήτε ζῶντας μήτε ἀποθνῄσκοντας μηδὲν μᾶλλον τοῖς <milestone unit="section" n="20"/>
        οἰκειοτάτοις ἢ τοῖς ἐχθίστοις πιστεύειν· ὃς ἐτόλμησε τὰ μὲν ἔξαρνος γενέσθαι, τὰ δὲ τελευτῶν
        ὁμολογήσας ἔχειν,<note resp="Loeb" anchored="true"><foreign xml:lang="grc">ἕχειν</foreign>
          Reiske: <foreign xml:lang="grc">ἑλεῖν</foreign> MSS.</note> εἰς δύο παῖδας καὶ ἀδελφὴν
        λῆμμα καὶ ἀνάλωμα ἐν ὀκτὼ ἔτεσιν ἑπτὰ τάλαντα ἀργυρίου καὶ ἑπτακισχιλίας δραχμὰς ἀποδεῖξαι.
        καὶ εἰς τοῦτο ἦλθεν ἀναισχυντίας, ὥστε οὐκ ἔχων ὅποι τρέψειε τὰ χρήματα, εἰς ὄψον μὲν δυοῖν
        παιδίοιν καὶ ἀδελφῇ πέντε ὀβολοὺς τῆς ἡμέρας ἐλογίζετο, εἰς ὑποδήματα δὲ καὶ εἰς γναφεῖον
          <del>ἱμάτια</del><note resp="Loeb" anchored="true"><foreign xml:lang="grc"
            >ἱμάτια</foreign> del. Reiske.</note> καὶ εἰς κουρέως κατὰ μῆνα οὐκ ἦν αὐτῷ οὐδὲ κατʼ
        ἐνιαυτὸν γεγραμμένα, συλλήβδην δὲ παντὸς τοῦ χρόνου πλεῖν ἢ τάλαντον ἀργυρίου. <milestone
          unit="section" n="21"/> εἰς δὲ τὸ μνῆμα τοῦ πατρὸς οὐκ ἀναλώσας πέντε καὶ εἴκοσι μνᾶς ἐκ
        πεντακισχιλίων δραχμῶν, τὸ μὲν ἥμισυ αὑτῷ τίθησι, <add>τὸ δὲ</add> τούτοις λελόγισται.<note
          resp="Loeb" anchored="true"><foreign xml:lang="grc">αὑτῷ τίθησι τὸ δὲ τούτοις
            λελόγισται</foreign> Reiske: <foreign xml:lang="grc">αὐτῶν τίθησι τούτοις λελογίσθαι,
            λελόγισθαι</foreign> MSS.</note> εἰς Διονύσια τοίνυν, ὦ ἄνδρες δικασταί, (οὐκ ἄτοπον γάρ
        μοι δοκεῖ καὶ περὶ τούτου μνησθῆναι) ἑκκαίδεκα δραχμῶν ἀπέφηνεν ἐωνημένον ἀρνίον, καὶ τούτων
        τὰς ὀκτὼ δραχμὰς ἐλογίζετο τοῖς παισίν· ἐφʼ ᾧ ἡμεῖς οὐχ ἥκιστα ὠργίσθημεν. οὕτως, ὦ ἄνδρες,
        ἐν ταῖς μεγάλαις ζημίαις ἐνίοτε οὐχ ἧττον τὰ μικρὰ λυπεῖ τοὺς ἀδικουμένους· λίαν γὰρ φανερὰν
        τὴν πονηρίαν τῶν ἀδικούντων ἐπιδείκνυσιν. <milestone unit="section" n="22"/> εἰς τοίνυν τὰς
        ἄλλας ἑορτὰς καὶ θυσίας ἐλογίσατο αὐτοῖς πλεῖν ἢ τετρακισχιλίας δραχμὰς ἀνηλωμένας, ἕτερά τε
        παμπληθῆ, ἃ πρὸς τὸ κεφάλαιον συνελογίζετο, ὥσπερ διὰ τοῦτο ἐπίτροπος τῶν παιδίων
        καταλειφθείς, ἵνα γράμματα αὐτοῖς ἀντὶ τῶν χρημάτων ἀποδείξειεν καὶ πενεστάτους ἀντὶ
        πλουσίων ἀποφήνειε, καὶ ἵνα, εἰ μέν τις αὐτοῖς πατρικὸς ἐχθρὸς ἦν, ἐκείνου μὲν ἐπιλάθωνται,
        τῷ δʼ ἐπιτρόπῳ<note resp="Loeb" anchored="true"><foreign xml:lang="grc">τῷ δʼ
            ἐπιτρόπῳ</foreign> Frohberger: <foreign xml:lang="grc">τῷ δʼ ἐπὶ, τὸν δʼ ἐπὶ,
            ἐπεὶ</foreign> MSS.</note> τῶν πατρῴων ἀπεστερημένοι πολεμῶσι. καίτοι εἰ ἐβούλετο
        δίκαιος εἶναι περὶ τοὺς παῖδας, <milestone unit="section" n="23"/>ἐξῆν αὐτῷ κατὰ τοὺς
        νόμους, οἳ κεῖνται περὶ τῶν ὀρφανῶν καὶ τοῖς ἀδυνάτοις τῶν ἐπιτρόπων καὶ τοῖς δυναμένοις,
        μισθῶσαι τὸν οἶκον ἀπηλλαγμένον πολλῶν πραγμάτων, ἢ γῆν πριάμενον ἐκ τῶν προσιόντων τοὺς
        παῖδας τρέφειν· καὶ ὁπότερα τούτων ἐποίησεν, οὐδενὸς ἂν ἧττον Ἀθηναίων πλούσιοι ἦσαν. νῦν δέ
        μοι δοκεῖ οὐδεπώποτε διανοηθῆναι ὡς φανερὰν καταστήσων τὴν οὐσίαν, ἀλλʼ ὡς αὐτὸς ἕξων τὰ
        τούτων, ἡγούμενος δεῖν τὴν αὑτοῦ πονηρίαν κληρονόμον εἶναι τῶν τοῦ τεθνεῶτος χρημάτων.
          <milestone unit="section" n="24"/> ὃ δὲ πάντων δεινότατον, ὦ <add>ἄνδρες</add><note
          resp="Loeb" anchored="true"><foreign xml:lang="grc">ἄνδρες</foreign> add.
          Herwerden.</note> δικασταί· οὗτος γὰρ συντριηραρχῶν Ἀλέξιδι τῷ Ἀριστοδίκου, φάσκων δυοῖν
        δεούσας πεντήκοντα μνᾶς ἐκείνῳ συμβαλέσθαι, τὸ ἥμισυ τούτοις<note resp="Loeb"
          anchored="true"><foreign xml:lang="grc">τούτοις</foreign> Dobree: <foreign xml:lang="grc"
            >τούτων, τούτων τοῖς</foreign> MSS.</note> ὀρφανοῖς οὖσι λελόγισται, οὓς ἡ πόλις οὐ
        μόνον παῖδας ὄντας ἀτελεῖς ἐποίησεν, ἀλλὰ καὶ ἐπειδὰν δοκιμασθῶσιν ἐνιαυτὸν ἀφῆκεν ἁπασῶν
        τῶν λῃτουργιῶν. οὗτος δὲ πάππος ὢν παρὰ τοὺς νόμους τῆς ἑαυτοῦ τριηραρχίας παρὰ τῶν
        θυγατριδῶν τὸ ἥμισυ πράττεται. <milestone unit="section" n="25"/> καὶ ἀποπέμψας εἰς τὸν
        Ἀδρίαν ὁλκάδα δυοῖν ταλάντοιν, ὅτε μὲν ἀπέστελλεν, ἔλεγε πρὸς τὴν μητέρα αὐτῶν ὅτι τῶν
        παίδων ὁ κίνδυνος εἴη, ἐπειδὴ δὲ ἐσώθη καὶ ἐδιπλασίασεν, αὑτοῦ τὴν ἐμπορίαν ἔφασκεν εἶναι.
        καίτοι εἰ μὲν τὰς ζημίας τούτων ἀποδείξει, τὰ δὲ σωθέντα τῶν χρημάτων αὐτὸς ἕξει, ὅποι μὲν
        ἀνήλωται τὰ χρήματα, οὐ χαλεπῶς εἰς τὸν λόγον ἐγγράψει, ῥᾳδίως δὲ ἐκ τῶν ἀλλοτρίων αὐτὸς
        πλουτήσει. <milestone unit="section" n="26"/> καθʼ ἕκαστον μὲν οὖν, ὦ <add>ἄνδρες</add><note
          resp="Loeb" anchored="true"><foreign xml:lang="grc">ἄνδρες</foreign> add.
          Herwerden.</note> δικασταί, πολὺ ἂν ἔργον εἴη πρὸς ὑμᾶς λογίζεσθαι· ἐπειδὴ δὲ μόλις παρʼ
        αὐτοῦ παρέλαβον τὰ γράμματα, μάρτυρας ἔχων ἠρώτων Ἀριστόδικον τὸν ἀδελφὸν τὸν Ἀλέξιδος
        (αὐτὸς γὰρ ἐτύγχανε τετελευτηκώς), εἰ ὁ λόγος αὐτῷ εἴη <add>ὁ</add><note resp="Loeb"
          anchored="true"><foreign xml:lang="grc">ὁ</foreign> add. Herwerden.</note> τῆς
        τριηραρχίας· ὁ δὲ ἔφασκεν εἶναι, καὶ ἐλθόντες οἴκαδε ηὕρομεν Διογείτονα τέτταρας καὶ εἴκοσι
        μνᾶς ἐκείνῳ συμβεβλημένον εἰς τὴν τριηραρχίαν. <milestone unit="section" n="27"/> οὗτος δὲ
        ἀπέδειξε δυοῖν δεούσας πεντήκοντα μνᾶς ἀνηλωκέναι, ὥστε τούτοις λελογίσθαι ὅσονπερ ὅλον τὸ
        ἀνάλωμα αὐτῷ γεγένηται. καίτοι τί αὐτὸν οἴεσθε πεποιηκέναι περὶ ὧν οὐδεὶς αὐτῷ σύνοιδεν ἀλλʼ
        αὐτὸς μόνος διεχείριζεν, ὃς ἃ διʼ ἑτέρων ἐπράχθη καὶ οὐ χαλεπὸν ἦν περὶ τούτων πυθέσθαι,
        ἐτόλμησε ψευσάμενος τέτταρσι καὶ εἴκοσι μναῖς τοὺς αὑτοῦ θυγατριδοῦς ζημιῶσαι; καί μοι
        ἀνάβητε τούτων μάρτυρες. <quote n="*ma/rtures"><title>Μάρτυρες</title></quote>
        <milestone unit="section" n="28"/><milestone unit="para" ed="P"/>τῶν μὲν μαρτύρων ἀκηκόατε,
        ὦ <add>ἄνδρες</add><note resp="Loeb" anchored="true"><foreign xml:lang="grc"
            >ἄνδρες</foreign> add. Herwerden.</note> δικασταί· ἐγὼ δʼ ὅσα τελευτῶν ὡμολόγησεν ἔχειν
        αὐτὸς χρήματα, ἑπτὰ τάλαντα καὶ τετταράκοντα μνᾶς, ἐκ τούτων αὐτῷ λογιοῦμαι, πρόσοδον μὲν
        οὐδεμίαν ἀποφαίνων, ἀπὸ δὲ τῶν ὑπαρχόντων ἀναλίσκων, καὶ θήσω ὅσον οὐδεὶς πώποτʼ ἐν τῇ
        πόλει, εἰς δύο παῖδας καὶ ἀδελφὴν καὶ παιδαγωγὸν καὶ θεράπαιναν χιλίας δραχμὰς ἑκάστου
        ἐνιαυτοῦ, <milestone unit="section" n="29"/> μικρῷ ἔλαττον ἢ τρεῖς δραχμὰς τῆς ἡμέρας· ἐν
        ὀκτὼ αὗται ἔτεσι γίγνονται ὀκτακισχίλιαι δραχμαί, καὶ ἀποδείκνυται ἓξ τάλαντα περιόντα
          <del>τῶν ἑπτὰ ταλάντων</del><note resp="Loeb" anchored="true"><foreign xml:lang="grc">τῶν
            ἑπτὰ ταλάντων</foreign> del. Markland.</note> καὶ εἴκοσι μναῖ. οὐ γὰρ ἂν δύναιτο
        ἀποδεῖξαι οὔθʼ ὑπὸ λῃστῶν ἀπολωλεκὼς οὔτε ζημίαν εἰληφὼς οὔτε χρήσταις ἀποδεδωκώς.<gap/>
        <milestone unit="part" n="Concl"/></p>

    </body>
  </text>
</TEI>

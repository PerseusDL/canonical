<?xml version="1.0" encoding="UTF-8"?>
<TEI.2>
    <teiHeader type="text">
        <fileDesc>
            <titleStmt>
                <title type="work" n="Ag.">Agamemnon</title>
                <title type="sub">Machine readable text</title>
                <author n="Aesch.">Aeschylus</author>
                <editor role="editor" n="Smyth">Herbert Weir Smyth, Ph.D.</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:AnnCPB">The Annenberg CPB/Project</funder>
            </titleStmt>
            <extent>About 100Kb</extent>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc>
                <biblStruct>
                    <monogr>
                        <author>Aeschylus</author>
                        <title>Aeschylus, with an English translation by Herbert Weir Smyth, Ph. D.
                            in two volumes. 2.Agamemnon</title>
                        <imprint>
                            <pubPlace>Cambridge</pubPlace>
                            <publisher>Cambridge, Mass., Harvard University Press; London, William
                                Heinemann, Ltd.</publisher>
                            <date>1926</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl doctype="TEI.2">
                <step refunit="line" from="DESCENDANT (1 L N%1)" to="DITTO"/>
            </refsDecl>
            <refsDecl doctype="TEI.2">
                <state unit="card"/>
            </refsDecl>
        </encodingDesc>
        <profileDesc>
            <langUsage>
                <language id="greek">Greek</language>
            </langUsage>
        </profileDesc>
        <revisionDesc>
            <change>
                <date>1988</date>
                <respStmt>
                    <name>EM, Scott Ettinger and Roger Travis</name>
                    <resp>tagging</resp>
                </respStmt>
                <item>Text scanned at U. Chicago in 1988. Basic SGML tagging by EM, Scott Ettinger
                    and Roger Travis.</item>
            </change>
            <change>
                <date>9/19/90</date>
                <respStmt>
                    <name>EM</name>
                    <resp>ed.</resp>
                </respStmt>
                <item>Final check of cardbreaks, tags, and linenumbers.</item>
            </change>
            <change>
                <date>8/91</date>
                <respStmt>
                    <name>EM</name>
                    <resp>ed.</resp>
                </respStmt>
                <item>Revise DTDs and recheck texts.</item>
            </change>
            <change>
                <date>8/91</date>
                <respStmt>
                    <name>Bill Merrill</name>
                    <resp>ed.</resp>
                </respStmt>
                <item>Compare with TLG text for missing words or other scanner omissions.</item>
            </change>
            <change>
                <date>5/92</date>
                <respStmt>
                    <name>David Smith</name>
                    <resp>ed.</resp>
                </respStmt>
                <item>changes *)arhs to *)/arhs</item>
            </change>
            <change>
                <date>5/92</date>
                <respStmt>
                    <name>EM</name>
                    <resp>ed.</resp>
                </respStmt>
                <item>1372 speaker was Agamamemaistra. Should be Klytaimestra</item>
            </change>
            <change>
                <date>22-Dec-99</date>
                <respStmt>
                    <name>Anne Mahoney</name>
                    <resp>Markup</resp>
                </respStmt>
                <item> $Log: aesch.ag_gk.xml,v $ Revision 1.1 2013-09-13 11:17:27 balmas01 moving
                    Greg's work-in-progress on CTS-izing greco-roman collection texts to a Work
                    directory Revision 1.6 2013-06-13 12:41:17 gcrane tagging now should be
                    compatible with CTS Revision 1.5 2011-09-07 12:30:31 rsingh04 adding rend
                    attribute to lb tags which are numbered Revision 1.4 2011-01-13 03:38:21 gcrane
                    more refinements making these files SDL compatible Revision 1.3 2010-12-25
                    19:15:18 gcrane now using LB milestones rather than L tags Revision 1.2
                    2010-12-24 12:39:25 gcrane ADD tags replace lt/gt entities DEL tags replace
                    lsqb/rsqb entities GAP tags replace "..." Revision 1.1 2010-12-24 11:56:44
                    gcrane base SDL file Revision 1.2 2010/03/15 18:56:13 lcerrato removed stop at
                    line 1548 Revision 1.1 2009/10/09 19:49:18 rsingh04 more reorganizing of texts
                    module by collection Revision 1.1 2009/10/07 20:59:53 rsingh04 began
                    reorganizing texts module by collection. created separate work directory in
                    texts module to keep hopper files separate from in progress files Revision 1.3
                    2005/08/01 15:44:56 packel really removed item tags Revision 1.2 2005/08/01
                    15:32:41 packel removed stray item tags Revision 1.1 2005/07/25 14:26:56 packel
                    Converted to XML Revision 1.10 2004/04/21 20:28:10 mimno added card 1s Revision
                    1.9 2003/07/01 22:14:25 yorkc Updated texts to TEI P4 and Perseus P4 extensions;
                    minor cleanup (esp. character encodings and typos.) Revision 1.8 2000/03/15
                    17:03:56 amahoney make sure cardbreaks never come before the end of a speech
                    with an n attribute -- this repeats the speaker name Revision 1.7 2000/03/06
                    20:05:31 amahoney fix headers for TOC Revision 1.6 2000/03/04 20:33:49 dasmith
                    Added separate funder entity to TEI header. Revision 1.5 2000/02/17 17:46:02
                    amahoney use n on sp for speeches interrupted by cardbreaks; put cards at ends
                    of such speeches after the close tag; put sp and speaker tags on the divs of the
                    choruses, which were not marked at all (but div2 closes sp, so we lost the
                    speaker info) Revision 1.4 1999/12/22 22:01:48 amahoney convert to P3 </item>
            </change>
        </revisionDesc>
    </teiHeader>
    <text xml:lang="grc" id="stoa0045.stoa0">
        <body>
            <milestone unit="episode"/>
                <milestone ed="p" n="1" unit="card"/>
                <said who="#Φύλαξ" n="1">θεοὺς μὲν αἰτῶ τῶνδʼ ἀπαλλαγὴν πόνων</said>
                <said who="#Φύλαξ" n="2">φρουρᾶς ἐτείας μῆκος, ἣν κοιμώμενος</said>
                <said who="#Φύλαξ" n="3">στέγαις Ἀτρειδῶν ἄγκαθεν, κυνὸς δίκην,</said>
                <said who="#Φύλαξ" n="4">ἄστρων κάτοιδα νυκτέρων ὁμήγυριν,</said>
                <said who="#Φύλαξ" n="5">καὶ τοὺς φέροντας χεῖμα καὶ θέρος βροτοῖς</said>
                <said who="#Φύλαξ" n="6">λαμπροὺς δυνάστας, ἐμπρέποντας αἰθέρι</said>
                <said who="#Φύλαξ" n="7">
                    <del>ἀστέρας, ὅταν φθίνωσιν, ἀντολάς τε τῶν</del>.</said>
                <said who="#Φύλαξ" n="8">
                    <milestone ed="P" unit="para"/>καὶ νῦν φυλάσσω λαμπάδος τό σύμβολον,</said>
                <said who="#Φύλαξ" n="9">αὐγὴν πυρὸς φέρουσαν ἐκ Τροίας φάτιν</said>
                <said who="#Φύλαξ" n="10">ἁλώσιμόν τε βάξιν· ὧδε γὰρ κρατεῖ</said>
                <said who="#Φύλαξ" n="11">γυναικὸς ἀνδρόβουλον ἐλπίζον κέαρ.</said>
                <said who="#Φύλαξ" n="12">εὖτʼ ἂν δὲ νυκτίπλαγκτον ἔνδροσόν τʼ ἔχω</said>
                <said who="#Φύλαξ" n="13">εὐνὴν ὀνείροις οὐκ ἐπισκοπουμένην</said>
                <said who="#Φύλαξ" n="14">ἐμήν· φόβος γὰρ ἀνθʼ ὕπνου παραστατεῖ,</said>
                <said who="#Φύλαξ" n="15">τὸ μὴ βεβαίως βλέφαρα συμβαλεῖν ὕπνῳ·</said>
                <said who="#Φύλαξ" n="16">ὅταν δʼ ἀείδειν ἢ μινύρεσθαι δοκῶ,</said>
                <said who="#Φύλαξ" n="17">ὕπνου τόδʼ ἀντίμολπον ἐντέμνων ἄκος,</said>
                <said who="#Φύλαξ" n="18">κλαίω τότʼ οἴκου τοῦδε συμφορὰν στένων</said>
                <said who="#Φύλαξ" n="19">οὐχ ὡς τὰ πρόσθʼ ἄριστα διαπονουμένου.</said>
                <said who="#Φύλαξ" n="20">νῦν δʼ εὐτυχὴς γένοιτʼ ἀπαλλαγὴ πόνων</said>
                <said who="#Φύλαξ" n="21">εὐαγγέλου φανέντος ὀρφναίου πυρός.</said>
                <said who="#Φύλαξ" n="22">
                    <milestone ed="P" unit="para"/>ὦ χαῖρε λαμπτὴρ νυκτός, ἡμερήσιον</said>
                <said who="#Φύλαξ" n="23">φάος πιφαύσκων καὶ χορῶν κατάστασιν</said>
                <said who="#Φύλαξ" n="24">πολλῶν ἐν Ἄργει, τῆσδε συμφορᾶς χάριν.</said>
                <said who="#Φύλαξ" n="25">ἰοὺ ἰού.</said>
                <said who="#Φύλαξ" n="26">
                    <milestone ed="P" unit="para"/>Ἀγαμέμνονος γυναικὶ σημαίνω τορῶς</said>
                <said who="#Φύλαξ" n="27">εὐνῆς ἐπαντείλασαν ὡς τάχος δόμοις</said>
                <said who="#Φύλαξ" n="28">ὀλολυγμὸν εὐφημοῦντα τῇδε λαμπάδι</said>
                <said who="#Φύλαξ" n="29">ἐπορθιάζειν, εἴπερ Ἰλίου πόλις</said>
                <said who="#Φύλαξ" n="30">ἑάλωκεν, ὡς ὁ φρυκτὸς ἀγγέλλων πρέπει·</said>
                <said who="#Φύλαξ" n="31">αὐτός τʼ ἔγωγε φροίμιον χορεύσομαι.</said>
                <said who="#Φύλαξ" n="32">τὰ δεσποτῶν γὰρ εὖ πεσόντα θήσομαι</said>
                <said who="#Φύλαξ" n="33">τρὶς ἓξ βαλούσης τῆσδέ μοι φρυκτωρίας.</said>
                <said who="#Φύλαξ" n="34">
                    <milestone ed="P" unit="para"/>γένοιτο δʼ οὖν μολόντος εὐφιλῆ χέρα</said>
                <said who="#Φύλαξ" n="35">ἄνακτος οἴκων τῇδε βαστάσαι χερί.</said>
                <said who="#Φύλαξ" n="36">τὰ δʼ ἄλλα σιγῶ· βοῦς ἐπὶ γλώσσῃ μέγας</said>
                <said who="#Φύλαξ" n="37">βέβηκεν· οἶκος δʼ αὐτός, εἰ φθογγὴν λάβοι,</said>
                <said who="#Φύλαξ" n="38">σαφέστατʼ ἂν λέξειεν· ὡς ἑκὼν ἐγὼ</said>
                <said who="#Φύλαξ" n="39">μαθοῦσιν αὐδῶ κοὐ μαθοῦσι λήθομαι.</said>
                <milestone ed="p" n="40" unit="card"/>
                <milestone unit="anapests"/>
                    <said who="#Χορός" n="40">δέκατον μὲν ἔτος τόδʼ ἐπεὶ Πριάμου</said>
                    <said who="#Χορός" n="41">μέγας ἀντίδικος,</said>
                    <said who="#Χορός" n="42">Μενέλαος ἄναξ ἠδʼ Ἀγαμέμνων,</said>
                    <said who="#Χορός" n="43">διθρόνου Διόθεν καὶ δισκήπτρου</said>
                    <said who="#Χορός" n="44">τιμῆς ὀχυρὸν ζεῦγος Ἀτρειδᾶν</said>
                    <said who="#Χορός" n="45">στόλον Ἀργείων χιλιοναύτην,</said>
                    <said who="#Χορός" n="46">τῆσδʼ ἀπὸ χώρας</said>
                    <said who="#Χορός" n="47">
                        <milestone ed="P" unit="para"/>ἦραν, στρατιῶτιν ἀρωγὰν,</said>
                    <said who="#Χορός" n="48">μέγαν ἐκ θυμοῦ κλάζοντες Ἄρη</said>
                    <said who="#Χορός" n="49">τρόπον αἰγυπιῶν, οἵτʼ ἐκπατίοις</said>
                    <said who="#Χορός" n="50">ἄλγεσι παίδων ὕπατοι λεχέων</said>
                    <said who="#Χορός" n="51">στροφοδινοῦνται</said>
                    <said who="#Χορός" n="52">πτερύγων ἐρετμοῖσιν ἐρεσσόμενοι,</said>
                    <said who="#Χορός" n="53">δεμνιοτήρη</said>
                    <said who="#Χορός" n="54">πόνον ὀρταλίχων ὀλέσαντες·</said>
                    <said who="#Χορός" n="55">ὕπατος δʼ ἀίων ἤ τις Ἀπόλλων</said>
                    <said who="#Χορός" n="56">ἢ Πὰν ἢ Ζεὺς οἰωνόθροον</said>
                    <said who="#Χορός" n="57">γόον ὀξυβόαν τῶνδε μετοίκων</said>
                    <said who="#Χορός" n="58">ὑστερόποινον</said>
                    <said who="#Χορός" n="59">
                        <milestone ed="P" unit="para"/>πέμπει παραβᾶσιν Ἐρινύν.</said>
                    <said who="#Χορός" n="60">οὕτω δʼ Ἀτρέως παῖδας ὁ κρείσσων</said>
                    <said who="#Χορός" n="61">ἐπʼ Ἀλεξάνδρῳ πέμπει ξένιος</said>
                    <said who="#Χορός" n="62">Ζεὺς πολυάνορος ἀμφὶ γυναικὸς</said>
                    <said who="#Χορός" n="63">πολλὰ παλαίσματα καὶ γυιοβαρῆ</said>
                    <said who="#Χορός" n="64">γόνατος κονίαισιν ἐρειδομένου</said>
                    <said who="#Χορός" n="65">διακναιομένης τʼ ἐν προτελείοις</said>
                    <said who="#Χορός" n="66">κάμακος θήσων Δαναοῖσι</said>
                    <said who="#Χορός" n="67">Τρωσί θʼ ὁμοίως. ἔστι δʼ ὅπη νῦν</said>
                    <said who="#Χορός" n="68">
                        <milestone ed="P" unit="para"/>ἔστι· τελεῖται δʼ ἐς τὸ πεπρωμένον·</said>
                    <said who="#Χορός" n="69">οὔθʼ ὑποκαίων οὔθʼ ὑπολείβων</said>
                    <said who="#Χορός" n="70">οὔτε δακρύων ἀπύρων ἱερῶν</said>
                    <said who="#Χορός" n="71">
                        <milestone ed="P" unit="para"/>ὀργὰς ἀτενεῖς παραθέλξει.</said>
                    <said who="#Χορός" n="72">ἡμεῖς δʼ ἀτίται σαρκὶ παλαιᾷ</said>
                    <said who="#Χορός" n="73">τῆς τότʼ ἀρωγῆς ὑπολειφθέντες</said>
                    <said who="#Χορός" n="74">μίμνομεν ἰσχὺν</said>
                    <said who="#Χορός" n="75">ἰσόπαιδα νέμοντες ἐπὶ σκήπτροις.</said>
                    <said who="#Χορός" n="76">ὅ τε γὰρ νεαρὸς μυελὸς στέρνων</said>
                    <said who="#Χορός" n="77">ἐντὸς ἀνᾴσσων</said>
                    <said who="#Χορός" n="78">ἰσόπρεσβυς, Ἄρης δʼ οὐκ ἔνι χώρᾳ,</said>
                    <said who="#Χορός" n="79">τό θʼ ὑπέργηρων φυλλάδος ἤδη</said>
                    <said who="#Χορός" n="80">κατακαρφομένης τρίποδας μὲν ὁδοὺς</said>
                    <said who="#Χορός" n="81">στείχει, παιδὸς δʼ οὐδὲν ἀρείων</said>
                    <said who="#Χορός" n="82">
                        <milestone ed="P" unit="para"/>ὄναρ ἡμερόφαντον ἀλαίνει.</said>
                    <said who="#Χορός" n="83">σὺ δέ, Τυνδάρεω</said>
                    <said who="#Χορός" n="84">θύγατερ, βασίλεια Κλυταιμήστρα,</said>
                    <said who="#Χορός" n="85">τί χρέος; τί νέον; τί δʼ ἐπαισθομένη,</said>
                    <said who="#Χορός" n="86">τίνος ἀγγελίας</said>
                    <said who="#Χορός" n="87">
                        <milestone ed="P" unit="para"/>πειθοῖ περίπεμπτα θυοσκεῖς;</said>
                    <said who="#Χορός" n="88">πάντων δὲ θεῶν τῶν ἀστυνόμων,</said>
                    <said who="#Χορός" n="89">ὑπάτων, χθονίων,</said>
                    <said who="#Χορός" n="90">τῶν τʼ οὐρανίων τῶν τʼ ἀγοραίων,</said>
                    <said who="#Χορός" n="91">βωμοὶ δώροισι φλέγονται·</said>
                    <said who="#Χορός" n="92">ἄλλη δʼ ἄλλοθεν οὐρανομήκης</said>
                    <said who="#Χορός" n="93">λαμπὰς ἀνίσχει,</said>
                    <said who="#Χορός" n="94">φαρμασσομένη χρίματος ἁγνοῦ</said>
                    <said who="#Χορός" n="95">μαλακαῖς ἀδόλοισι παρηγορίαις,</said>
                    <said who="#Χορός" n="96">πελάνῳ μυχόθεν βασιλείῳ.</said>
                    <said who="#Χορός" n="97">τούτων λέξασʼ ὅ τι καὶ δυνατὸν</said>
                    <said who="#Χορός" n="98">καὶ θέμις αἰνεῖν,</said>
                    <said who="#Χορός" n="99">παιών τε γενοῦ τῆσδε μερίμνης,</said>
                    <said who="#Χορός" n="100">ἣ νῦν τοτὲ μὲν κακόφρων τελέθει,</said>
                    <said who="#Χορός" n="101">τοτὲ δʼ ἐκ θυσιῶν ἀγανὴ φαίνουσʼ</said>
                    <said who="#Χορός" n="102">ἐλπὶς ἀμύνει φροντίδʼ ἄπληστον</said>
                    <said who="#Χορός" n="103">
                        <milestone ed="P" unit="para"/>τῆς θυμοβόρου φρένα λύπης.</said>
                
            
            <milestone ed="p" n="104" unit="card"/>
            <milestone unit="choral"/>
                <milestone unit="strophe" n="1"/>
                    <said who="#Χορός" n="104">κύριός εἰμι θροεῖν ὅδιον κράτος αἴσιον ἀνδρῶν</said>
                    <said who="#Χορός" n="105">ἐκτελέων· ἔτι γὰρ θεόθεν καταπνεύει</said>
                    <said who="#Χορός" n="106">πειθὼ μολπᾶν</said>
                    <said who="#Χορός" n="107">ἀλκὰν σύμφυτος αἰών·</said>
                    <said who="#Χορός" n="108">ὅπως Ἀχαι-</said>
                    <said who="#Χορός" n="109">ῶν δίθρονον κράτος, Ἑλλάδος ἥβας</said>
                    <said who="#Χορός" n="110">ξύμφρονα ταγάν,</said>
                    <said who="#Χορός" n="111">πέμπει σὺν δορὶ καὶ χερὶ πράκτορι</said>
                    <said who="#Χορός" n="112">θούριος ὄρνις Τευκρίδʼ ἐπʼ αἶαν,</said>
                    <said who="#Χορός" n="113">οἰωνῶν βασιλεὺς βασιλεῦσι νε-</said>
                    <said who="#Χορός" n="115">ῶν ὁ κελαινός, ὅ τʼ ἐξόπιν ἀργᾶς,</said>
                    <said who="#Χορός" n="116">φανέντες ἴ-</said>
                    <said who="#Χορός" n="117">κταρ μελάθρων χερὸς ἐκ δοριπάλτου</said>
                    <said who="#Χορός" n="118">παμπρέπτοις ἐν ἕδραισιν,</said>
                    <said who="#Χορός" n="119">βοσκόμενοι λαγίναν, ἐρικύμονα φέρματι γένναν,</said>
                    <said who="#Χορός" n="120">βλαβέντα λοισθίων δρόμων.</said>
                    <said who="#Χορός" n="121">αἴλινον αἴλινον εἰπέ, τὸ δʼ εὖ νικάτω.</said>
                
                <milestone unit="antistrophe" n="1"/>
                    <milestone ed="p" n="122" unit="card"/>
                    <said who="#Χορός" n="122">κεδνὸς δὲ στρατόμαντις ἰδὼν δύο λήμασι δισσοὺς</said>
                    <said who="#Χορός" n="123">Ἀτρεΐδας μαχίμους ἐδάη λαγοδαίτας</said>
                    <said who="#Χορός" n="124">πομπούς τʼ ἀρχάς·</said>
                    <said who="#Χορός" n="125">οὕτω δʼ εἶπε τερᾴζων·</said>
                    <said who="#Χορός" n="126">‘χρόνῳ μὲν ἀγρεῖ</said>
                    <said who="#Χορός" n="127">Πριάμου πόλιν ἅδε κέλευθος,</said>
                    <said who="#Χορός" n="128">πάντα δὲ πύργων</said>
                    <said who="#Χορός" n="129">κτήνη πρόσθε τὰ δημιοπληθῆ</said>
                    <said who="#Χορός" n="130">Μοῖρʼ ἀλαπάξει πρὸς τὸ βίαιον·</said>
                    <said who="#Χορός" n="131">οἶον μή τις ἄγα θεόθεν κνεφά-</said>
                    <said who="#Χορός" n="132">σῃ προτυπὲν στόμιον μέγα Τροίας</said>
                    <said who="#Χορός" n="133">στρατωθέν.οἴκτῳ γὰρ ἐπί-</said>
                    <said who="#Χορός" n="135">φθονος Ἄρτεμις ἁγνὰ</said>
                    <said who="#Χορός" n="136">πτανοῖσιν κυσὶ πατρὸς</said>
                    <said who="#Χορός" n="137">αὐτότοκον πρὸ λόχου μογερὰν πτάκα θυομένοισιν</said>
                    <said who="#Χορός" n="138">στυγεῖ δὲ δεῖπνον αἰετῶν.’</said>
                    <said who="#Χορός" n="139">αἴλινον αἴλινον εἰπέ, τὸ δʼ εὖ νικάτω.</said>
                
                <milestone unit="epode"/>
                    <milestone ed="p" n="140" unit="card"/>
                    <said who="#Χορός" n="140">‘τόσον περ εὔφρων, καλά,</said>
                    <said who="#Χορός" n="141">δρόσοισι λεπτοῖς μαλερῶν λεόντων</said>
                    <said who="#Χορός" n="142">πάντων τʼ ἀγρονόμων φιλομάστοις</said>
                    <said who="#Χορός" n="143">θηρῶν ὀβρικάλοισι τερπνά,</said>
                    <said who="#Χορός" n="144">τούτων αἴνει ξύμβολα κρᾶναι,</said>
                    <said who="#Χορός" n="145">δεξιὰ μέν, κατάμομφα δὲ φάσματα
                        <del>στρουθῶν</del>.</said>
                    <said who="#Χορός" n="146">ἰήιον δὲ καλέω Παιᾶνα,</said>
                    <said who="#Χορός" n="147">μή τινας ἀντιπνόους Δανα-</said>
                    <said who="#Χορός" n="148">οῖς χρονίας ἐχενῇδας ἀ-</said>
                    <said who="#Χορός" n="150">πλοίας τεύξῃ,</said>
                    <said who="#Χορός" n="151">σπευδομένα θυσίαν ἑτέραν ἄνομόν τινʼ, ἄδαιτον</said>
                    <said who="#Χορός" n="152">νεικέων τέκτονα σύμφυτον,</said>
                    <said who="#Χορός" n="153">οὐ δεισήνορα. μίμνει γὰρ φοβερὰ παλίνορτος</said>
                    <said who="#Χορός" n="155">οἰκονόμος δολία μνάμων μῆνις τεκνόποινος.’</said>
                    <said who="#Χορός" n="156">τοιάδε Κάλχας ξὺν μεγάλοις ἀγαθοῖς ἀπέκλαγξεν</said>
                    <said who="#Χορός" n="157">μόρσιμʼ ἀπʼ ὀρνίθων ὁδίων οἴκοις βασιλείοις·</said>
                    <said who="#Χορός" n="158">τοῖς δʼ ὁμόφωνον</said>
                    <said who="#Χορός" n="159">αἴλινον αἴλινον εἰπέ, τὸ δʼ εὖ νικάτω.</said>
                
                <milestone unit="strophe" n="2"/>
                    <milestone ed="p" n="160" unit="card"/>
                    <said who="#Χορός" n="160">Ζεύς, ὅστις ποτʼ ἐστίν, εἰ τόδʼ αὐ-</said>
                    <said who="#Χορός" n="161">τῷ φίλον κεκλημένῳ,</said>
                    <said who="#Χορός" n="162">τοῦτό νιν προσεννέπω.</said>
                    <said who="#Χορός" n="163">οὐκ ἔχω προσεικάσαι</said>
                    <said who="#Χορός" n="164">πάντʼ ἐπισταθμώμενος</said>
                    <said who="#Χορός" n="165">πλὴν Διός, εἰ τὸ μάταν ἀπὸ φροντίδος ἄχθος</said>
                    <said who="#Χορός" n="166">χρὴ βαλεῖν ἐτητύμως.</said>
                
                <milestone unit="antistrophe" n="2"/>
                    <milestone ed="p" n="167" unit="card"/>
                    <said who="#Χορός" n="167">οὐδʼ ὅστις πάροιθεν ἦν μέγας,</said>
                    <said who="#Χορός" n="168">παμμάχῳ θράσει βρύων,</said>
                    <said who="#Χορός" n="170">οὐδὲ λέξεται πρὶν ὤν·</said>
                    <said who="#Χορός" n="171">ὃς δʼ ἔπειτʼ ἔφυ, τρια-</said>
                    <said who="#Χορός" n="172">κτῆρος οἴχεται τυχών.</said>
                    <said who="#Χορός" n="173">Ζῆνα δέ τις προφρόνως ἐπινίκια κλάζων</said>
                    <said who="#Χορός" n="175">τεύξεται φρενῶν τὸ πᾶν·</said>
                
                <milestone unit="strophe" n="3"/>
                    <milestone ed="p" n="176" unit="card"/>
                    <said who="#Χορός" n="176">τὸν φρονεῖν βροτοὺς ὁδώ-</said>
                    <said who="#Χορός" n="177">σαντα, τὸν πάθει μάθος</said>
                    <said who="#Χορός" n="178">θέντα κυρίως ἔχειν.</said>
                    <said who="#Χορός" n="179">στάζει δʼ ἔν θʼ ὕπνῳ πρὸ καρδίας</said>
                    <said who="#Χορός" n="180">μνησιπήμων πόνος· καὶ παρʼ ἄ-</said>
                    <said who="#Χορός" n="181">κοντας ἦλθε σωφρονεῖν.</said>
                    <said who="#Χορός" n="182">δαιμόνων δέ που χάρις βίαιος</said>
                    <said who="#Χορός" n="183">σέλμα σεμνὸν ἡμένων.</said>
                
                <milestone unit="antistrophe" n="3"/>
                    <milestone ed="p" n="184" unit="card"/>
                    <said who="#Χορός" n="184">καὶ τόθʼ ἡγεμὼν ὁ πρέ-</said>
                    <said who="#Χορός" n="185">σβυς νεῶν Ἀχαιικῶν,</said>
                    <said who="#Χορός" n="186">μάντιν οὔτινα ψέγων,</said>
                    <said who="#Χορός" n="187">ἐμπαίοις τύχαισι συμπνέων,</said>
                    <said who="#Χορός" n="188">εὖτʼ ἀπλοίᾳ κεναγγεῖ βαρύ-</said>
                    <said who="#Χορός" n="189">νοντʼ Ἀχαιικὸς λεώς,</said>
                    <said who="#Χορός" n="190">Χαλκίδος πέραν ἔχων παλιρρόχ-</said>
                    <said who="#Χορός" n="191">θοις ἐν Αὐλίδος τόποις·</said>
                
                <milestone unit="strophe" n="4"/>
                    <milestone ed="p" n="192" unit="card"/>
                    <said who="#Χορός" n="192">πνοαὶ δʼ ἀπὸ Στρυμόνος μολοῦσαι</said>
                    <said who="#Χορός" n="193">κακόσχολοι νήστιδες δύσορμοι,</said>
                    <said who="#Χορός" n="194">βροτῶν ἄλαι, ναῶν <add>τε</add> καὶ</said>
                    <said who="#Χορός" n="195">πεισμάτων ἀφειδεῖς,</said>
                    <said who="#Χορός" n="196">παλιμμήκη χρόνον τιθεῖσαι</said>
                    <said who="#Χορός" n="197">τρίβῳ κατέξαινον ἄν-</said>
                    <said who="#Χορός" n="198">θος Ἀργείων· ἐπεὶ δὲ καὶ πικροῦ</said>
                    <said who="#Χορός" n="199">χείματος ἄλλο μῆχαρ</said>
                    <said who="#Χορός" n="200">βριθύτερον πρόμοισιν</said>
                    <said who="#Χορός" n="201">μάντις ἔκλαγξεν προφέρων</said>
                    <said who="#Χορός" n="202">Ἄρτεμιν, ὥστε χθόνα βάκ-</said>
                    <said who="#Χορός" n="203">τροις ἐπικρούσαντας Ἀτρεί-</said>
                    <said who="#Χορός" n="204">δας δάκρυ μὴ κατασχεῖν·</said>
                
                <milestone unit="antistrophe" n="4"/>
                    <milestone ed="p" n="205" unit="card"/>
                    <said who="#Χορός" n="205">ἄναξ δʼ ὁ πρέσβυς τότʼ εἶπε φωνῶν·</said>
                    <said who="#Χορός" n="206">‘βαρεῖα μὲν κὴρ τὸ μὴ πιθέσθαι,</said>
                    <said who="#Χορός" n="207">βαρεῖα δʼ, εἰ τέκνον δαΐ-</said>
                    <said who="#Χορός" n="208">ξω, δόμων ἄγαλμα,</said>
                    <said who="#Χορός" n="209">μιαίνων παρθενοσφάγοισιν</said>
                    <said who="#Χορός" n="210">ῥείθροις πατρῴους χέρας</said>
                    <said who="#Χορός" n="211">πέλας βωμοῦ· τί τῶνδʼ ἄνευ κακῶν,</said>
                    <said who="#Χορός" n="212">πῶς λιπόναυς γένωμαι</said>
                    <said who="#Χορός" n="213">ξυμμαχίας ἁμαρτών;</said>
                    <said who="#Χορός" n="214">παυσανέμου γὰρ θυσίας</said>
                    <said who="#Χορός" n="215">παρθενίου θʼ αἵματος ὀρ-</said>
                    <said who="#Χορός" n="216">γᾷ περιόργως ἐπιθυ-</said>
                    <said who="#Χορός" n="217">μεῖν θέμις. εὖ γὰρ εἴη.’</said>
                
                <milestone unit="strophe" n="5"/>
                    <milestone ed="p" n="218" unit="card"/>
                    <said who="#Χορός" n="218">ἐπεὶ δʼ ἀνάγκας ἔδυ λέπαδνον</said>
                    <said who="#Χορός" n="219">φρενὸς πνέων δυσσεβῆ τροπαίαν</said>
                    <said who="#Χορός" n="220">ἄναγνον ἀνίερον, τόθεν</said>
                    <said who="#Χορός" n="221">τὸ παντότολμον φρονεῖν μετέγνω.</said>
                    <said who="#Χορός" n="222">βροτοὺς θρασύνει γὰρ αἰσχρόμητις</said>
                    <said who="#Χορός" n="223">τάλαινα παρακοπὰ πρωτοπήμων. ἔτλα δʼ οὖν</said>
                    <said who="#Χορός" n="225">θυτὴρ γενέσθαι θυγατρός,</said>
                    <said who="#Χορός" n="226">γυναικοποίνων πολέμων ἀρωγὰν</said>
                    <said who="#Χορός" n="227">καὶ προτέλεια ναῶν.</said>
                
                <milestone unit="antistrophe" n="5"/>
                    <milestone ed="p" n="228" unit="card"/>
                    <said who="#Χορός" n="228">λιτὰς δὲ καὶ κληδόνας πατρῴους</said>
                    <said who="#Χορός" n="229">παρʼ οὐδὲν αἰῶ τε παρθένειον</said>
                    <said who="#Χορός" n="230">ἔθεντο φιλόμαχοι βραβῆς.</said>
                    <said who="#Χορός" n="231">φράσεν δʼ ἀόζοις πατὴρ μετʼ εὐχὰν</said>
                    <said who="#Χορός" n="232">δίκαν χιμαίρας ὕπερθε βωμοῦ</said>
                    <said who="#Χορός" n="233">πέπλοισι περιπετῆ παντὶ θυμῷ προνωπῆ</said>
                    <said who="#Χορός" n="235">λαβεῖν ἀέρδην, στόματός</said>
                    <said who="#Χορός" n="236">τε καλλιπρῴρου φυλακᾷ κατασχεῖν</said>
                    <said who="#Χορός" n="237">φθόγγον ἀραῖον οἴκοις,</said>
                
                <milestone unit="strophe" n="6"/>
                    <milestone ed="p" n="238" unit="card"/>
                    <said who="#Χορός" n="238">βίᾳ χαλινῶν τʼ ἀναύδῳ μένει.</said>
                    <said who="#Χορός" n="239">κρόκου βαφὰς δʼ ἐς πέδον χέουσα</said>
                    <said who="#Χορός" n="240">ἔβαλλʼ ἕκαστον θυτήρ-</said>
                    <said who="#Χορός" n="241">ων ἀπʼ ὄμματος βέλει</said>
                    <said who="#Χορός" n="242">φιλοίκτῳ, πρέπουσά θʼ ὡς ἐν γραφαῖς,
                        προσεννέπειν</said>
                    <said who="#Χορός" n="243">θέλουσʼ, ἐπεὶ πολλάκις</said>
                    <said who="#Χορός" n="244">πατρὸς κατʼ ἀνδρῶνας εὐτραπέζους</said>
                    <said who="#Χορός" n="245">ἔμελψεν, ἁγνᾷ δʼ ἀταύρωτος αὐδᾷ πατρὸς</said>
                    <said who="#Χορός" n="246">φίλου τριτόσπονδον εὔ-</said>
                    <said who="#Χορός" n="247">ποτμον παιῶνα φίλως ἐτίμα—</said>
                
                <milestone unit="antistrophe" n="6"/>
                    <milestone ed="p" n="248" unit="card"/>
                    <said who="#Χορός" n="248">τὰ δʼ ἔνθεν οὔτʼ εἶδον οὔτʼ ἐννέπω·</said>
                    <said who="#Χορός" n="249">τέχναι δὲ Κάλχαντος οὐκ ἄκραντοι.</said>
                    <said who="#Χορός" n="250">Δίκα δὲ τοῖς μὲν παθοῦσ-</said>
                    <said who="#Χορός" n="251">ιν μαθεῖν ἐπιρρέπει·</said>
                    <said who="#Χορός" n="252">τὸ μέλλον <add>δʼ</add>, ἐπεὶ γένοιτʼ, ἂν κλύοις· πρὸ
                        χαιρέτω·</said>
                    <said who="#Χορός" n="253">ἴσον δὲ τῷ προστένειν.</said>
                    <said who="#Χορός" n="254">τορὸν γὰρ ἥξει σύνορθρον αὐγαῖς.</said>
                    <said who="#Χορός" n="255">πέλοιτο δʼ οὖν τἀπὶ τούτοισιν εὖ πρᾶξις, ὡς</said>
                    <said who="#Χορός" n="256">θέλει τόδʼ ἄγχιστον Ἀ-</said>
                    <said who="#Χορός" n="257">πίας γαίας μονόφρουρον ἕρκος.</said>
                
            
            <milestone ed="p" n="258" unit="card"/>
            <milestone unit="episode"/>
                <said who="#Χορός" n="258">ἥκω σεβίζων σόν, Κλυταιμήστρα, κράτος·</said>
                <said who="#Χορός" n="259">δίκη γάρ ἐστι φωτὸς ἀρχηγοῦ τίειν</said>
                <said who="#Χορός" n="260">γυναῖκʼ ἐρημωθέντος ἄρσενος θρόνου.</said>
                <said who="#Χορός" n="261">σὺ δʼ εἴ τι κεδνὸν εἴτε μὴ πεπυσμένη</said>
                <said who="#Χορός" n="262">εὐαγγέλοισιν ἐλπίσιν θυηπολεῖς,</said>
                <said who="#Χορός" n="263">κλύοιμʼ ἂν εὔφρων· οὐδὲ σιγώσῃ φθόνος.</said>
                <said who="#Κλυταιμήστρα" n="264">εὐάγγελος μέν, ὥσπερ ἡ παροιμία,</said>
                <said who="#Κλυταιμήστρα" n="265">ἕως γένοιτο μητρὸς εὐφρόνης πάρα.</said>
                <said who="#Κλυταιμήστρα" n="266">πεύσῃ δὲ χάρμα μεῖζον ἐλπίδος κλύειν·</said>
                <said who="#Κλυταιμήστρα" n="267">Πριάμου γὰρ ᾑρήκασιν Ἀργεῖοι πόλιν.</said>
                <said who="#Χορός" n="268">πῶς φής; πέφευγε τοὔπος ἐξ ἀπιστίας.</said>
                <said who="#Κλυταιμήστρα" n="269">Τροίαν Ἀχαιῶν οὖσαν· ἦ τορῶς λέγω;</said>
                <said who="#Χορός" n="270">χαρά μʼ ὑφέρπει δάκρυον ἐκκαλουμένη.</said>
                <said who="#Κλυταιμήστρα" n="271">εὖ γὰρ φρονοῦντος ὄμμα σοῦ κατηγορεῖ.</said>
                <said who="#Χορός" n="272">τί γὰρ τὸ πιστόν; ἔστι τῶνδέ σοι τέκμαρ;</said>
                <said who="#Κλυταιμήστρα" n="273">ἔστιν· τί δʼ οὐχί; μὴ δολώσαντος θεοῦ.</said>
                <said who="#Χορός" n="274">πότερα δʼ ὀνείρων φάσματʼ εὐπιθῆ σέβεις;</said>
                <said who="#Κλυταιμήστρα" n="275">οὐ δόξαν ἂν λάβοιμι βριζούσης φρενός.</said>
                <said who="#Χορός" n="276">ἀλλʼ ἦ σʼ ἐπίανέν τις ἄπτερος φάτις;</said>
                <said who="#Κλυταιμήστρα" n="277">παιδὸς νέας ὣς κάρτʼ ἐμωμήσω φρένας.</said>
                <said who="#Χορός" n="278">ποίου χρόνου δὲ καὶ πεπόρθηται πόλις;</said>
                <said who="#Κλυταιμήστρα" n="279">τῆς νῦν τεκούσης φῶς τόδʼ εὐφρόνης λέγω.</said>
                <said who="#Χορός" n="280">καὶ τίς τόδʼ ἐξίκοιτʼ ἂν ἀγγέλων τάχος;</said>
                <milestone ed="p" n="281" unit="card"/>
                <said who="#Κλυταιμήστρα" n="281">Ἥφαιστος Ἴδης λαμπρὸν ἐκπέμπων σέλας.</said>
                <said who="#Κλυταιμήστρα" n="282">φρυκτὸς δὲ φρυκτὸν δεῦρʼ ἀπʼ ἀγγάρου πυρὸς</said>
                <said who="#Κλυταιμήστρα" n="283">ἔπεμπεν· Ἴδη μὲν πρὸς Ἑρμαῖον λέπας</said>
                <said who="#Κλυταιμήστρα" n="284">Λήμνου· μέγαν δὲ πανὸν ἐκ νήσου τρίτον</said>
                <said who="#Κλυταιμήστρα" n="285">Ἀθῷον αἶπος Ζηνὸς ἐξεδέξατο,</said>
                <said who="#Κλυταιμήστρα" n="286">ὑπερτελής τε, πόντον ὥστε νωτίσαι,</said>
                <said who="#Κλυταιμήστρα" n="287">ἰσχὺς πορευτοῦ λαμπάδος πρὸς ἡδονὴν</said>
                <said who="#Κλυταιμήστρα" n="288">
                    <gap desc="*"/>
                </said>
                <said who="#Κλυταιμήστρα" n="288">†πεύκη τὸ χρυσοφεγγές, ὥς τις ἥλιος,</said>
                <said who="#Κλυταιμήστρα" n="289">σέλας παραγγείλασα Μακίστου σκοπαῖς·</said>
                <said who="#Κλυταιμήστρα" n="290">ὁ δʼ οὔτι μέλλων οὐδʼ ἀφρασμόνως ὕπνῳ</said>
                <said who="#Κλυταιμήστρα" n="291">νικώμενος παρῆκεν ἀγγέλου μέρος·</said>
                <said who="#Κλυταιμήστρα" n="292">ἑκὰς δὲ φρυκτοῦ φῶς ἐπʼ Εὐρίπου ῥοὰς</said>
                <said who="#Κλυταιμήστρα" n="293">Μεσσαπίου φύλαξι σημαίνει μολόν.</said>
                <said who="#Κλυταιμήστρα" n="294">οἱ δʼ ἀντέλαμψαν καὶ παρήγγειλαν πρόσω</said>
                <said who="#Κλυταιμήστρα" n="295">γραίας ἐρείκης θωμὸν ἅψαντες πυρί.</said>
                <said who="#Κλυταιμήστρα" n="296">σθένουσα λαμπὰς δʼ οὐδέπω μαυρουμένη,</said>
                <said who="#Κλυταιμήστρα" n="297">ὑπερθοροῦσα πεδίον Ἀσωποῦ, δίκην</said>
                <said who="#Κλυταιμήστρα" n="298">φαιδρᾶς σελήνης, πρὸς Κιθαιρῶνος λέπας</said>
                <said who="#Κλυταιμήστρα" n="299">ἤγειρεν ἄλλην ἐκδοχὴν πομποῦ πυρός.</said>
                <said who="#Κλυταιμήστρα" n="300">φάος δὲ τηλέπομπον οὐκ ἠναίνετο</said>
                <said who="#Κλυταιμήστρα" n="301">φρουρὰ πλέον καίουσα τῶν εἰρημένων·</said>
                <said who="#Κλυταιμήστρα" n="302">λίμνην δʼ ὑπὲρ Γοργῶπιν ἔσκηψεν φάος·</said>
                <said who="#Κλυταιμήστρα" n="303">ὄρος τʼ ἐπʼ Αἰγίπλαγκτον ἐξικνούμενον</said>
                <said who="#Κλυταιμήστρα" n="304">ὤτρυνε θεσμὸν μὴ χρονίζεσθαι πυρός.</said>
                <said who="#Κλυταιμήστρα" n="305">πέμπουσι δʼ ἀνδαίοντες ἀφθόνῳ μένει</said>
                <said who="#Κλυταιμήστρα" n="306">φλογὸς μέγαν πώγωνα, καὶ Σαρωνικοῦ</said>
                <said who="#Κλυταιμήστρα" n="307">πορθμοῦ κάτοπτον πρῶνʼ ὑπερβάλλειν πρόσω</said>
                <said who="#Κλυταιμήστρα" n="308">φλέγουσαν· ἔστʼ ἔσκηψεν εὖτʼ ἀφίκετο</said>
                <said who="#Κλυταιμήστρα" n="309">Ἀραχναῖον αἶπος, ἀστυγείτονας σκοπάς·</said>
                <said who="#Κλυταιμήστρα" n="310">κἄπειτʼ Ἀτρειδῶν ἐς τόδε σκήπτει στέγος</said>
                <said who="#Κλυταιμήστρα" n="311">φάος τόδʼ οὐκ ἄπαππον Ἰδαίου πυρός.</said>
                <said who="#Κλυταιμήστρα" n="312">τοιοίδε τοί μοι λαμπαδηφόρων νόμοι,</said>
                <said who="#Κλυταιμήστρα" n="313">ἄλλος παρʼ ἄλλου διαδοχαῖς πληρούμενοι·</said>
                <said who="#Κλυταιμήστρα" n="314">νικᾷ δʼ ὁ πρῶτος καὶ τελευταῖος δραμών.</said>
                <said who="#Κλυταιμήστρα" n="315">τέκμαρ τοιοῦτον σύμβολόν τέ σοι λέγω</said>
                <said who="#Κλυταιμήστρα" n="316">ἀνδρὸς παραγγείλαντος ἐκ Τροίας ἐμοί.</said>
                <said who="#Χορός" n="317">θεοῖς μὲν αὖθις, ὦ γύναι, προσεύξομαι.</said>
                <said who="#Χορός" n="318">λόγους δʼ ἀκοῦσαι τούσδε κἀποθαυμάσαι</said>
                <said who="#Χορός" n="319">διηνεκῶς θέλοιμʼ ἂν ὡς λέγοις πάλιν.</said>
                <said who="#Κλυταιμήστρα" n="320">Τροίαν Ἀχαιοὶ τῇδʼ ἔχουσʼ ἐν ἡμέρᾳ.</said>
                <said who="#Κλυταιμήστρα" n="321">οἶμαι βοὴν ἄμεικτον ἐν πόλει πρέπειν.</said>
                <said who="#Κλυταιμήστρα" n="322">ὄξος τʼ ἄλειφά τʼ ἐγχέας ταὐτῷ κύτει</said>
                <said who="#Κλυταιμήστρα" n="323">διχοστατοῦντʼ ἄν, οὐ φίλω, προσεννέποις.</said>
                <said who="#Κλυταιμήστρα" n="324">καὶ τῶν ἁλόντων καὶ κρατησάντων δίχα</said>
                <said who="#Κλυταιμήστρα" n="325">φθογγὰς ἀκούειν ἔστι συμφορᾶς διπλῆς.</said>
                <said who="#Κλυταιμήστρα" n="326">οἱ μὲν γὰρ ἀμφὶ σώμασιν πεπτωκότες</said>
                <said who="#Κλυταιμήστρα" n="327">ἀνδρῶν κασιγνήτων τε καὶ φυταλμίων</said>
                <said who="#Κλυταιμήστρα" n="328">παῖδες γερόντων οὐκέτʼ ἐξ ἐλευθέρου</said>
                <said who="#Κλυταιμήστρα" n="329">δέρης ἀποιμώζουσι φιλτάτων μόρον·</said>
                <said who="#Κλυταιμήστρα" n="330">τοὺς δʼ αὖτε νυκτίπλαγκτος ἐκ μάχης πόνος</said>
                <said who="#Κλυταιμήστρα" n="331">νήστεις πρὸς ἀρίστοισιν ὧν ἔχει πόλις</said>
                <said who="#Κλυταιμήστρα" n="332">τάσσει, πρὸς οὐδὲν ἐν μέρει τεκμήριον,</said>
                <said who="#Κλυταιμήστρα" n="333">ἀλλʼ ὡς ἕκαστος ἔσπασεν τύχης πάλον.</said>
                <said who="#Κλυταιμήστρα" n="334">ἐν <add>δʼ</add> αἰχμαλώτοις Τρωικοῖς
                    οἰκήμασιν</said>
                <said who="#Κλυταιμήστρα" n="335">ναίουσιν ἤδη, τῶν ὑπαιθρίων πάγων</said>
                <said who="#Κλυταιμήστρα" n="336">δρόσων τʼ ἀπαλλαγέντες, ὡς δʼ εὐδαίμονες</said>
                <said who="#Κλυταιμήστρα" n="337">ἀφύλακτον εὑδήσουσι πᾶσαν εὐφρόνην.</said>
                <said who="#Κλυταιμήστρα" n="338">
                    <milestone ed="P" unit="para"/>εἰ δʼ εὖ σέβουσι τοὺς πολισσούχους θεοὺς</said>
                <said who="#Κλυταιμήστρα" n="339">τοὺς τῆς ἁλούσης γῆς θεῶν θʼ ἱδρύματα,</said>
                <said who="#Κλυταιμήστρα" n="340">οὔ τἂν ἑλόντες αὖθις ἀνθαλοῖεν ἄν.</said>
                <said who="#Κλυταιμήστρα" n="341">ἔρως δὲ μή τις πρότερον ἐμπίπτῃ στρατῷ</said>
                <said who="#Κλυταιμήστρα" n="342">πορθεῖν ἃ μὴ χρή, κέρδεσιν νικωμένους.</said>
                <said who="#Κλυταιμήστρα" n="343">δεῖ γὰρ πρὸς οἴκους νοστίμου σωτηρίας</said>
                <said who="#Κλυταιμήστρα" n="344">κάμψαι διαύλου θάτερον κῶλον πάλιν·</said>
                <said who="#Κλυταιμήστρα" n="345">θεοῖς δʼ ἀναμπλάκητος εἰ μόλοι στρατός,</said>
                <said who="#Κλυταιμήστρα" n="346">ἐγρηγορὸς τὸ πῆμα τῶν ὀλωλότων</said>
                <said who="#Κλυταιμήστρα" n="347">γένοιτʼ ἄν, εἰ πρόσπαια μὴ τύχοι κακά.</said>
                <said who="#Κλυταιμήστρα" n="348">τοιαῦτά τοι γυναικὸς ἐξ ἐμοῦ κλύεις·</said>
                <said who="#Κλυταιμήστρα" n="349">τὸ δʼ εὖ κρατοίη μὴ διχορρόπως ἰδεῖν.</said>
                <said who="#Κλυταιμήστρα" n="350">πολλῶν γὰρ ἐσθλῶν τήνδʼ ὄνησιν εἱλόμην.</said>
                <said who="#Χορός" n="351">γύναι, κατʼ ἄνδρα σώφρονʼ εὐφρόνως λέγεις.</said>
                <said who="#Χορός" n="352">ἐγὼ δʼ ἀκούσας πιστά σου τεκμήρια</said>
                <said who="#Χορός" n="353">θεοὺς προσειπεῖν εὖ παρασκευάζομαι.</said>
                <said who="#Χορός" n="354">χάρις γὰρ οὐκ ἄτιμος εἴργασται πόνων.</said>
                <milestone unit="anapests"/>
                    <said who="#Χορός" n="355">ὦ Ζεῦ βασιλεῦ καὶ νὺξ φιλία</said>
                    <said who="#Χορός" n="356">μεγάλων κόσμων κτεάτειρα,</said>
                    <said who="#Χορός" n="357">ἥτʼ ἐπὶ Τροίας πύργοις ἔβαλες</said>
                    <said who="#Χορός" n="358">στεγανὸν δίκτυον, ὡς μήτε μέγαν</said>
                    <said who="#Χορός" n="359">μήτʼ οὖν νεαρῶν τινʼ ὑπερτελέσαι</said>
                    <said who="#Χορός" n="360">μέγα δουλείας</said>
                    <said who="#Χορός" n="361">γάγγαμον, ἄτης παναλώτου.</said>
                    <said who="#Χορός" n="362">Δία τοι ξένιον μέγαν αἰδοῦμαι</said>
                    <said who="#Χορός" n="363">τὸν τάδε πράξαντʼ ἐπʼ Ἀλεξάνδρῳ</said>
                    <said who="#Χορός" n="364">τείνοντα πάλαι τόξον, ὅπως ἂν</said>
                    <said who="#Χορός" n="365">μήτε πρὸ καιροῦ μήθʼ ὑπὲρ ἄστρων</said>
                    <said who="#Χορός" n="366">
                        <milestone ed="P" unit="para"/>βέλος ἠλίθιον σκήψειεν.</said>
                
            
            <milestone unit="choral"/>
                <milestone unit="strophe" n="1"/>
                    <said who="#Χορός" n="367">Διὸς πλαγὰν ἔχουσιν εἰπεῖν,</said>
                    <said who="#Χορός" n="368">πάρεστιν τοῦτό γʼ ἐξιχνεῦσαι.</said>
                    <said who="#Χορός" n="369">
                        <del>ὡς</del> ἔπραξεν ὡς ἔκρανεν. οὐκ ἔφα τις</said>
                    <said who="#Χορός" n="370">θεοὺς βροτῶν ἀξιοῦσθαι μέλειν</said>
                    <said who="#Χορός" n="371">ὅσοις ἀθίκτων χάρις</said>
                    <said who="#Χορός" n="372">πατοῖθʼ· ὁ δʼ οὐκ εὐσεβής.</said>
                    <said who="#Χορός" n="373">πέφανται δʼ ἐκτίνουσʼ</said>
                    <said who="#Χορός" n="375">ἀτολμήτων ἀρὴ</said>
                    <said who="#Χορός" n="376">πνεόντων μεῖζον ἢ δικαίως,</said>
                    <said who="#Χορός" n="377">φλεόντων δωμάτων ὑπέρφευ</said>
                    <said who="#Χορός" n="378">ὑπὲρ τὸ βέλτιστον. ἔστω δʼ ἀπή-</said>
                    <said who="#Χορός" n="379">μαντον, ὥστʼ ἀπαρκεῖν</said>
                    <said who="#Χορός" n="380">εὖ πραπίδων λαχόντα.</said>
                    <said who="#Χορός" n="381">οὐ γὰρ ἔστιν ἔπαλξις</said>
                    <said who="#Χορός" n="382">πλούτου πρὸς κόρον ἀνδρὶ</said>
                    <said who="#Χορός" n="383">λακτίσαντι μέγαν Δίκας</said>
                    <said who="#Χορός" n="384">βωμὸν εἰς ἀφάνειαν.</said>
                
                <milestone unit="antistrophe" n="1"/>
                    <milestone ed="p" n="385" unit="card"/>
                    <said who="#Χορός" n="385">βιᾶται δʼ ἁ τάλαινα πειθώ,</said>
                    <said who="#Χορός" n="386">προβούλου παῖς ἄφερτος ἄτας.</said>
                    <said who="#Χορός" n="387">ἄκος δὲ πᾶν μάταιον. οὐκ ἐκρύφθη,</said>
                    <said who="#Χορός" n="388">πρέπει δέ, φῶς αἰνολαμπές, σίνος·</said>
                    <said who="#Χορός" n="390">κακοῦ δὲ χαλκοῦ τρόπον</said>
                    <said who="#Χορός" n="391">τρίβῳ τε καὶ προσβολαῖς</said>
                    <said who="#Χορός" n="392">μελαμπαγὴς πέλει</said>
                    <said who="#Χορός" n="393">δικαιωθείς, ἐπεὶ</said>
                    <said who="#Χορός" n="394">διώκει παῖς ποτανὸν ὄρνιν,</said>
                    <said who="#Χορός" n="395">πόλει πρόστριμμʼ ἄφερτον ἐνθείς.</said>
                    <said who="#Χορός" n="396">λιτᾶν δʼ ἀκούει μὲν οὔτις θεῶν·</said>
                    <said who="#Χορός" n="397">τὸν δʼ ἐπίστροφον τῶν</said>
                    <said who="#Χορός" n="398">φῶτʼ ἄδικον καθαιρεῖ.</said>
                    <said who="#Χορός" n="399">οἷος καὶ Πάρις ἐλθὼν</said>
                    <said who="#Χορός" n="400">ἐς δόμον τὸν Ἀτρειδᾶν</said>
                    <said who="#Χορός" n="401">ᾔσχυνε ξενίαν τράπε-</said>
                    <said who="#Χορός" n="402">ζαν κλοπαῖσι γυναικός.</said>
                
                <milestone unit="strophe" n="2"/>
                    <milestone ed="p" n="403" unit="card"/>
                    <said who="#Χορός" n="403">λιποῦσα δʼ ἀστοῖσιν ἀσπίστοράς</said>
                    <said who="#Χορός" n="404">τε καὶ κλόνους λογχίμους</said>
                    <said who="#Χορός" n="405">ναυβάτας <add>θʼ</add> ὁπλισμούς,</said>
                    <said who="#Χορός" n="406">ἄγουσά τʼ ἀντίφερνον Ἰλίῳ φθορὰν</said>
                    <said who="#Χορός" n="407">βέβακεν ῥίμφα διὰ</said>
                    <said who="#Χορός" n="408">πυλᾶν ἄτλητα τλᾶσα· πολλὰ δʼ ἔστενον</said>
                    <said who="#Χορός" n="409">τόδʼ ἐννέποντες δόμων προφῆται·</said>
                    <said who="#Χορός" n="410">‘ἰὼ ἰὼ δῶμα δῶμα καὶ πρόμοι,</said>
                    <said who="#Χορός" n="411">ἰὼ λέχος καὶ στίβοι φιλάνορες.</said>
                    <said who="#Χορός" n="412">πάρεστι σιγὰς ἀτίμους ἀλοιδόρους</said>
                    <said who="#Χορός" n="413">ἄλγιστʼ ἀφημένων ἰδεῖν.</said>
                    <said who="#Χορός" n="414">πόθῳ δʼ ὑπερποντίας</said>
                    <said who="#Χορός" n="415">φάσμα δόξει δόμων ἀνάσσειν.</said>
                    <said who="#Χορός" n="416">εὐμόρφων δὲ κολοσσῶν</said>
                    <said who="#Χορός" n="417">ἔχθεται χάρις ἀνδρί·</said>
                    <said who="#Χορός" n="418">ὀμμάτων δʼ ἐν ἀχηνίαις</said>
                    <said who="#Χορός" n="419">ἔρρει πᾶσʼ Ἀφροδίτα.’</said>
                
                <milestone unit="antistrophe" n="2"/>
                    <milestone ed="p" n="420" unit="card"/>
                    <said who="#Χορός" n="420">‘ὀνειρόφαντοι δὲ πενθήμονες</said>
                    <said who="#Χορός" n="421">πάρεισι δόξαι φέρου-</said>
                    <said who="#Χορός" n="422">σαι χάριν ματαίαν.</said>
                    <said who="#Χορός" n="423">μάταν γάρ, εὖτʼ ἂν ἐσθλά τις δοκῶν ὁρᾷ,</said>
                    <said who="#Χορός" n="424">παραλλάξασα διὰ</said>
                    <said who="#Χορός" n="425">χερῶν βέβακεν ὄψις οὐ μεθύστερον</said>
                    <said who="#Χορός" n="426">πτεροῖς ὀπαδοῦσʼ ὕπνου κελεύθοις.’</said>
                    <said who="#Χορός" n="427">τὰ μὲν κατʼ οἴκους ἐφʼ ἑστίας ἄχη</said>
                    <said who="#Χορός" n="428">τάδʼ ἐστὶ καὶ τῶνδʼ ὑπερβατώτερα.</said>
                    <said who="#Χορός" n="429">τὸ πᾶν δʼ ἀφʼ Ἕλλανος αἴας συνορμένοις</said>
                    <said who="#Χορός" n="430">πένθειʼ ἀτλησικάρδιος</said>
                    <said who="#Χορός" n="431">δόμων ἑκάστου πρέπει.</said>
                    <said who="#Χορός" n="432">πολλὰ γοῦν θιγγάνει πρὸς ἧπαρ·</said>
                    <said who="#Χορός" n="433">οὓς μὲν γάρ <add>τις</add> ἔπεμψεν</said>
                    <said who="#Χορός" n="434">οἶδεν, ἀντὶ δὲ φωτῶν</said>
                    <said who="#Χορός" n="435">τεύχη καὶ σποδὸς εἰς ἑκά-</said>
                    <said who="#Χορός" n="436">στου δόμους ἀφικνεῖται.</said>
                
                <milestone unit="strophe" n="3"/>
                    <milestone ed="p" n="437" unit="card"/>
                    <said who="#Χορός" n="437">ὁ χρυσαμοιβὸς δʼ Ἄρης σωμάτων</said>
                    <said who="#Χορός" n="438">καὶ ταλαντοῦχος ἐν μάχῃ δορὸς</said>
                    <said who="#Χορός" n="440">πυρωθὲν ἐξ Ἰλίου</said>
                    <said who="#Χορός" n="441">φίλοισι πέμπει βαρὺ</said>
                    <said who="#Χορός" n="442">ψῆγμα δυσδάκρυτον ἀν-</said>
                    <said who="#Χορός" n="443">τήνορος σποδοῦ γεμί-</said>
                    <said who="#Χορός" n="444">ζων λέβητας εὐθέτους.</said>
                    <said who="#Χορός" n="445">στένουσι δʼ εὖ λέγοντες ἄν-</said>
                    <said who="#Χορός" n="446">δρα τὸν μὲν ὡς μάχης ἴδρις,</said>
                    <said who="#Χορός" n="447">τὸν δʼ ἐν φοναῖς καλῶς πεσόντʼ—</said>
                    <said who="#Χορός" n="448">ἀλλοτρίας διαὶ γυναι-</said>
                    <said who="#Χορός" n="449">κός· τάδε σῖγά τις βαΰ-</said>
                    <said who="#Χορός" n="450">ζει, φθονερὸν δʼ ὑπʼ ἄλγος ἕρ-</said>
                    <said who="#Χορός" n="451">πει προδίκοις Ἀτρείδαις.</said>
                    <said who="#Χορός" n="452">οἱ δʼ αὐτοῦ περὶ τεῖχος</said>
                    <said who="#Χορός" n="453">θήκας Ἰλιάδος γᾶς</said>
                    <said who="#Χορός" n="454">εὔμορφοι κατέχουσιν· ἐχ-</said>
                    <said who="#Χορός" n="455">θρὰ δʼ ἔχοντας ἔκρυψεν.</said>
                
                <milestone unit="antistrophe" n="3"/>
                    <milestone ed="p" n="456" unit="card"/>
                    <said who="#Χορός" n="456">βαρεῖα δʼ ἀστῶν φάτις ξὺν κότῳ·</said>
                    <said who="#Χορός" n="457">δημοκράντου δʼ ἀρᾶς τίνει χρέος.</said>
                    <said who="#Χορός" n="458">μένει δʼ ἀκοῦσαί τί μου</said>
                    <said who="#Χορός" n="460">μέριμνα νυκτηρεφές.</said>
                    <said who="#Χορός" n="461">τῶν πολυκτόνων γὰρ οὐκ</said>
                    <said who="#Χορός" n="462">ἄσκοποι θεοί. κελαι-</said>
                    <said who="#Χορός" n="463">ναὶ δʼ Ἐρινύες χρόνῳ</said>
                    <said who="#Χορός" n="464">τυχηρὸν ὄντʼ ἄνευ δίκας</said>
                    <said who="#Χορός" n="465">παλιντυχεῖ τριβᾷ βίου</said>
                    <said who="#Χορός" n="466">τιθεῖσʼ ἀμαυρόν, ἐν δʼ ἀί-</said>
                    <said who="#Χορός" n="467">στοις τελέθοντος οὔτις ἀλ-</said>
                    <said who="#Χορός" n="468">κά· τὸ δʼ ὑπερκόπως κλύειν</said>
                    <said who="#Χορός" n="469">εὖ βαρύ· βάλλεται γὰρ ὄσ-</said>
                    <said who="#Χορός" n="470">σοις Διόθεν κάρανα.</said>
                    <said who="#Χορός" n="471">κρίνω δʼ ἄφθονον ὄλβον·</said>
                    <said who="#Χορός" n="472">μήτʼ εἴην πτολιπόρθης</said>
                    <said who="#Χορός" n="473">μήτʼ οὖν αὐτὸς ἁλοὺς ὑπʼ ἄλ-</said>
                    <said who="#Χορός" n="474">λων βίον κατίδοιμι.</said>
                
                <milestone unit="epode"/>
                    <milestone ed="p" n="475" unit="card"/>
                    <said who="#Χορός" n="475">πυρὸς δʼ ὑπʼ εὐαγγέλου</said>
                    <said who="#Χορός" n="476">πόλιν διήκει θοὰ</said>
                    <said who="#Χορός" n="477">βάξις· εἰ δʼ ἐτήτυμος,</said>
                    <said who="#Χορός" n="478">τίς οἶδεν, ἤ τι θεῖόν ἐστί πῃ ψύθος.—</said>
                    <said who="#Χορός" n="479">τίς ὧδε παιδνὸς ἢ φρενῶν κεκομμένος,</said>
                    <said who="#Χορός" n="480">φλογὸς παραγγέλμασιν</said>
                    <said who="#Χορός" n="481">νέοις πυρωθέντα καρδίαν ἔπειτʼ</said>
                    <said who="#Χορός" n="482">ἀλλαγᾷ λόγου καμεῖν;—</said>
                    <said who="#Χορός" n="483">
                        <del>ἐν</del> γυναικὸς αἰχμᾷ πρέπει</said>
                    <said who="#Χορός" n="484">πρὸ τοῦ φανέντος χάριν ξυναινέσαι.—</said>
                    <said who="#Χορός" n="485">πιθανὸς ἄγαν ὁ θῆλυς ὅρος ἐπινέμεται</said>
                    <said who="#Χορός" n="486">ταχύπορος· ἀλλὰ ταχύμορον</said>
                    <said who="#Χορός" n="487">γυναικογήρυτον ὄλλυται κλέος.—</said>
                
            
            <milestone ed="p" n="488" unit="card"/>
            <milestone unit="episode"/>
                <said who="#Χορός" n="488">τάχʼ εἰσόμεσθα λαμπάδων φαεσφόρων</said>
                <said who="#Χορός" n="490">φρυκτωριῶν τε καὶ πυρὸς παραλλαγάς,</said>
                <said who="#Χορός" n="491">εἴτʼ οὖν ἀληθεῖς εἶτʼ ὀνειράτων δίκην</said>
                <said who="#Χορός" n="492">τερπνὸν τόδʼ ἐλθὸν φῶς ἐφήλωσεν φρένας.</said>
                <said who="#Χορός" n="493">κήρυκʼ ἀπʼ ἀκτῆς τόνδʼ ὁρῶ κατάσκιον</said>
                <said who="#Χορός" n="494">κλάδοις ἐλαίας· μαρτυρεῖ δέ μοι κάσις</said>
                <said who="#Χορός" n="495">πηλοῦ ξύνουρος διψία κόνις τάδε,</said>
                <said who="#Χορός" n="496">ὡς οὔτʼ ἄναυδος οὔτε σοι δαίων φλόγα</said>
                <said who="#Χορός" n="497">ὕλης ὀρείας σημανεῖ καπνῷ πυρός,</said>
                <said who="#Χορός" n="498">ἀλλʼ ἢ τὸ χαίρειν μᾶλλον ἐκβάξει λέγων—</said>
                <said who="#Χορός" n="499">τὸν ἀντίον δὲ τοῖσδʼ ἀποστέργω λόγον·</said>
                <said who="#Χορός" n="500">εὖ γὰρ πρὸς εὖ φανεῖσι προσθήκη πέλοι.—</said>
                <said who="#Χορός" n="501">ὅστις τάδʼ ἄλλως τῇδʼ ἐπεύχεται πόλει,</said>
                <said who="#Χορός" n="502">αὐτὸς φρενῶν καρποῖτο τὴν ἁμαρτίαν.</said>
                <said who="#Κῆρυξ" n="503">ἰὼ πατρῷον οὖδας Ἀργείας χθονός,</said>
                <said who="#Κῆρυξ" n="504">δεκάτου σε φέγγει τῷδʼ ἀφικόμην ἔτους,</said>
                <said who="#Κῆρυξ" n="505">πολλῶν ῥαγεισῶν ἐλπίδων μιᾶς τυχών.</said>
                <said who="#Κῆρυξ" n="506">οὐ γάρ ποτʼ ηὔχουν τῇδʼ ἐν Ἀργείᾳ χθονὶ</said>
                <said who="#Κῆρυξ" n="507">θανὼν μεθέξειν φιλτάτου τάφου μέρος.</said>
                <said who="#Κῆρυξ" n="508">νῦν χαῖρε μὲν χθών, χαῖρε δʼ ἡλίου φάος,</said>
                <said who="#Κῆρυξ" n="509">ὕπατός τε χώρας Ζεύς, ὁ Πύθιός τʼ ἄναξ,</said>
                <said who="#Κῆρυξ" n="510">τόξοις ἰάπτων μηκέτʼ εἰς ἡμᾶς βέλη·</said>
                <said who="#Κῆρυξ" n="511">ἅλις παρὰ Σκάμανδρον ἦσθʼ ἀνάρσιος·</said>
                <said who="#Κῆρυξ" n="512">νῦν δʼ αὖτε σωτὴρ ἴσθι καὶ παιώνιος,</said>
                <said who="#Κῆρυξ" n="513">ἄναξ Ἄπολλον. τούς τʼ ἀγωνίους θεοὺς</said>
                <said who="#Κῆρυξ" n="514">πάντας προσαυδῶ, τόν τʼ ἐμὸν τιμάορον</said>
                <said who="#Κῆρυξ" n="515">Ἑρμῆν, φίλον κήρυκα, κηρύκων σέβας,</said>
                <said who="#Κῆρυξ" n="516">ἥρως τε τοὺς πέμψαντας, εὐμενεῖς πάλιν</said>
                <said who="#Κῆρυξ" n="517">στρατὸν δέχεσθαι τὸν λελειμμένον δορός.</said>
                <said who="#Κῆρυξ" n="518">ἰὼ μέλαθρα βασιλέων, φίλαι στέγαι,</said>
                <said who="#Κῆρυξ" n="519">σεμνοί τε θᾶκοι, δαίμονές τʼ ἀντήλιοι,</said>
                <said who="#Κῆρυξ" n="520">εἴ που πάλαι, φαιδροῖσι τοισίδʼ ὄμμασι</said>
                <said who="#Κῆρυξ" n="521">δέξασθε κόσμῳ βασιλέα πολλῷ χρόνῳ.</said>
                <said who="#Κῆρυξ" n="522">ἥκει γὰρ ὑμῖν φῶς ἐν εὐφρόνῃ φέρων</said>
                <said who="#Κῆρυξ" n="523">καὶ τοῖσδʼ ἅπασι κοινὸν Ἀγαμέμνων ἄναξ.</said>
                <said who="#Κῆρυξ" n="524">ἀλλʼ εὖ νιν ἀσπάσασθε, καὶ γὰρ οὖν πρέπει</said>
                <said who="#Κῆρυξ" n="525">Τροίαν κατασκάψαντα τοῦ δικηφόρου</said>
                <said who="#Κῆρυξ" n="526">Διὸς μακέλλῃ, τῇ κατείργασται πέδον.</said>
                <said who="#Κῆρυξ" n="527">βωμοὶ δʼ ἄιστοι καὶ θεῶν ἱδρύματα,</said>
                <said who="#Κῆρυξ" n="528">καὶ σπέρμα πάσης ἐξαπόλλυται χθονός.</said>
                <said who="#Κῆρυξ" n="529">τοιόνδε Τροίᾳ περιβαλὼν ζευκτήριον</said>
                <said who="#Κῆρυξ" n="530">ἄναξ Ἀτρείδης πρέσβυς εὐδαίμων ἀνὴρ</said>
                <said who="#Κῆρυξ" n="531">ἥκει, τίεσθαι δʼ ἀξιώτατος βροτῶν</said>
                <said who="#Κῆρυξ" n="532">τῶν νῦν· Πάρις γὰρ οὔτε συντελὴς πόλις</said>
                <said who="#Κῆρυξ" n="533">ἐξεύχεται τὸ δρᾶμα τοῦ πάθους πλέον.</said>
                <said who="#Κῆρυξ" n="534">ὀφλὼν γὰρ ἁρπαγῆς τε καὶ κλοπῆς δίκην</said>
                <said who="#Κῆρυξ" n="535">τοῦ ῥυσίου θʼ ἥμαρτε καὶ πανώλεθρον</said>
                <said who="#Κῆρυξ" n="536">αὐτόχθονον πατρῷον ἔθρισεν δόμον.</said>
                <said who="#Κῆρυξ" n="537">διπλᾶ δʼ ἔτεισαν Πριαμίδαι θἀμάρτια.</said>
                <milestone ed="p" n="538" unit="card"/>
                <said who="#Χορός" n="538">κῆρυξ Ἀχαιῶν χαῖρε τῶν ἀπὸ στρατοῦ.</said>
                <said who="#Κῆρυξ" n="539">χαίρω <add>γε</add>· τεθνάναι δʼ οὐκέτʼ ἀντερῶ
                    θεοῖς.</said>
                <said who="#Χορός" n="540">ἔρως πατρῴας τῆσδε γῆς σʼ ἐγύμνασεν;</said>
                <said who="#Κῆρυξ" n="541">ὥστʼ ἐνδακρύειν γʼ ὄμμασιν χαρᾶς ὕπο.</said>
                <said who="#Χορός" n="542">τερπνῆς ἄρʼ ἦτε τῆσδʼ ἐπήβολοι νόσου.</said>
                <said who="#Κῆρυξ" n="543">πῶς δή; διδαχθεὶς τοῦδε δεσπόσω λόγου.</said>
                <said who="#Χορός" n="544">τῶν ἀντερώντων ἱμέρῳ πεπληγμένοι.</said>
                <said who="#Κῆρυξ" n="545">ποθεῖν ποθοῦντα τήνδε γῆν στρατὸν λέγεις;</said>
                <said who="#Χορός" n="546">ὡς πόλλʼ ἀμαυρᾶς ἐκ φρενός <add>μʼ</add>
                    ἀναστένειν</said>
                <said who="#Κῆρυξ" n="547">πόθεν τὸ δύσφρον τοῦτʼ ἐπῆν θυμῷ στύγος;</said>
                <said who="#Χορός" n="548">πάλαι τὸ σιγᾶν φάρμακον βλάβης ἔχω.</said>
                <said who="#Κῆρυξ" n="549">καὶ πῶς; ἀπόντων κοιράνων ἔτρεις τινάς;</said>
                <said who="#Χορός" n="550">ὡς νῦν, τὸ σὸν δή, καὶ θανεῖν πολλὴ χάρις.</said>
                <said who="#Κῆρυξ" n="551">εὖ γὰρ πέπρακται. ταῦτα δʼ ἐν πολλῷ χρόνῳ</said>
                <said who="#Κῆρυξ" n="552">τὰ μέν τις ἂν λέξειεν εὐπετῶς ἔχειν,</said>
                <said who="#Κῆρυξ" n="553">τὰ δʼ αὖτε κἀπίμομφα. τίς δὲ πλὴν θεῶν</said>
                <said who="#Κῆρυξ" n="554">ἅπαντʼ ἀπήμων τὸν διʼ αἰῶνος χρόνον;</said>
                <said who="#Κῆρυξ" n="555">μόχθους γὰρ εἰ λέγοιμι καὶ δυσαυλίας,</said>
                <said who="#Κῆρυξ" n="556">σπαρνὰς παρήξεις καὶ κακοστρώτους, τί δʼ οὐ</said>
                <said who="#Κῆρυξ" n="557">στένοντες, †οὐ λαχόντεσ† ἤματος μέρος;</said>
                <said who="#Κῆρυξ" n="558">τὰ δʼ αὖτε χέρσῳ καὶ προσῆν πλέον στύγος·</said>
                <said who="#Κῆρυξ" n="559">εὐναὶ γὰρ ἦσαν δηΐων πρὸς τείχεσιν·</said>
                <said who="#Κῆρυξ" n="560">ἐξ οὐρανοῦ δὲ κἀπὸ γῆς λειμώνιαι</said>
                <said who="#Κῆρυξ" n="561">δρόσοι κατεψάκαζον, ἔμπεδον σίνος</said>
                <said who="#Κῆρυξ" n="562">ἐσθημάτων, τιθέντες ἔνθηρον τρίχα.</said>
                <said who="#Κῆρυξ" n="563">χειμῶνα δʼ εἰ λέγοι τις οἰωνοκτόνον,</said>
                <said who="#Κῆρυξ" n="564">οἷον παρεῖχʼ ἄφερτον Ἰδαία χιών,</said>
                <said who="#Κῆρυξ" n="565">ἢ θάλπος, εὖτε πόντος ἐν μεσημβριναῖς</said>
                <said who="#Κῆρυξ" n="566">κοίταις ἀκύμων νηνέμοις εὕδοι πεσών</said>
                <said who="#Κῆρυξ" n="567">τί ταῦτα πενθεῖν δεῖ; παροίχεται πόνος·</said>
                <said who="#Κῆρυξ" n="568">παροίχεται δέ, τοῖσι μὲν τεθνηκόσιν</said>
                <said who="#Κῆρυξ" n="569">τὸ μήποτʼ αὖθις μηδʼ ἀναστῆναι μέλειν.</said>
                <said who="#Κῆρυξ" n="570">τί τοὺς ἀναλωθέντας ἐν ψήφῳ λέγειν,</said>
                <said who="#Κῆρυξ" n="571">τὸν ζῶντα δʼ ἀλγεῖν χρὴ τύχης παλιγκότου;</said>
                <said who="#Κῆρυξ" n="572">καὶ πολλὰ χαίρειν ξυμφορὰς καταξιῶ.</said>
                <said who="#Κῆρυξ" n="573">ἡμῖν δὲ τοῖς λοιποῖσιν Ἀργείων στρατοῦ</said>
                <said who="#Κῆρυξ" n="574">νικᾷ τὸ κέρδος, πῆμα δʼ οὐκ ἀντιρρέπει·</said>
                <said who="#Κῆρυξ" n="575">ὡς κομπάσαι τῷδʼ εἰκὸς ἡλίου φάει</said>
                <said who="#Κῆρυξ" n="576">ὑπὲρ θαλάσσης καὶ χθονὸς ποτωμένοις·</said>
                <said who="#Κῆρυξ" n="577">‘Τροίαν ἑλόντες δή ποτʼ Ἀργείων στόλος</said>
                <said who="#Κῆρυξ" n="578">θεοῖς λάφυρα ταῦτα τοῖς καθʼ Ἑλλάδα</said>
                <said who="#Κῆρυξ" n="579">δόμοις ἐπασσάλευσαν ἀρχαῖον γάνος.’</said>
                <said who="#Κῆρυξ" n="580">τοιαῦτα χρὴ κλύοντας εὐλογεῖν πόλιν</said>
                <said who="#Κῆρυξ" n="581">καὶ τοὺς στρατηγούς· καὶ χάρις τιμήσεται</said>
                <said who="#Κῆρυξ" n="582">Διὸς τόδʼ ἐκπράξασα.πάντʼ ἔχεις λόγον.</said>
                <milestone ed="p" n="583" unit="card"/>
                <said who="#Χορός" n="583">νικώμενος λόγοισιν οὐκ ἀναίνομαι·</said>
                <said who="#Χορός" n="584">ἀεὶ γὰρ ἥβη τοῖς γέρουσιν εὖ μαθεῖν.</said>
                <said who="#Χορός" n="585">δόμοις δὲ ταῦτα καὶ Κλυταιμήστρᾳ μέλειν</said>
                <said who="#Χορός" n="586">εἰκὸς μάλιστα, σὺν δὲ πλουτίζειν ἐμέ.</said>
                <said who="#Κλυταιμήστρα" n="587">ἀνωλόλυξα μὲν πάλαι χαρᾶς ὕπο,</said>
                <said who="#Κλυταιμήστρα" n="588">ὅτʼ ἦλθʼ ὁ πρῶτος νύχιος ἄγγελος πυρός,</said>
                <said who="#Κλυταιμήστρα" n="589">φράζων ἅλωσιν Ἰλίου τʼ ἀνάστασιν.</said>
                <said who="#Κλυταιμήστρα" n="590">καί τίς μʼ ἐνίπτων εἶπε, ‘φρυκτωρῶν δία</said>
                <said who="#Κλυταιμήστρα" n="591">πεισθεῖσα Τροίαν νῦν πεπορθῆσθαι δοκεῖς;</said>
                <said who="#Κλυταιμήστρα" n="592">ἦ κάρτα πρὸς γυναικὸς αἴρεσθαι κέαρ.’</said>
                <said who="#Κλυταιμήστρα" n="593">λόγοις τοιούτοις πλαγκτὸς οὖσʼ ἐφαινόμην.</said>
                <said who="#Κλυταιμήστρα" n="594">ὅμως δʼ ἔθυον, καὶ γυναικείῳ νόμῳ</said>
                <said who="#Κλυταιμήστρα" n="595">ὀλολυγμὸν ἄλλος ἄλλοθεν κατὰ πτόλιν</said>
                <said who="#Κλυταιμήστρα" n="596">ἔλασκον εὐφημοῦντες ἐν θεῶν ἕδραις</said>
                <said who="#Κλυταιμήστρα" n="597">θυηφάγον κοιμῶντες εὐώδη φλόγα.</said>
                <said who="#Κλυταιμήστρα" n="598">
                    <milestone ed="P" unit="para"/>καὶ νῦν τὰ μάσσω μὲν τί δεῖ σέ μοι λέγειν;</said>
                <said who="#Κλυταιμήστρα" n="599">ἄνακτος αὐτοῦ πάντα πεύσομαι λόγον.</said>
                <said who="#Κλυταιμήστρα" n="600">ὅπως δʼ ἄριστα τὸν ἐμὸν αἰδοῖον πόσιν</said>
                <said who="#Κλυταιμήστρα" n="601">σπεύσω πάλιν μολόντα δέξασθαι·—τί γὰρ</said>
                <said who="#Κλυταιμήστρα" n="602">γυναικὶ τούτου φέγγος ἥδιον δρακεῖν,</said>
                <said who="#Κλυταιμήστρα" n="603">ἀπὸ στρατείας ἀνδρὶ σώσαντος θεοῦ</said>
                <said who="#Κλυταιμήστρα" n="604">πύλας ἀνοῖξαι;—ταῦτʼ ἀπάγγειλον πόσει·</said>
                <said who="#Κλυταιμήστρα" n="605">ἥκειν ὅπως τάχιστʼ ἐράσμιον πόλει·</said>
                <said who="#Κλυταιμήστρα" n="606">γυναῖκα πιστὴν δʼ ἐν δόμοις εὕροι μολὼν</said>
                <said who="#Κλυταιμήστρα" n="607">οἵαν περ οὖν ἔλειπε, δωμάτων κύνα</said>
                <said who="#Κλυταιμήστρα" n="608">ἐσθλὴν ἐκείνῳ, πολεμίαν τοῖς δύσφροσιν,</said>
                <said who="#Κλυταιμήστρα" n="609">καὶ τἄλλʼ ὁμοίαν πάντα, σημαντήριον</said>
                <said who="#Κλυταιμήστρα" n="610">οὐδὲν διαφθείρασαν ἐν μήκει χρόνου.</said>
                <said who="#Κλυταιμήστρα" n="611">οὐδʼ οἶδα τέρψιν οὐδʼ ἐπίψογον φάτιν</said>
                <said who="#Κλυταιμήστρα" n="612">ἄλλου πρὸς ἀνδρὸς μᾶλλον ἢ χαλκοῦ βαφάς.</said>
                <said who="#Κῆρυξ" n="613">τοιόσδʼ ὁ κόμπος τῆς ἀληθείας γέμων</said>
                <said who="#Κῆρυξ" n="614">οὐκ αἰσχρὸς ὡς γυναικὶ γενναίᾳ λακεῖν.</said>
                <said who="#Χορός" n="615">αὕτη μὲν οὕτως εἶπε μανθάνοντί σοι</said>
                <said who="#Χορός" n="616">τοροῖσιν ἑρμηνεῦσιν εὐπρεπῶς λόγον.</said>
                <said who="#Χορός" n="617">σὺ δʼ εἰπέ, κῆρυξ, Μενέλεων δὲ πεύθομαι.</said>
                <said who="#Χορός" n="618">εἰ νόστιμός τε καὶ σεσωσμένος πάλιν</said>
                <said who="#Χορός" n="619">ἥκει σὺν ὑμῖν, τῆσδε γῆς φίλον κράτος.</said>
                <said who="#Κῆρυξ" n="620">οὐκ ἔσθʼ ὅπως λέξαιμι τὰ ψευδῆ καλὰ</said>
                <said who="#Κῆρυξ" n="621">ἐς τὸν πολὺν φίλοισι καρποῦσθαι χρόνον.</said>
                <said who="#Χορός" n="622">πῶς δῆτʼ ἂν εἰπὼν κεδνὰ τἀληθῆ τύχοις;</said>
                <said who="#Χορός" n="623">σχισθέντα δʼ οὐκ εὔκρυπτα γίγνεται τάδε.</said>
                <said who="#Κῆρυξ" n="624">ἁνὴρ ἄφαντος ἐξ Ἀχαιικοῦ στρατοῦ,</said>
                <said who="#Κῆρυξ" n="625">αὐτός τε καὶ τὸ πλοῖον. οὐ ψευδῆ λέγω.</said>
                <said who="#Χορός" n="626">πότερον ἀναχθεὶς ἐμφανῶς ἐξ Ἰλίου,</said>
                <said who="#Χορός" n="627">ἢ χεῖμα, κοινὸν ἄχθος, ἥρπασε στρατοῦ;</said>
                <said who="#Κῆρυξ" n="628">ἔκυρσας ὥστε τοξότης ἄκρος σκοποῦ·</said>
                <said who="#Κῆρυξ" n="629">μακρὸν δὲ πῆμα συντόμως ἐφημίσω.</said>
                <said who="#Χορός" n="630">πότερα γὰρ αὐτοῦ ζῶντος ἢ τεθνηκότος</said>
                <said who="#Χορός" n="631">φάτις πρὸς ἄλλων ναυτίλων ἐκλῄζετο;</said>
                <said who="#Κῆρυξ" n="632">οὐκ οἶδεν οὐδεὶς ὥστʼ ἀπαγγεῖλαι τορῶς,</said>
                <said who="#Κῆρυξ" n="633">πλὴν τοῦ τρέφοντος Ἡλίου χθονὸς φύσιν.</said>
                <said who="#Χορός" n="634">πῶς γὰρ λέγεις χειμῶνα ναυτικῷ στρατῷ</said>
                <said who="#Χορός" n="635">ἐλθεῖν τελευτῆσαί τε δαιμόνων κότῳ;</said>
                <said who="#Κῆρυξ" n="636">εὔφημον ἦμαρ οὐ πρέπει κακαγγέλῳ</said>
                <said who="#Κῆρυξ" n="637">γλώσσῃ μιαίνειν· χωρὶς ἡ τιμὴ θεῶν.</said>
                <said who="#Κῆρυξ" n="638">ὅταν δʼ ἀπευκτὰ πήματʼ ἄγγελος πόλει</said>
                <said who="#Κῆρυξ" n="639">στυγνῷ προσώπῳ πτωσίμου στρατοῦ φέρῃ,</said>
                <said who="#Κῆρυξ" n="640">πόλει μὲν ἕλκος ἓν τὸ δήμιον τυχεῖν,</said>
                <said who="#Κῆρυξ" n="641">πολλοὺς δὲ πολλῶν ἐξαγισθέντας δόμων</said>
                <said who="#Κῆρυξ" n="642">ἄνδρας διπλῇ μάστιγι, τὴν Ἄρης φιλεῖ,</said>
                <said who="#Κῆρυξ" n="643">δίλογχον ἄτην, φοινίαν ξυνωρίδα·</said>
                <said who="#Κῆρυξ" n="644">τοιῶνδε μέντοι πημάτων σεσαγμένον</said>
                <said who="#Κῆρυξ" n="645">πρέπει λέγειν παιᾶνα τόνδʼ Ἐρινύων.</said>
                <said who="#Κῆρυξ" n="646">σωτηρίων δὲ πραγμάτων εὐάγγελον</said>
                <said who="#Κῆρυξ" n="647">ἥκοντα πρὸς χαίρουσαν εὐεστοῖ πόλιν,</said>
                <said who="#Κῆρυξ" n="648">πῶς κεδνὰ τοῖς κακοῖσι συμμείξω, λέγων</said>
                <said who="#Κῆρυξ" n="649">χειμῶνʼ Ἀχαιοῖς οὐκ ἀμήνιτον θεῶν;</said>
                <said who="#Κῆρυξ" n="650">ξυνώμοσαν γάρ, ὄντες ἔχθιστοι τὸ πρίν,</said>
                <said who="#Κῆρυξ" n="651">πῦρ καὶ θάλασσα, καὶ τὰ πίστʼ ἐδειξάτην</said>
                <said who="#Κῆρυξ" n="652">φθείροντε τὸν δύστηνον Ἀργείων στρατόν.</said>
                <said who="#Κῆρυξ" n="653">ἐν νυκτὶ δυσκύμαντα δʼ ὠρώρει κακά.</said>
                <said who="#Κῆρυξ" n="654">ναῦς γὰρ πρὸς ἀλλήλαισι Θρῄκιαι πνοαὶ</said>
                <said who="#Κῆρυξ" n="655">ἤρεικον· αἱ δὲ κεροτυπούμεναι βίᾳ</said>
                <said who="#Κῆρυξ" n="656">χειμῶνι τυφῶ σὺν ζάλῃ τʼ ὀμβροκτύπῳ</said>
                <said who="#Κῆρυξ" n="657">ᾤχοντʼ ἄφαντοι ποιμένος κακοῦ στρόβῳ.</said>
                <said who="#Κῆρυξ" n="658">ἐπεὶ δʼ ἀνῆλθε λαμπρὸν ἡλίου φάος,</said>
                <said who="#Κῆρυξ" n="659">ὁρῶμεν ἀνθοῦν πέλαγος Αἰγαῖον νεκροῖς</said>
                <said who="#Κῆρυξ" n="660">ἀνδρῶν Ἀχαιῶν ναυτικοῖς τʼ ἐρειπίοις.</said>
                <said who="#Κῆρυξ" n="661">ἡμᾶς γε μὲν δὴ ναῦν τʼ ἀκήρατον σκάφος</said>
                <said who="#Κῆρυξ" n="662">ἤτοι τις ἐξέκλεψεν ἢ ʼξῃτήσατο</said>
                <said who="#Κῆρυξ" n="663">θεός τις, οὐκ ἄνθρωπος, οἴακος θιγών.</said>
                <said who="#Κῆρυξ" n="664">τύχη δὲ σωτὴρ ναῦν θέλουσʼ ἐφέζετο,</said>
                <said who="#Κῆρυξ" n="665">ὡς μήτʼ ἐν ὅρμῳ κύματος ζάλην ἔχειν</said>
                <said who="#Κῆρυξ" n="666">μήτʼ ἐξοκεῖλαι πρὸς κραταίλεων χθόνα.</said>
                <said who="#Κῆρυξ" n="667">ἔπειτα δʼ Ἅιδην πόντιον πεφευγότες,</said>
                <said who="#Κῆρυξ" n="668">λευκὸν κατʼ ἦμαρ, οὐ πεποιθότες τύχῃ,</said>
                <said who="#Κῆρυξ" n="669">ἐβουκολοῦμεν φροντίσιν νέον πάθος,</said>
                <said who="#Κῆρυξ" n="670">στρατοῦ καμόντος καὶ κακῶς σποδουμένου.</said>
                <said who="#Κῆρυξ" n="671">καὶ νῦν ἐκείνων εἴ τίς ἐστιν ἐμπνέων,</said>
                <said who="#Κῆρυξ" n="672">λέγουσιν ἡμᾶς ὡς ὀλωλότας, τί μή;</said>
                <said who="#Κῆρυξ" n="673">ἡμεῖς τʼ ἐκείνους ταὔτʼ ἔχειν δοξάζομεν.</said>
                <said who="#Κῆρυξ" n="674">γένοιτο δʼ ὡς ἄριστα. Μενέλεων γὰρ οὖν</said>
                <said who="#Κῆρυξ" n="675">πρῶτόν τε καὶ μάλιστα προσδόκα μολεῖν.</said>
                <said who="#Κῆρυξ" n="676">εἰ γοῦν τις ἀκτὶς ἡλίου νιν ἱστορεῖ</said>
                <said who="#Κῆρυξ" n="677">καὶ ζῶντα καὶ βλέποντα, μηχαναῖς Διός,</said>
                <said who="#Κῆρυξ" n="678">οὔπω θέλοντος ἐξαναλῶσαι γένος,</said>
                <said who="#Κῆρυξ" n="679">ἐλπίς τις αὐτὸν πρὸς δόμους ἥξειν πάλιν.</said>
                <said who="#Κῆρυξ" n="680">τοσαῦτʼ ἀκούσας ἴσθι τἀληθῆ κλύων.</said>
            
            <milestone ed="p" n="681" unit="card"/>
            <milestone unit="choral"/>
                <milestone unit="strophe" n="1"/>
                    <said who="#Χορός" n="681">τίς ποτʼ ὠνόμαζεν ὧδʼ</said>
                    <said who="#Χορός" n="682">ἐς τὸ πᾶν ἐτητύμως—</said>
                    <said who="#Χορός" n="683">μή τις ὅντινʼ οὐχ ὁρῶμεν προνοί-</said>
                    <said who="#Χορός" n="684">αισι τοῦ πεπρωμένου</said>
                    <said who="#Χορός" n="685">γλῶσσαν ἐν τύχᾳ νέμων;—</said>
                    <said who="#Χορός" n="686">τὰν δορίγαμβρον ἀμφινει-</said>
                    <said who="#Χορός" n="687">κῆ θʼ Ἑλέναν; ἐπεὶ πρεπόντως</said>
                    <said who="#Χορός" n="688">ἑλένας, ἕλανδρος, ἑλέ-</said>
                    <said who="#Χορός" n="690">πτολις, ἐκ τῶν ἁβροτίμων</said>
                    <said who="#Χορός" n="691">προκαλυμμάτων ἔπλευσε</said>
                    <said who="#Χορός" n="692">ζεφύρου γίγαντος αὔρᾳ,</said>
                    <said who="#Χορός" n="693">πολύανδροί τε φεράσπιδες κυναγοὶ</said>
                    <said who="#Χορός" n="695">κατʼ ἴχνος πλατᾶν ἄφαντον</said>
                    <said who="#Χορός" n="696">κελσάντων Σιμόεντος ἀ-</said>
                    <said who="#Χορός" n="697">κτὰς ἐπʼ ἀεξιφύλλους</said>
                    <said who="#Χορός" n="698">διʼ ἔριν αἱματόεσσαν.</said>
                
                <milestone unit="antistrophe" n="1"/>
                    <milestone ed="p" n="699" unit="card"/>
                    <said who="#Χορός" n="699">Ἰλίῳ δὲ κῆδος ὀρθ-</said>
                    <said who="#Χορός" n="700">ώνυμον τελεσσίφρων</said>
                    <said who="#Χορός" n="701">μῆνις ἤλασεν, τραπέζας ἀτί-</said>
                    <said who="#Χορός" n="702">μωσιν ὑστέρῳ χρόνῳ</said>
                    <said who="#Χορός" n="703">καὶ ξυνεστίου Διὸς</said>
                    <said who="#Χορός" n="704">πρασσομένα τὸ νυμφότι-</said>
                    <said who="#Χορός" n="706">μον μέλος ἐκφάτως τίοντας,</said>
                    <said who="#Χορός" n="707">ὑμέναιον, ὃς τότʼ ἐπέρ-</said>
                    <said who="#Χορός" n="708">ρεπεν γαμβροῖσιν ἀείδειν·</said>
                    <said who="#Χορός" n="709">μεταμανθάνουσα δʼ ὕμνον</said>
                    <said who="#Χορός" n="710">Πριάμου πόλις γεραιὰ</said>
                    <said who="#Χορός" n="711">πολύθρηνον μέγα που στένει κικλήσκου-</said>
                    <said who="#Χορός" n="712">σα Πάριν τὸν αἰνόλεκτρον,</said>
                    <said who="#Χορός" n="713">παμπορθῆ πολύθρηνον</said>
                    <said who="#Χορός" n="714">αἰῶνα διαὶ πολιτᾶν</said>
                    <said who="#Χορός" n="715">μέλεον αἷμʼ ἀνατλᾶσα.</said>
                
                <milestone unit="strophe" n="2"/>
                    <milestone ed="p" n="716" unit="card"/>
                    <said who="#Χορός" n="716">ἔθρεψεν δὲ λέοντος ἶ-</said>
                    <said who="#Χορός" n="717">νιν δόμοις ἀγάλακτον οὕ-</said>
                    <said who="#Χορός" n="718">τως ἀνὴρ φιλόμαστον,</said>
                    <said who="#Χορός" n="720">ἐν βιότου προτελείοις</said>
                    <said who="#Χορός" n="721">ἅμερον, εὐφιλόπαιδα</said>
                    <said who="#Χορός" n="722">καὶ γεραροῖς ἐπίχαρτον.</said>
                    <said who="#Χορός" n="723">πολέα δʼ ἔσχʼ ἐν ἀγκάλαις</said>
                    <said who="#Χορός" n="724">νεοτρόφου τέκνου δίκαν,</said>
                    <said who="#Χορός" n="725">φαιδρωπὸς ποτὶ χεῖρα σαί-</said>
                    <said who="#Χορός" n="726">νων τε γαστρὸς ἀνάγκαις.</said>
                
                <milestone unit="antistrophe" n="2"/>
                    <milestone ed="p" n="727" unit="card"/>
                    <said who="#Χορός" n="727">χρονισθεὶς δʼ ἀπέδειξεν ἦ-</said>
                    <said who="#Χορός" n="728">θος τὸ πρὸς τοκέων· χάριν</said>
                    <said who="#Χορός" n="729">γὰρ τροφεῦσιν ἀμείβων</said>
                    <said who="#Χορός" n="730">μηλοφόνοισιν <add>ἐν</add> ἄταις</said>
                    <said who="#Χορός" n="731">δαῖτʼ ἀκέλευστος ἔτευξεν·</said>
                    <said who="#Χορός" n="732">αἵματι δʼ οἶκος ἐφύρθη,</said>
                    <said who="#Χορός" n="733">ἄμαχον ἄλγος οἰκέταις</said>
                    <said who="#Χορός" n="734">μέγα σίνος πολυκτόνον.</said>
                    <said who="#Χορός" n="735">ἐκ θεοῦ δʼ ἱερεύς τις ἄ-</said>
                    <said who="#Χορός" n="736">τας δόμοις προσεθρέφθη.</said>
                
                <milestone unit="strophe" n="3"/>
                    <milestone ed="p" n="737" unit="card"/>
                    <said who="#Χορός" n="737">πάραυτα δʼ ἐλθεῖν ἐς Ἰλίου πόλιν</said>
                    <said who="#Χορός" n="738">λέγοιμʼ ἂν φρόνημα μὲν</said>
                    <said who="#Χορός" n="739">νηνέμου γαλάνας,</said>
                    <said who="#Χορός" n="740">ἀκασκαῖον <add>δʼ</add> ἄγαλμα πλούτου,</said>
                    <said who="#Χορός" n="741">μαλθακὸν ὀμμάτων βέλος,</said>
                    <said who="#Χορός" n="742">δηξίθυμον ἔρωτος ἄνθος.</said>
                    <said who="#Χορός" n="743">παρακλίνασʼ ἐπέκρανεν</said>
                    <said who="#Χορός" n="745">δὲ γάμου πικρὰς τελευτάς,</said>
                    <said who="#Χορός" n="746">δύσεδρος καὶ δυσόμιλος</said>
                    <said who="#Χορός" n="747">συμένα Πριαμίδαισιν,</said>
                    <said who="#Χορός" n="748">πομπᾷ Διὸς ξενίου,</said>
                    <said who="#Χορός" n="749">νυμφόκλαυτος Ἐρινύς.</said>
                
                <milestone unit="antistrophe" n="3"/>
                    <milestone ed="p" n="750" unit="card"/>
                    <said who="#Χορός" n="750">παλαίφατος δʼ ἐν βροτοῖς γέρων λόγος</said>
                    <said who="#Χορός" n="751">τέτυκται, μέγαν τελε-</said>
                    <said who="#Χορός" n="752">σθέντα φωτὸς ὄλβον</said>
                    <said who="#Χορός" n="753">τεκνοῦσθαι μηδʼ ἄπαιδα θνῄσκειν,</said>
                    <said who="#Χορός" n="755">ἐκ δʼ ἀγαθᾶς τύχας γένει</said>
                    <said who="#Χορός" n="756">βλαστάνειν ἀκόρεστον οἰζύν.</said>
                    <said who="#Χορός" n="757">δίχα δʼ ἄλλων μονόφρων εἰ-</said>
                    <said who="#Χορός" n="758">μί· τὸ δυσσεβὲς γὰρ ἔργον</said>
                    <said who="#Χορός" n="759">μετὰ μὲν πλείονα τίκτει,</said>
                    <said who="#Χορός" n="760">σφετέρᾳ δʼ εἰκότα γέννᾳ.</said>
                    <said who="#Χορός" n="761">οἴκων δʼ ἄρʼ εὐθυδίκων</said>
                    <said who="#Χορός" n="762">καλλίπαις πότμος αἰεί.</said>
                
                <milestone unit="strophe" n="4"/>
                    <milestone ed="p" n="763" unit="card"/>
                    <said who="#Χορός" n="763">φιλεῖ δὲ τίκτειν Ὕβρις</said>
                    <said who="#Χορός" n="764">μὲν παλαιὰ νεά-</said>
                    <said who="#Χορός" n="765">ζουσαν ἐν κακοῖς βροτῶν</said>
                    <said who="#Χορός" n="766">ὕβριν τότʼ ἢ τόθʼ, ὅτε τὸ κύρ-</said>
                    <said who="#Χορός" n="767">ιον μόλῃ φάος τόκου,</said>
                    <said who="#Χορός" n="768">δαίμονά τε τὰν ἄμαχον ἀπόλεμ-</said>
                    <said who="#Χορός" n="769">ον, ἀνίερον Θράσος, μελαί-</said>
                    <said who="#Χορός" n="770">νας μελάθροισιν Ἄτας,</said>
                    <said who="#Χορός" n="771">εἰδομένας τοκεῦσιν.</said>
                
                <milestone unit="antistrophe" n="4"/>
                    <milestone ed="p" n="772" unit="card"/>
                    <said who="#Χορός" n="772">Δίκα δὲ λάμπει μὲν ἐν</said>
                    <said who="#Χορός" n="773">δυσκάπνοις δώμασιν,</said>
                    <said who="#Χορός" n="775">τὸν δʼ ἐναίσιμον τίει <del>βίον</del>.</said>
                    <said who="#Χορός" n="776">τὰ χρυσόπαστα δʼ ἔδεθλα σὺν</said>
                    <said who="#Χορός" n="777">πίνῳ χερῶν παλιντρόποις</said>
                    <said who="#Χορός" n="778">ὄμμασι λιποῦσʼ, ὅσια προσέμολ-</said>
                    <said who="#Χορός" n="779">ε, δύναμιν οὐ σέβουσα πλού-</said>
                    <said who="#Χορός" n="780">του παράσημον αἴνῳ·</said>
                    <said who="#Χορός" n="781">πᾶν δʼ ἐπὶ τέρμα νωμᾷ.</said>
                
            
            <milestone unit="episode"/>
                <milestone unit="anapests"/>
                    <said who="#Χορός" n="782">ἄγε δή, βασιλεῦ, Τροίας πτολίπορθʼ,</said>
                    <said who="#Χορός" n="783">Ἀτρέως γένεθλον,</said>
                    <said who="#Χορός" n="785">πῶς σε προσείπω; πῶς σε σεβίζω</said>
                    <said who="#Χορός" n="786">μήθʼ ὑπεράρας μήθʼ ὑποκάμψας</said>
                    <said who="#Χορός" n="787">καιρὸν χάριτος;</said>
                    <said who="#Χορός" n="788">πολλοὶ δὲ βροτῶν τὸ δοκεῖν εἶναι</said>
                    <said who="#Χορός" n="789">
                        <milestone ed="P" unit="para"/>προτίουσι δίκην παραβάντες.</said>
                    <said who="#Χορός" n="790">τῷ δυσπραγοῦντι δʼ ἐπιστενάχειν</said>
                    <said who="#Χορός" n="791">πᾶς τις ἕτοιμος· δῆγμα δὲ λύπης</said>
                    <said who="#Χορός" n="792">οὐδὲν ἐφʼ ἧπαρ προσικνεῖται·</said>
                    <said who="#Χορός" n="793">καὶ ξυγχαίρουσιν ὁμοιοπρεπεῖς</said>
                    <said who="#Χορός" n="794">ἀγέλαστα πρόσωπα βιαζόμενοι.</said>
                    <said who="#Χορός" n="795">ὅστις δʼ ἀγαθὸς προβατογνώμων,</said>
                    <said who="#Χορός" n="796">οὐκ ἔστι λαθεῖν ὄμματα φωτός,</said>
                    <said who="#Χορός" n="797">τὰ δοκοῦντʼ εὔφρονος ἐκ διανοίας</said>
                    <said who="#Χορός" n="798">ὑδαρεῖ σαίνειν φιλότητι.</said>
                    <said who="#Χορός" n="799">σὺ δέ μοι τότε μὲν στέλλων στρατιὰν</said>
                    <said who="#Χορός" n="800">Ἑλένης ἕνεκʼ, οὐ γάρ <add>σʼ</add> ἐπικεύσω,</said>
                    <said who="#Χορός" n="801">κάρτʼ ἀπομούσως ἦσθα γεγραμμένος,</said>
                    <said who="#Χορός" n="802">οὐδʼ εὖ πραπίδων οἴακα νέμων</said>
                    <said who="#Χορός" n="803">θράσος ἐκ θυσιῶν</said>
                    <said who="#Χορός" n="804">ἀνδράσι θνῄσκουσι κομίζων.</said>
                    <said who="#Χορός" n="805">νῦν δʼ οὐκ ἀπʼ ἄκρας φρενὸς οὐδʼ ἀφίλως</said>
                    <said who="#Χορός" n="806">
                        <gap desc="*"/>
                    </said>
                    <said who="#Χορός" n="807">εὔφρων πόνος εὖ τελέσασιν.</said>
                    <said who="#Χορός" n="808">γνώσῃ δὲ χρόνῳ διαπευθόμενος</said>
                    <said who="#Χορός" n="809">τόν τε δικαίως καὶ τὸν ἀκαίρως πόλιν οἰκουροῦντα
                        πολιτῶν.</said>
                    <said who="#Ἀγαμέμνων" n="810">πρῶτον μὲν Ἄργος καὶ θεοὺς ἐγχωρίους</said>
                    <said who="#Ἀγαμέμνων" n="811">δίκη προσειπεῖν, τοὺς ἐμοὶ μεταιτίους</said>
                    <said who="#Ἀγαμέμνων" n="812">νόστου δικαίων θʼ ὧν ἐπραξάμην πόλιν</said>
                    <said who="#Ἀγαμέμνων" n="813">Πριάμου· δίκας γὰρ οὐκ ἀπὸ γλώσσης θεοὶ</said>
                    <said who="#Ἀγαμέμνων" n="814">κλύοντες ἀνδροθνῆτας Ἰλίου φθορὰς</said>
                    <said who="#Ἀγαμέμνων" n="815">ἐς αἱματηρὸν τεῦχος οὐ διχορρόπως</said>
                    <said who="#Ἀγαμέμνων" n="816">ψήφους ἔθεντο· τῷ δʼ ἐναντίῳ κύτει</said>
                    <said who="#Ἀγαμέμνων" n="817">ἐλπὶς προσῄει χειρὸς οὐ πληρουμένῳ.</said>
                    <said who="#Ἀγαμέμνων" n="818">καπνῷ δʼ ἁλοῦσα νῦν ἔτʼ εὔσημος πόλις.</said>
                    <said who="#Ἀγαμέμνων" n="819">ἄτης θύελλαι ζῶσι· συνθνῄσκουσα δὲ</said>
                    <said who="#Ἀγαμέμνων" n="820">σποδὸς προπέμπει πίονας πλούτου πνοάς.</said>
                    <said who="#Ἀγαμέμνων" n="821">τούτων θεοῖσι χρὴ πολύμνηστον χάριν</said>
                    <said who="#Ἀγαμέμνων" n="822">τίνειν, ἐπείπερ καὶ πάγας ὑπερκότους</said>
                    <said who="#Ἀγαμέμνων" n="823">ἐφραξάμεσθα καὶ γυναικὸς οὕνεκα</said>
                    <said who="#Ἀγαμέμνων" n="824">πόλιν διημάθυνεν Ἀργεῖον δάκος,</said>
                    <said who="#Ἀγαμέμνων" n="825">ἵππου νεοσσός, ἀσπιδηφόρος λεώς,</said>
                    <said who="#Ἀγαμέμνων" n="826">πήδημʼ ὀρούσας ἀμφὶ Πλειάδων δύσιν·</said>
                    <said who="#Ἀγαμέμνων" n="827">ὑπερθορὼν δὲ πύργον ὠμηστὴς λέων</said>
                    <said who="#Ἀγαμέμνων" n="828">ἄδην ἔλειξεν αἵματος τυραννικοῦ.</said>
                    <said who="#Ἀγαμέμνων" n="829">
                        <milestone ed="P" unit="para"/>θεοῖς μὲν ἐξέτεινα φροίμιον τόδε·</said>
                    <said who="#Ἀγαμέμνων" n="830">τὰ δʼ ἐς τὸ σὸν φρόνημα, μέμνημαι κλύων,</said>
                    <said who="#Ἀγαμέμνων" n="831">καὶ φημὶ ταὐτὰ καὶ συνήγορόν μʼ ἔχεις.</said>
                    <said who="#Ἀγαμέμνων" n="832">παύροις γὰρ ἀνδρῶν ἐστι συγγενὲς τόδε,</said>
                    <said who="#Ἀγαμέμνων" n="833">φίλον τὸν εὐτυχοῦντʼ ἄνευ φθόνου σέβειν.</said>
                    <said who="#Ἀγαμέμνων" n="834">δύσφρων γὰρ ἰὸς καρδίαν προσήμενος</said>
                    <said who="#Ἀγαμέμνων" n="835">ἄχθος διπλοίζει τῷ πεπαμένῳ νόσον,</said>
                    <said who="#Ἀγαμέμνων" n="836">τοῖς τʼ αὐτὸς αὑτοῦ πήμασιν βαρύνεται</said>
                    <said who="#Ἀγαμέμνων" n="837">καὶ τὸν θυραῖον ὄλβον εἰσορῶν στένει.</said>
                    <said who="#Ἀγαμέμνων" n="838">εἰδὼς λέγοιμʼ ἄν, εὖ γὰρ ἐξεπίσταμαι</said>
                    <said who="#Ἀγαμέμνων" n="839">ὁμιλίας κάτοπτρον, εἴδωλον σκιᾶς</said>
                    <said who="#Ἀγαμέμνων" n="840">δοκοῦντας εἶναι κάρτα πρευμενεῖς ἐμοί.</said>
                    <said who="#Ἀγαμέμνων" n="841">μόνος δʼ Ὀδυσσεύς, ὅσπερ οὐχ ἑκὼν ἔπλει,</said>
                    <said who="#Ἀγαμέμνων" n="842">ζευχθεὶς ἕτοιμος ἦν ἐμοὶ σειραφόρος·</said>
                    <said who="#Ἀγαμέμνων" n="843">εἴτʼ οὖν θανόντος εἴτε καὶ ζῶντος πέρι
                        λέγω.</said>
                    <said who="#Ἀγαμέμνων" n="844">τὰ δʼ ἄλλα πρὸς πόλιν τε καὶ θεοὺς</said>
                    <said who="#Ἀγαμέμνων" n="845">κοινοὺς ἀγῶνας θέντες ἐν πανηγύρει</said>
                    <said who="#Ἀγαμέμνων" n="846">βουλευσόμεσθα. καὶ τὸ μὲν καλῶς ἔχον</said>
                    <said who="#Ἀγαμέμνων" n="847">ὅπως χρονίζον εὖ μενεῖ βουλευτέον·</said>
                    <said who="#Ἀγαμέμνων" n="848">ὅτῳ δὲ καὶ δεῖ φαρμάκων παιωνίων,</said>
                    <said who="#Ἀγαμέμνων" n="849">ἤτοι κέαντες ἢ τεμόντες εὐφρόνως</said>
                    <said who="#Ἀγαμέμνων" n="850">πειρασόμεσθα πῆμʼ ἀποστρέψαι νόσου.</said>
                    <said who="#Ἀγαμέμνων" n="851">
                        <milestone ed="P" unit="para"/>νῦν δʼ ἐς μέλαθρα καὶ δόμους ἐφεστίους</said>
                    <said who="#Ἀγαμέμνων" n="852">ἐλθὼν θεοῖσι πρῶτα δεξιώσομαι,</said>
                    <said who="#Ἀγαμέμνων" n="853">οἵπερ πρόσω πέμψαντες ἤγαγον πάλιν.</said>
                    <said who="#Ἀγαμέμνων" n="854">νίκη δʼ ἐπείπερ ἕσπετʼ, ἐμπέδως μένοι.</said>
                    <said who="#Κλυταιμήστρα" n="855">ἄνδρες πολῖται, πρέσβος Ἀργείων τόδε,</said>
                    <said who="#Κλυταιμήστρα" n="856">οὐκ αἰσχυνοῦμαι τοὺς φιλάνορας τρόπους</said>
                    <said who="#Κλυταιμήστρα" n="857">λέξαι πρὸς ὑμᾶς· ἐν χρόνῳ δʼ ἀποφθίνει</said>
                    <said who="#Κλυταιμήστρα" n="858">τὸ τάρβος ἀνθρώποισιν. οὐκ ἄλλων πάρα</said>
                    <said who="#Κλυταιμήστρα" n="859">μαθοῦσʼ, ἐμαυτῆς δύσφορον λέξω βίον</said>
                    <said who="#Κλυταιμήστρα" n="860">τοσόνδʼ ὅσον περ οὗτος ἦν ὑπʼ Ἰλίῳ.</said>
                    <said who="#Κλυταιμήστρα" n="861">τὸ μὲν γυναῖκα πρῶτον ἄρσενος δίχα</said>
                    <said who="#Κλυταιμήστρα" n="862">ἧσθαι δόμοις ἔρημον ἔκπαγλον κακόν,</said>
                    <said who="#Κλυταιμήστρα" n="863">πολλὰς κλύουσαν κληδόνας παλιγκότους·</said>
                    <said who="#Κλυταιμήστρα" n="864">καὶ τὸν μὲν ἥκειν, τὸν δʼ ἐπεσφέρειν
                        κακοῦ</said>
                    <said who="#Κλυταιμήστρα" n="865">κάκιον ἄλλο πῆμα, λάσκοντας δόμοις.</said>
                    <said who="#Κλυταιμήστρα" n="866">καὶ τραυμάτων μὲν εἰ τόσων ἐτύγχανεν</said>
                    <said who="#Κλυταιμήστρα" n="867">ἀνὴρ ὅδʼ, ὡς πρὸς οἶκον ὠχετεύετο</said>
                    <said who="#Κλυταιμήστρα" n="868">φάτις, τέτρηται δικτύου πλέον λέγειν.</said>
                    <said who="#Κλυταιμήστρα" n="869">εἰ δʼ ἦν τεθνηκώς, ὡς ἐπλήθυον λόγοι,</said>
                    <said who="#Κλυταιμήστρα" n="870">τρισώματός τἂν Γηρυὼν ὁ δεύτερος</said>
                    <said who="#Κλυταιμήστρα" n="871">
                        <del> πολλὴν ἄνωθεν, τὴν κάτω γὰρ οὐ λέγω, </del>
                    </said>
                    <said who="#Κλυταιμήστρα" n="872">χθονὸς τρίμοιρον χλαῖναν ἐξηύχει
                        λαβεῖν,</said>
                    <said who="#Κλυταιμήστρα" n="873">ἅπαξ ἑκάστῳ κατθανὼν μορφώματι.</said>
                    <said who="#Κλυταιμήστρα" n="874">τοιῶνδʼ ἕκατι κληδόνων παλιγκότων</said>
                    <said who="#Κλυταιμήστρα" n="875">πολλὰς ἄνωθεν ἀρτάνας ἐμῆς δέρης</said>
                    <said who="#Κλυταιμήστρα" n="876">ἔλυσαν ἄλλοι πρὸς βίαν λελημμένης.</said>
                    <said who="#Κλυταιμήστρα" n="877">ἐκ τῶνδέ τοι παῖς ἐνθάδʼ οὐ παραστατεῖ,</said>
                    <said who="#Κλυταιμήστρα" n="878">ἐμῶν τε καὶ σῶν κύριος πιστωμάτων,</said>
                    <said who="#Κλυταιμήστρα" n="879">ὡς χρῆν, Ὀρέστης· μηδὲ θαυμάσῃς τόδε.</said>
                    <said who="#Κλυταιμήστρα" n="880">τρέφει γὰρ αὐτὸν εὐμενὴς δορύξενος</said>
                    <said who="#Κλυταιμήστρα" n="881">Στρόφιος ὁ Φωκεύς, ἀμφίλεκτα πήματα</said>
                    <said who="#Κλυταιμήστρα" n="882">ἐμοὶ προφωνῶν, τόν θʼ ὑπʼ Ἰλίῳ σέθεν</said>
                    <said who="#Κλυταιμήστρα" n="883">κίνδυνον, εἴ τε δημόθρους ἀναρχία</said>
                    <said who="#Κλυταιμήστρα" n="884">βουλὴν καταρρίψειεν, ὥστε σύγγονον</said>
                    <said who="#Κλυταιμήστρα" n="885">βροτοῖσι τὸν πεσόντα λακτίσαι πλέον.</said>
                    <said who="#Κλυταιμήστρα" n="886">τοιάδε μέντοι σκῆψις οὐ δόλον φέρει.</said>
                    <said who="#Κλυταιμήστρα" n="887">
                        <milestone ed="P" unit="para"/>ἔμοιγε μὲν δὴ κλαυμάτων ἐπίσσυτοι</said>
                    <said who="#Κλυταιμήστρα" n="888">πηγαὶ κατεσβήκασιν, οὐδʼ ἔνι σταγών.</said>
                    <said who="#Κλυταιμήστρα" n="889">ἐν ὀψικοίτοις δʼ ὄμμασιν βλάβας ἔχω</said>
                    <said who="#Κλυταιμήστρα" n="890">τὰς ἀμφί σοι κλαίουσα λαμπτηρουχίας</said>
                    <said who="#Κλυταιμήστρα" n="891">ἀτημελήτους αἰέν. ἐν δʼ ὀνείρασιν</said>
                    <said who="#Κλυταιμήστρα" n="892">λεπταῖς ὑπαὶ κώνωπος ἐξηγειρόμην</said>
                    <said who="#Κλυταιμήστρα" n="893">ῥιπαῖσι θωύσσοντος, ἀμφί σοι πάθη</said>
                    <said who="#Κλυταιμήστρα" n="894">ὁρῶσα πλείω τοῦ ξυνεύδοντος χρόνου.</said>
                    <said who="#Κλυταιμήστρα" n="895">
                        <milestone ed="P" unit="para"/>νῦν ταῦτα πάντα τλᾶσʼ ἀπενθήτῳ φρενὶ</said>
                    <said who="#Κλυταιμήστρα" n="896">λέγοιμʼ ἂν ἄνδρα τόνδε τῶν σταθμῶν
                        κύνα,</said>
                    <said who="#Κλυταιμήστρα" n="897">σωτῆρα ναὸς πρότονον, ὑψηλῆς στέγης</said>
                    <said who="#Κλυταιμήστρα" n="898">στῦλον ποδήρη, μονογενὲς τέκνον πατρί,</said>
                    <said who="#Κλυταιμήστρα" n="899">καὶ γῆν φανεῖσαν ναυτίλοις παρʼ ἐλπίδα,</said>
                    <said who="#Κλυταιμήστρα" n="900">κάλλιστον ἦμαρ εἰσιδεῖν ἐκ χείματος,</said>
                    <said who="#Κλυταιμήστρα" n="901">ὁδοιπόρῳ διψῶντι πηγαῖον ῥέος·</said>
                    <said who="#Κλυταιμήστρα" n="902">τερπνὸν δὲ τἀναγκαῖον ἐκφυγεῖν ἅπαν.</said>
                    <said who="#Κλυταιμήστρα" n="903">τοιοῖσδέ τοί νιν ἀξιῶ προσφθέγμασιν.</said>
                    <said who="#Κλυταιμήστρα" n="904">φθόνος δʼ ἀπέστω· πολλὰ γὰρ τὰ πρὶν
                        κακὰ</said>
                    <said who="#Κλυταιμήστρα" n="905">ἠνειχόμεσθα. νῦν δέ μοι, φίλον κάρα,</said>
                    <said who="#Κλυταιμήστρα" n="906">ἔκβαινʼ ἀπήνης τῆσδε, μὴ χαμαὶ τιθεὶς</said>
                    <said who="#Κλυταιμήστρα" n="907">τὸν σὸν πόδʼ, ὦναξ, Ἰλίου πορθήτορα.</said>
                    <said who="#Κλυταιμήστρα" n="908">δμῳαί, τί μέλλεθʼ, αἷς ἐπέσταλται τέλος</said>
                    <said who="#Κλυταιμήστρα" n="909">πέδον κελεύθου στρωννύναι πετάσμασιν;</said>
                    <said who="#Κλυταιμήστρα" n="910">εὐθὺς γενέσθω πορφυρόστρωτος πόρος</said>
                    <said who="#Κλυταιμήστρα" n="911">ἐς δῶμʼ ἄελπτον ὡς ἂν ἡγῆται δίκη.</said>
                    <said who="#Κλυταιμήστρα" n="912">τὰ δʼ ἄλλα φροντὶς οὐχ ὕπνῳ νικωμένη</said>
                    <said who="#Κλυταιμήστρα" n="913">θήσει δικαίως σὺν θεοῖς εἱμαρμένα.</said>
                    <milestone ed="p" n="914" unit="card"/>
                    <said who="#Ἀγαμέμνων" n="914">Λήδας γένεθλον, δωμάτων ἐμῶν φύλαξ,</said>
                    <said who="#Ἀγαμέμνων" n="915">ἀπουσίᾳ μὲν εἶπας εἰκότως ἐμῇ·</said>
                    <said who="#Ἀγαμέμνων" n="916">μακρὰν γὰρ ἐξέτεινας· ἀλλʼ ἐναισίμως</said>
                    <said who="#Ἀγαμέμνων" n="917">αἰνεῖν, παρʼ ἄλλων χρὴ τόδʼ ἔρχεσθαι
                        γέρας·</said>
                    <said who="#Ἀγαμέμνων" n="918">καὶ τἄλλα μὴ γυναικὸς ἐν τρόποις ἐμὲ</said>
                    <said who="#Ἀγαμέμνων" n="919">ἅβρυνε, μηδὲ βαρβάρου φωτὸς δίκην</said>
                    <said who="#Ἀγαμέμνων" n="920">χαμαιπετὲς βόαμα προσχάνῃς ἐμοί,</said>
                    <said who="#Ἀγαμέμνων" n="921">μηδʼ εἵμασι στρώσασʼ ἐπίφθονον πόρον</said>
                    <said who="#Ἀγαμέμνων" n="922">τίθει· θεούς τοι τοῖσδε τιμαλφεῖν χρεών·</said>
                    <said who="#Ἀγαμέμνων" n="923">ἐν ποικίλοις δὲ θνητὸν ὄντα κάλλεσιν</said>
                    <said who="#Ἀγαμέμνων" n="924">βαίνειν ἐμοὶ μὲν οὐδαμῶς ἄνευ φόβου.</said>
                    <said who="#Ἀγαμέμνων" n="925">λέγω κατʼ ἄνδρα, μὴ θεόν, σέβειν ἐμέ.</said>
                    <said who="#Ἀγαμέμνων" n="926">χωρὶς ποδοψήστρων τε καὶ τῶν ποικίλων</said>
                    <said who="#Ἀγαμέμνων" n="927">κληδὼν ἀυτεῖ· καὶ τὸ μὴ κακῶς φρονεῖν</said>
                    <said who="#Ἀγαμέμνων" n="928">θεοῦ μέγιστον δῶρον. ὀλβίσαι δὲ χρὴ</said>
                    <said who="#Ἀγαμέμνων" n="929">βίον τελευτήσαντʼ ἐν εὐεστοῖ φίλῃ.</said>
                    <said who="#Ἀγαμέμνων" n="930">εἰ πάντα δʼ ὣς πράσσοιμʼ ἄν, εὐθαρσὴς ἐγώ.</said>
                    <said who="#Κλυταιμήστρα" n="931">καὶ μὴν τόδʼ εἰπὲ μὴ παρὰ γνώμην ἐμοί.</said>
                    <said who="#Ἀγαμέμνων" n="932">γνώμην μὲν ἴσθι μὴ διαφθεροῦντʼ ἐμέ.</said>
                    <said who="#Κλυταιμήστρα" n="933">ηὔξω θεοῖς δείσας ἂν ὧδʼ ἔρδειν τάδε.</said>
                    <said who="#Ἀγαμέμνων" n="934">εἴπερ τις, εἰδώς γʼ εὖ τόδʼ ἐξεῖπον τέλος.</said>
                    <said who="#Κλυταιμήστρα" n="935">τί δʼ ἂν δοκεῖ σοι Πρίαμος, εἰ τάδʼ
                        ἤνυσεν;</said>
                    <said who="#Ἀγαμέμνων" n="936">ἐν ποικίλοις ἂν κάρτα μοι βῆναι δοκεῖ.</said>
                    <said who="#Κλυταιμήστρα" n="937">μή νυν τὸν ἀνθρώπειον αἰδεσθῇς ψόγον.</said>
                    <said who="#Ἀγαμέμνων" n="938">φήμη γε μέντοι δημόθρους μέγα σθένει.</said>
                    <said who="#Κλυταιμήστρα" n="939">ὁ δʼ ἀφθόνητός γʼ οὐκ ἐπίζηλος πέλει.</said>
                    <said who="#Ἀγαμέμνων" n="940">οὔτοι γυναικός ἐστιν ἱμείρειν μάχης.</said>
                    <said who="#Κλυταιμήστρα" n="941">τοῖς δʼ ὀλβίοις γε καὶ τὸ νικᾶσθαι
                        πρέπει.</said>
                    <said who="#Ἀγαμέμνων" n="942">ἦ καὶ σὺ νίκην τήνδε δήριος τίεις;</said>
                    <said who="#Κλυταιμήστρα" n="943">πιθοῦ· κράτος μέντοι πάρες γʼ ἑκὼν
                        ἐμοί.</said>
                    <said who="#Ἀγαμέμνων" n="944">ἀλλʼ εἰ δοκεῖ σοι ταῦθʼ, ὑπαί τις ἀρβύλας</said>
                    <said who="#Ἀγαμέμνων" n="945">λύοι τάχος, πρόδουλον ἔμβασιν ποδός.</said>
                    <said who="#Ἀγαμέμνων" n="946">καὶ τοῖσδέ μʼ ἐμβαίνονθʼ ἁλουργέσιν θεῶν</said>
                    <said who="#Ἀγαμέμνων" n="947">μή τις πρόσωθεν ὄμματος βάλοι φθόνος.</said>
                    <said who="#Ἀγαμέμνων" n="948">πολλὴ γὰρ αἰδὼς δωματοφθορεῖν ποσὶν</said>
                    <said who="#Ἀγαμέμνων" n="949">φθείροντα πλοῦτον ἀργυρωνήτους θʼ ὑφάς.</said>
                    <said who="#Ἀγαμέμνων" n="950">
                        <milestone ed="P" unit="para"/>τούτων μὲν οὕτω· τὴν ξένην δὲ
                        πρευμενῶς</said>
                    <said who="#Ἀγαμέμνων" n="951">τήνδʼ ἐσκόμιζε· τὸν κρατοῦντα μαλθακῶς</said>
                    <said who="#Ἀγαμέμνων" n="952">θεὸς πρόσωθεν εὐμενῶς προσδέρκεται.</said>
                    <said who="#Ἀγαμέμνων" n="953">ἑκὼν γὰρ οὐδεὶς δουλίῳ χρῆται ζυγῷ.</said>
                    <said who="#Ἀγαμέμνων" n="954">αὕτη δὲ πολλῶν χρημάτων ἐξαίρετον</said>
                    <said who="#Ἀγαμέμνων" n="955">ἄνθος, στρατοῦ δώρημʼ, ἐμοὶ ξυνέσπετο.</said>
                    <said who="#Ἀγαμέμνων" n="956">
                        <milestone ed="P" unit="para"/>ἐπεὶ δʼ ἀκούειν σοῦ κατέστραμμαι τάδε,</said>
                    <said who="#Ἀγαμέμνων" n="957">εἶμʼ ἐς δόμων μέλαθρα πορφύρας πατῶν.</said>
                    <said who="#Κλυταιμήστρα" n="958">ἔστιν θάλασσα, τίς δέ νιν κατασβέσει;</said>
                    <said who="#Κλυταιμήστρα" n="959">τρέφουσα πολλῆς πορφύρας ἰσάργυρον</said>
                    <said who="#Κλυταιμήστρα" n="960">κηκῖδα παγκαίνιστον, εἱμάτων βαφάς.</said>
                    <said who="#Κλυταιμήστρα" n="961">οἶκος δʼ ὑπάρχει τῶνδε σὺν θεοῖς ἅλις</said>
                    <said who="#Κλυταιμήστρα" n="962">ἔχειν· πένεσθαι δʼ οὐκ ἐπίσταται δόμος.</said>
                    <said who="#Κλυταιμήστρα" n="963">πολλῶν πατησμὸν δʼ εἱμάτων ἂν ηὐξάμην,</said>
                    <said who="#Κλυταιμήστρα" n="964">δόμοισι προυνεχθέντος ἐν χρηστηρίοις,</said>
                    <said who="#Κλυταιμήστρα" n="965">ψυχῆς κόμιστρα τῆσδε μηχανωμένῃ.</said>
                    <said who="#Κλυταιμήστρα" n="966">ῥίζης γὰρ οὔσης φυλλὰς ἵκετʼ ἐς δόμους,</said>
                    <said who="#Κλυταιμήστρα" n="967">σκιὰν ὑπερτείνασα σειρίου κυνός.</said>
                    <said who="#Κλυταιμήστρα" n="968">καὶ σοῦ μολόντος δωματῖτιν ἑστίαν,</said>
                    <said who="#Κλυταιμήστρα" n="969">θάλπος μὲν ἐν χειμῶνι σημαίνεις μολόν·</said>
                    <said who="#Κλυταιμήστρα" n="970">ὅταν δὲ τεύχῃ Ζεὺς ἀπʼ ὄμφακος πικρᾶς</said>
                    <said who="#Κλυταιμήστρα" n="971">οἶνον, τότʼ ἤδη ψῦχος ἐν δόμοις πέλει,</said>
                    <said who="#Κλυταιμήστρα" n="972">ἀνδρὸς τελείου δῶμʼ ἐπιστρωφωμένου.</said>
                    <said who="#Κλυταιμήστρα" n="973">Ζεῦ, Ζεῦ τέλειε, τὰς ἐμὰς εὐχὰς τέλει·</said>
                    <said who="#Κλυταιμήστρα" n="974">μέλοι δέ τοι σοὶ τῶν περ ἂν μέλλῃς
                        τελεῖν.</said>
                
            
            <milestone unit="choral"/>
                <milestone unit="strophe" n="1"/>
                    <said who="#Χορός" n="975">τίπτε μοι τόδʼ ἐμπέδως</said>
                    <said who="#Χορός" n="976">δεῖμα προστατήριον</said>
                    <said who="#Χορός" n="977">καρδίας τερασκόπου ποτᾶται,</said>
                    <said who="#Χορός" n="978">μαντιπολεῖ δʼ ἀκέλευστος ἄμισθος ἀοιδά,</said>
                    <said who="#Χορός" n="980">οὐδʼ ἀποπτύσαι δίκαν</said>
                    <said who="#Χορός" n="981">δυσκρίτων ὀνειράτων</said>
                    <said who="#Χορός" n="982">θάρσος εὐπειθὲς ἵ-</said>
                    <said who="#Χορός" n="983">ζει φρενὸς φίλον θρόνον;</said>
                    <said who="#Χορός" n="984">χρόνος δʼ ἐπὶ πρυμνησίων ξυνεμβολαῖς</said>
                    <said who="#Χορός" n="985">ψαμμίʼ ἀκτᾶς παρή-</said>
                    <said who="#Χορός" n="986">μησεν, εὖθʼ ὑπʼ Ἴλιον</said>
                    <said who="#Χορός" n="987">ὦρτο ναυβάτας στρατός.</said>
                
                <milestone unit="antistrophe" n="1"/>
                    <milestone ed="p" n="988" unit="card"/>
                    <said who="#Χορός" n="988">πεύθομαι δʼ ἀπʼ ὀμμάτων</said>
                    <said who="#Χορός" n="989">νόστον, αὐτόμαρτυς ὤν·</said>
                    <said who="#Χορός" n="990">τὸν δʼ ἄνευ λύρας ὅμως ὑμνῳδεῖ</said>
                    <said who="#Χορός" n="991">θρῆνον Ἐρινύος αὐτοδίδακτος ἔσωθεν</said>
                    <said who="#Χορός" n="992">θυμός, οὐ τὸ πᾶν ἔχων</said>
                    <said who="#Χορός" n="993">ἐλπίδος φίλον θράσος.</said>
                    <said who="#Χορός" n="995">σπλάγχνα δʼ οὔτοι ματᾴ-</said>
                    <said who="#Χορός" n="996">ζει πρὸς ἐνδίκοις φρεσὶν</said>
                    <said who="#Χορός" n="997">τελεσφόροις δίναις κυκώμενον κέαρ.</said>
                    <said who="#Χορός" n="998">εὔχομαι δʼ ἐξ ἐμᾶς</said>
                    <said who="#Χορός" n="999">ἐλπίδος ψύθη πεσεῖν</said>
                    <said who="#Χορός" n="1000">ἐς τὸ μὴ τελεσφόρον.</said>
                
                <milestone unit="strophe" n="2"/>
                    <milestone ed="p" n="1001" unit="card"/>
                    <said who="#Χορός" n="1001">μάλα γέ τοι τὸ μεγάλας ὑγιείας</said>
                    <said who="#Χορός" n="1002">ἀκόρεστον τέρμα· νόσος γάρ</said>
                    <said who="#Χορός" n="1003">γείτων ὁμότοιχος ἐρείδει.</said>
                    <said who="#Χορός" n="1005">καὶ πότμος εὐθυπορῶν</said>
                    <said who="#Χορός" n="1006">
                        <gap desc="*"/>
                    </said>
                    <said who="#Χορός" n="1007">ἀνδρὸς ἔπαισεν ἄφαντον ἕρμα.</said>
                    <said who="#Χορός" n="1008">καὶ πρὸ μέν τι χρημάτων</said>
                    <said who="#Χορός" n="1009">κτησίων ὄκνος βαλὼν</said>
                    <said who="#Χορός" n="1010">σφενδόνας ἀπʼ εὐμέτρου,</said>
                    <said who="#Χορός" n="1011">οὐκ ἔδυ πρόπας δόμος</said>
                    <said who="#Χορός" n="1012">πημονᾶς γέμων ἄγαν,</said>
                    <said who="#Χορός" n="1013">οὐδʼ ἐπόντισε σκάφος.</said>
                    <said who="#Χορός" n="1014">πολλά τοι δόσις ἐκ Διὸς ἀμφιλα-</said>
                    <said who="#Χορός" n="1015">φής τε καὶ ἐξ ἀλόκων ἐπετειᾶν</said>
                    <said who="#Χορός" n="1016">νῆστιν ὤλεσεν νόσον.</said>
                
                <milestone unit="antistrophe" n="2"/>
                    <milestone ed="p" n="1017" unit="card"/>
                    <said who="#Χορός" n="1017">τὸ δʼ ἐπὶ γᾶν πεσὸν ἅπαξ θανάσιμον</said>
                    <said who="#Χορός" n="1020">πρόπαρ ἀνδρὸς μέλαν αἷμα τίς ἂν</said>
                    <said who="#Χορός" n="1021">πάλιν ἀγκαλέσαιτʼ ἐπαείδων;</said>
                    <said who="#Χορός" n="1022">οὐδὲ τὸν ὀρθοδαῆ</said>
                    <said who="#Χορός" n="1023">τῶν φθιμένων ἀνάγειν</said>
                    <said who="#Χορός" n="1024">Ζεὺς ἀπέπαυσεν ἐπʼ εὐλαβείᾳ;</said>
                    <said who="#Χορός" n="1025">εἰ δὲ μὴ τεταγμένα</said>
                    <said who="#Χορός" n="1026">μοῖρα μοῖραν ἐκ θεῶν</said>
                    <said who="#Χορός" n="1027">εἶργε μὴ πλέον φέρειν,</said>
                    <said who="#Χορός" n="1028">προφθάσασα καρδία</said>
                    <said who="#Χορός" n="1029">γλῶσσαν ἂν τάδʼ ἐξέχει.</said>
                    <said who="#Χορός" n="1030">νῦν δʼ ὑπὸ σκότῳ βρέμει</said>
                    <said who="#Χορός" n="1031">θυμαλγής τε καὶ οὐδὲν ἐπελπομέν-</said>
                    <said who="#Χορός" n="1032">α ποτὲ καίριον ἐκτολυπεύσειν</said>
                    <said who="#Χορός" n="1033">ζωπυρουμένας φρενός.</said>
                
            
            <milestone ed="p" n="1035" unit="card"/>
            <milestone unit="episode"/>
                <said who="#Κλυταιμήστρα" n="1035">εἴσω κομίζου καὶ σύ, Κασάνδραν λέγω,</said>
                <said who="#Κλυταιμήστρα" n="1036">ἐπεί σʼ ἔθηκε Ζεὺς ἀμηνίτως δόμοις</said>
                <said who="#Κλυταιμήστρα" n="1037">κοινωνὸν εἶναι χερνίβων, πολλῶν μέτα</said>
                <said who="#Κλυταιμήστρα" n="1038">δούλων σταθεῖσαν κτησίου βωμοῦ πέλας·</said>
                <said who="#Κλυταιμήστρα" n="1039">ἔκβαινʼ ἀπήνης τῆσδε, μηδʼ ὑπερφρόνει.</said>
                <said who="#Κλυταιμήστρα" n="1040">καὶ παῖδα γάρ τοί φασιν Ἀλκμήνης ποτὲ</said>
                <said who="#Κλυταιμήστρα" n="1041">πραθέντα τλῆναι δουλίας μάζης τυχεῖν.</said>
                <said who="#Κλυταιμήστρα" n="1042">εἰ δʼ οὖν ἀνάγκη τῆσδʼ ἐπιρρέποι τύχης,</said>
                <said who="#Κλυταιμήστρα" n="1043">ἀρχαιοπλούτων δεσποτῶν πολλὴ χάρις.</said>
                <said who="#Κλυταιμήστρα" n="1044">οἳ δʼ οὔποτʼ ἐλπίσαντες ἤμησαν καλῶς,</said>
                <said who="#Κλυταιμήστρα" n="1045">ὠμοί τε δούλοις πάντα καὶ παρὰ στάθμην.</said>
                <said who="#Κλυταιμήστρα" n="1046">ἔχεις παρʼ ἡμῶν οἷά περ νομίζεται.</said>
                <said who="#Χορός" n="1047">σοί τοι λέγουσα παύεται σαφῆ λόγον.</said>
                <said who="#Χορός" n="1048">ἐντός δʼ ἂν οὖσα μορσίμων ἀγρευμάτων</said>
                <said who="#Χορός" n="1049">πείθοιʼ ἄν, εἰ πείθοιʼ· ἀπειθοίης δʼ ἴσως.</said>
                <said who="#Κλυταιμήστρα" n="1050">ἀλλʼ εἴπερ ἐστι μὴ χελιδόνος δίκην</said>
                <said who="#Κλυταιμήστρα" n="1051">ἀγνῶτα φωνὴν βάρβαρον κεκτημένη,</said>
                <said who="#Κλυταιμήστρα" n="1052">ἔσω φρενῶν λέγουσα πείθω νιν λόγῳ.</said>
                <said who="#Χορός" n="1053">ἕπου. τὰ λῷστα τῶν παρεστώτων λέγει.</said>
                <said who="#Χορός" n="1054">πιθοῦ λιποῦσα τόνδʼ ἁμαξήρη θρόνον.</said>
                <said who="#Κλυταιμήστρα" n="1055">οὔτοι θυραίᾳ τῇδʼ ἐμοὶ σχολὴ πάρα</said>
                <said who="#Κλυταιμήστρα" n="1056">τρίβειν· τὰ μὲν γὰρ ἑστίας μεσομφάλου</said>
                <said who="#Κλυταιμήστρα" n="1057">ἕστηκεν ἤδη μῆλα πρὸς σφαγὰς πάρος,</said>
                <said who="#Κλυταιμήστρα" n="1058">ὡς οὔποτʼ ἐλπίσασι τήνδʼ ἕξειν χάριν.</said>
                <said who="#Κλυταιμήστρα" n="1059">σὺ δʼ εἴ τι δράσεις τῶνδε, μὴ σχολὴν
                    τίθει.</said>
                <said who="#Κλυταιμήστρα" n="1060">εἰ δʼ ἀξυνήμων οὖσα μὴ δέχῃ λόγον,</said>
                <said who="#Κλυταιμήστρα" n="1061">σὺ δʼ ἀντὶ φωνῆς φράζε καρβάνῳ χερί.</said>
                <said who="#Χορός" n="1062">ἑρμηνέως ἔοικεν ἡ ξένη τοροῦ</said>
                <said who="#Χορός" n="1063">δεῖσθαι· τρόπος δὲ θηρὸς ὡς νεαιρέτου.</said>
                <said who="#Κλυταιμήστρα" n="1064">ἦ μαίνεταί γε καὶ κακῶν κλύει φρενῶν,</said>
                <said who="#Κλυταιμήστρα" n="1065">ἥτις λιποῦσα μὲν πόλιν νεαίρετον</said>
                <said who="#Κλυταιμήστρα" n="1066">ἥκει, χαλινὸν δʼ οὐκ ἐπίσταται φέρειν,</said>
                <said who="#Κλυταιμήστρα" n="1067">πρὶν αἱματηρὸν ἐξαφρίζεσθαι μένος.</said>
                <said who="#Κλυταιμήστρα" n="1068">οὐ μὴν πλέω ῥίψασʼ ἀτιμασθήσομαι.</said>
                <said who="#Χορός" n="1069">ἐγὼ δʼ, ἐποικτίρω γάρ, οὐ θυμώσομαι.</said>
                <said who="#Χορός" n="1070">ἴθʼ, ὦ τάλαινα, τόνδʼ ἐρημώσασʼ ὄχον,</said>
                <said who="#Χορός" n="1071">εἴκουσʼ ἀνάγκῃ τῇδε καίνισον ζυγόν.</said>
            
            <milestone unit="choral"/>
                <milestone unit="strophe" n="1"/>
                    <said who="#Κασάνδρα" n="1072">ὀτοτοτοῖ πόποι δᾶ.</said>
                    <said who="#Κασάνδρα" n="1073">Ὦπολλον Ὦπολλον.</said>
                    <said who="#Χορός" n="1074">τί ταῦτʼ ἀνωτότυξας ἀμφὶ Λοξίου;</said>
                    <said who="#Χορός" n="1075">οὐ γὰρ τοιοῦτος ὥστε θρηνητοῦ τυχεῖν.</said>
                
                <milestone unit="antistrophe" n="1"/>
                    <milestone ed="p" n="1076" unit="card"/>
                    <said who="#Κασάνδρα" n="1076">ὀτοτοτοῖ πόποι δᾶ.</said>
                    <said who="#Κασάνδρα" n="1077">Ὦπολλον Ὦπολλον.</said>
                    <said who="#Χορός" n="1078">ἡ δʼ αὖτε δυσφημοῦσα τὸν θεὸν καλεῖ</said>
                    <said who="#Χορός" n="1079">οὐδὲν προσήκοντʼ ἐν γόοις παραστατεῖν.</said>
                
                <milestone unit="strophe" n="2"/>
                    <milestone ed="p" n="1080" unit="card"/>
                    <said who="#Κασάνδρα" n="1080">Ἄπολλον Ἄπολλον</said>
                    <said who="#Κασάνδρα" n="1081">ἀγυιᾶτʼ, ἀπόλλων ἐμός.</said>
                    <said who="#Κασάνδρα" n="1082">ἀπώλεσας γὰρ οὐ μόλις τὸ δεύτερον.</said>
                    <said who="#Χορός" n="1083">χρήσειν ἔοικεν ἀμφὶ τῶν αὑτῆς κακῶν.</said>
                    <said who="#Χορός" n="1084">μένει τὸ θεῖον δουλίᾳ περ ἐν φρενί.</said>
                
                <milestone unit="antistrophe" n="2"/>
                    <said who="#Κασάνδρα" n="1085">Ἄπολλον Ἄπολλον</said>
                    <said who="#Κασάνδρα" n="1086">ἀγυιᾶτʼ, ἀπόλλων ἐμός.</said>
                    <said who="#Κασάνδρα" n="1087">ἆ ποῖ ποτʼ ἤγαγές με; πρὸς ποίαν στέγην;</said>
                    <said who="#Χορός" n="1088">πρὸς τὴν Ἀτρειδῶν· εἰ σὺ μὴ τόδʼ ἐννοεῖς,</said>
                    <said who="#Χορός" n="1089">ἐγὼ λέγω σοι· καὶ τάδʼ οὐκ ἐρεῖς ψύθη.</said>
                
                <milestone unit="strophe" n="3"/>
                    <milestone ed="p" n="1090" unit="card"/>
                    <said who="#Κασάνδρα" n="1090">μισόθεον μὲν οὖν, πολλὰ συνίστορα</said>
                    <said who="#Κασάνδρα" n="1091">αὐτόφονα κακὰ καρατόμα,</said>
                    <said who="#Κασάνδρα" n="1092">ἀνδροσφαγεῖον καὶ πεδορραντήριον.</said>
                    <said who="#Χορός" n="1093">ἔοικεν εὔρις ἡ ξένη κυνὸς δίκην</said>
                    <said who="#Χορός" n="1094">εἶναι, ματεύει δʼ ὧν ἀνευρήσει φόνον.</said>
                
                <milestone unit="antistrophe" n="3"/>
                    <said who="#Κασάνδρα" n="1095">μαρτυρίοισι γὰρ τοῖσδʼ ἐπιπείθομαι·</said>
                    <said who="#Κασάνδρα" n="1096">κλαιόμενα τάδε βρέφη σφαγάς,</said>
                    <said who="#Κασάνδρα" n="1097">ὀπτάς τε σάρκας πρὸς πατρὸς βεβρωμένας.</said>
                    <said who="#Χορός" n="1098">τὸ μὲν κλέος σοῦ μαντικὸν πεπυσμένοι</said>
                    <said who="#Χορός" n="1099">ἦμεν· προφήτας δʼ οὔτινας ματεύομεν.</said>
                
                <milestone unit="strophe" n="4"/>
                    <said who="#Κασάνδρα" n="1100">ἰὼ πόποι, τί ποτε μήδεται;</said>
                    <said who="#Κασάνδρα" n="1101">τί τόδε νέον ἄχος μέγα</said>
                    <said who="#Κασάνδρα" n="1102">μέγʼ ἐν δόμοισι τοῖσδε μήδεται κακὸν</said>
                    <said who="#Κασάνδρα" n="1103">ἄφερτον φίλοισιν, δυσίατον; ἀλκὰ δʼ</said>
                    <said who="#Κασάνδρα" n="1104">ἑκὰς ἀποστατεῖ.</said>
                    <said who="#Χορός" n="1105">τούτων ἄιδρίς εἰμι τῶν μαντευμάτων.</said>
                    <said who="#Χορός" n="1106">ἐκεῖνα δʼ ἔγνων· πᾶσα γὰρ πόλις βοᾷ.</said>
                
                <milestone unit="antistrophe" n="4"/>
                    <said who="#Κασάνδρα" n="1107">ἰὼ τάλαινα, τόδε γὰρ τελεῖς,</said>
                    <said who="#Κασάνδρα" n="1108">τὸν ὁμοδέμνιον πόσιν</said>
                    <said who="#Κασάνδρα" n="1109">λουτροῖσι φαιδρύνασα—πῶς φράσω τέλος;</said>
                    <said who="#Κασάνδρα" n="1110">τάχος γὰρ τόδʼ ἔσται· προτείνει δὲ χεὶρ ἐκ</said>
                    <said who="#Κασάνδρα" n="1111">χερὸς ὀρέγματα.</said>
                    <said who="#Χορός" n="1112">οὔπω ξυνῆκα· νῦν γὰρ ἐξ αἰνιγμάτων</said>
                    <said who="#Χορός" n="1113">ἐπαργέμοισι θεσφάτοις ἀμηχανῶ.</said>
                
                <milestone unit="strophe" n="5"/>
                    <said who="#Κασάνδρα" n="1114">ἒ ἔ, παπαῖ παπαῖ, τί τόδε φαίνεται;</said>
                    <said who="#Κασάνδρα" n="1115">ἦ δίκτυόν τί γʼ Ἅιδου;</said>
                    <said who="#Κασάνδρα" n="1116">ἀλλʼ ἄρκυς ἡ ξύνευνος, ἡ ξυναιτία</said>
                    <said who="#Κασάνδρα" n="1117">φόνου. στάσις δʼ ἀκόρετος γένει</said>
                    <said who="#Κασάνδρα" n="1118">κατολολυξάτω θύματος λευσίμου.</said>
                    <said who="#Χορός" n="1119">ποίαν Ἐρινὺν τήνδε δώμασιν κέλῃ</said>
                    <said who="#Χορός" n="1120">ἐπορθιάζειν; οὔ με φαιδρύνει λόγος.</said>
                    <said who="#Χορός" n="1121">ἐπὶ δὲ καρδίαν ἔδραμε κροκοβαφὴς</said>
                    <said who="#Χορός" n="1122">σταγών, ἅτε καιρία πτώσιμος</said>
                    <said who="#Χορός" n="1123">ξυνανύτει βίου δύντος αὐγαῖς·</said>
                    <said who="#Χορός" n="1124">ταχεῖα δʼ ἄτα πέλει.</said>
                
                <milestone unit="antistrophe" n="5"/>
                    <said who="#Κασάνδρα" n="1125">ἆ ἆ, ἰδοὺ ἰδού· ἄπεχε τῆς βοὸς</said>
                    <said who="#Κασάνδρα" n="1126">τὸν ταῦρον· ἐν πέπλοισι</said>
                    <said who="#Κασάνδρα" n="1127">μελαγκέρῳ λαβοῦσα μηχανήματι</said>
                    <said who="#Κασάνδρα" n="1128">τύπτει· πίτνει δʼ <add>ἐν</add> ἐνύδρῳ
                        τεύχει.</said>
                    <said who="#Κασάνδρα" n="1129">δολοφόνου λέβητος τύχαν σοι λέγω.</said>
                    <said who="#Χορός" n="1130">οὐ κομπάσαιμʼ ἂν θεσφάτων γνώμων ἄκρος</said>
                    <said who="#Χορός" n="1131">εἶναι, κακῷ δέ τῳ προσεικάζω τάδε.</said>
                    <said who="#Χορός" n="1132">ἀπὸ δὲ θεσφάτων τίς ἀγαθὰ φάτις</said>
                    <said who="#Χορός" n="1133">βροτοῖς τέλλεται; κακῶν γὰρ διαὶ</said>
                    <said who="#Χορός" n="1134">πολυεπεῖς τέχναι θεσπιῳδὸν</said>
                    <said who="#Χορός" n="1135">φόβον φέρουσιν μαθεῖν.</said>
                
                <milestone unit="strophe" n="6"/>
                    <said who="#Κασάνδρα" n="1136">ἰὼ ἰὼ ταλαίνας κακόποτμοι τύχαι·</said>
                    <said who="#Κασάνδρα" n="1137">τὸ γὰρ ἐμὸν θροῶ πάθος ἐπεγχύδαν.</said>
                    <said who="#Κασάνδρα" n="1138">ποῖ δή με δεῦρο τὴν τάλαιναν ἤγαγες;</said>
                    <said who="#Κασάνδρα" n="1139">οὐδέν ποτʼ εἰ μὴ ξυνθανουμένην. τί γάρ;</said>
                    <said who="#Χορός" n="1140">φρενομανής τις εἶ θεοφόρητος, ἀμ-</said>
                    <said who="#Χορός" n="1141">φὶ δʼ αὑτᾶς θροεῖς</said>
                    <said who="#Χορός" n="1142">νόμον ἄνομον, οἷά τις ξουθὰ</said>
                    <said who="#Χορός" n="1143">ἀκόρετος βοᾶς, φεῦ, ταλαίναις φρεσίν</said>
                    <said who="#Χορός" n="1144">Ἴτυν Ἴτυν στένουσʼ ἀμφιθαλῆ κακοῖς</said>
                    <said who="#Χορός" n="1145">ἀηδὼν βίον.</said>
                
                <milestone unit="antistrophe" n="6"/>
                    <said who="#Κασάνδρα" n="1146">ἰὼ ἰὼ λιγείας μόρον ἀηδόνος·</said>
                    <said who="#Κασάνδρα" n="1147">περέβαλον γάρ οἱ πτεροφόρον δέμας</said>
                    <said who="#Κασάνδρα" n="1148">θεοὶ γλυκύν τʼ αἰῶνα κλαυμάτων ἄτερ·</said>
                    <said who="#Κασάνδρα" n="1149">ἐμοὶ δὲ μίμνει σχισμὸς ἀμφήκει δορί.</said>
                    <said who="#Χορός" n="1150">πόθεν ἐπισσύτους θεοφόρους <del>τʼ</del>
                        ἔχεις</said>
                    <said who="#Χορός" n="1151">ματαίους δύας,</said>
                    <said who="#Χορός" n="1152">τὰ δʼ ἐπίφοβα δυσφάτῳ κλαγγᾷ</said>
                    <said who="#Χορός" n="1153">μελοτυπεῖς ὁμοῦ τʼ ὀρθίοις ἐν νόμοις;</said>
                    <said who="#Χορός" n="1154">πόθεν ὅρους ἔχεις θεσπεσίας ὁδοῦ</said>
                    <said who="#Χορός" n="1155">κακορρήμονας;</said>
                
                <milestone unit="strophe" n="7"/>
                    <said who="#Κασάνδρα" n="1156">ἰὼ γάμοι γάμοι Πάριδος ὀλέθριοι φίλων.</said>
                    <said who="#Κασάνδρα" n="1157">ἰὼ Σκαμάνδρου πάτριον ποτόν.</said>
                    <said who="#Κασάνδρα" n="1158">τότε μὲν ἀμφὶ σὰς ἀϊόνας τάλαινʼ</said>
                    <said who="#Κασάνδρα" n="1159">ἠνυτόμαν τροφαῖς·</said>
                    <said who="#Κασάνδρα" n="1160">νῦν δʼ ἀμφὶ Κωκυτόν τε κἀχερουσίους</said>
                    <said who="#Κασάνδρα" n="1161">ὄχθας ἔοικα θεσπιῳδήσειν τάχα.</said>
                    <said who="#Χορός" n="1162">τί τόδε τορὸν ἄγαν ἔπος ἐφημίσω;</said>
                    <said who="#Χορός" n="1163">νεόγονος ἂν ἀΐων μάθοι.</said>
                    <said who="#Χορός" n="1164">πέπληγμαι δʼ ὑπαὶ δάκει φοινίῳ</said>
                    <said who="#Χορός" n="1165">δυσαλγεῖ τύχᾳ μινυρὰ <del>κακὰ</del>
                        θρεομένας,</said>
                    <said who="#Χορός" n="1166">θραύματʼ ἐμοὶ κλύειν.</said>
                
                <milestone unit="antistrophe" n="7"/>
                    <said who="#Κασάνδρα" n="1167">ἰὼ πόνοι πόνοι πόλεος ὀλομένας τὸ πᾶν.</said>
                    <said who="#Κασάνδρα" n="1168">ἰὼ πρόπυργοι θυσίαι πατρὸς</said>
                    <said who="#Κασάνδρα" n="1169">πολυκανεῖς βοτῶν ποιονόμων· ἄκος δʼ</said>
                    <said who="#Κασάνδρα" n="1170">οὐδὲν ἐπήρκεσαν</said>
                    <said who="#Κασάνδρα" n="1171">τὸ μὴ πόλιν μὲν ὥσπερ οὖν ἔχει παθεῖν.</said>
                    <said who="#Κασάνδρα" n="1172">ἐγὼ δὲ θερμόνους τάχʼ ἐν πέδῳ βαλῶ.</said>
                    <said who="#Χορός" n="1173">ἑπόμενα προτέροισι τάδʼ ἐφημίσω.</said>
                    <said who="#Χορός" n="1174">καί τίς σε κακοφρονῶν τίθη-</said>
                    <said who="#Χορός" n="1175">σι δαίμων ὑπερβαρὴς ἐμπίτνων</said>
                    <said who="#Χορός" n="1176">μελίζειν πάθη γοερὰ θανατοφόρα.</said>
                    <said who="#Χορός" n="1177">τέρμα δʼ ἀμηχανῶ.</said>
                
            
            <milestone unit="episode"/>
                <said who="#Κασάνδρα" n="1178">καὶ μὴν ὁ χρησμὸς οὐκέτʼ ἐκ καλυμμάτων</said>
                <said who="#Κασάνδρα" n="1179">ἔσται δεδορκὼς νεογάμου νύμφης δίκην·</said>
                <said who="#Κασάνδρα" n="1180">λαμπρὸς δʼ ἔοικεν ἡλίου πρὸς ἀντολὰς</said>
                <said who="#Κασάνδρα" n="1181">πνέων ἐσᾴξειν, ὥστε κύματος δίκην</said>
                <said who="#Κασάνδρα" n="1182">κλύζειν πρὸς αὐγὰς τοῦδε πήματος πολὺ</said>
                <said who="#Κασάνδρα" n="1183">μεῖζον· φρενώσω δʼ οὐκέτʼ ἐξ αἰνιγμάτων.</said>
                <said who="#Κασάνδρα" n="1184">καὶ μαρτυρεῖτε συνδρόμως ἴχνος κακῶν</said>
                <said who="#Κασάνδρα" n="1185">ῥινηλατούσῃ τῶν πάλαι πεπραγμένων.</said>
                <said who="#Κασάνδρα" n="1186">τὴν γὰρ στέγην τήνδʼ οὔποτʼ ἐκλείπει χορὸς</said>
                <said who="#Κασάνδρα" n="1187">ξύμφθογγος οὐκ εὔφωνος· οὐ γὰρ εὖ λέγει.</said>
                <said who="#Κασάνδρα" n="1188">καὶ μὴν πεπωκώς γʼ, ὡς θρασύνεσθαι πλέον,</said>
                <said who="#Κασάνδρα" n="1189">βρότειον αἷμα κῶμος ἐν δόμοις μένει,</said>
                <said who="#Κασάνδρα" n="1190">δύσπεμπτος ἔξω, συγγόνων Ἐρινύων.</said>
                <said who="#Κασάνδρα" n="1191">ὑμνοῦσι δʼ ὕμνον δώμασιν προσήμεναι</said>
                <said who="#Κασάνδρα" n="1192">πρώταρχον ἄτην· ἐν μέρει δʼ ἀπέπτυσαν</said>
                <said who="#Κασάνδρα" n="1193">εὐνὰς ἀδελφοῦ τῷ πατοῦντι δυσμενεῖς.</said>
                <said who="#Κασάνδρα" n="1194">ἥμαρτον, ἢ θηρῶ τι τοξότης τις ὥς;</said>
                <said who="#Κασάνδρα" n="1195">ἢ ψευδόμαντίς εἰμι θυροκόπος φλέδων;</said>
                <said who="#Κασάνδρα" n="1196">ἐκμαρτύρησον προυμόσας τό μʼ εἰδέναι</said>
                <said who="#Κασάνδρα" n="1197">λόγῳ παλαιὰς τῶνδʼ ἁμαρτίας δόμων.</said>
                <said who="#Χορός" n="1198">καὶ πῶς ἂν ὅρκος, πῆγμα γενναίως παγέν,</said>
                <said who="#Χορός" n="1199">παιώνιον γένοιτο; θαυμάζω δέ σου,</said>
                <said who="#Χορός" n="1200">πόντου πέραν τραφεῖσαν ἀλλόθρουν πόλιν</said>
                <said who="#Χορός" n="1201">κυρεῖν λέγουσαν, ὥσπερ εἰ παρεστάτεις.</said>
                <said who="#Κασάνδρα" n="1202">μάντις μʼ Ἀπόλλων τῷδʼ ἐπέστησεν τέλει.</said>
                <said who="#Χορός" n="1204">μῶν καὶ θεός περ ἱμέρῳ πεπληγμένος;</said>
                <said who="#Κασάνδρα" n="1203">προτοῦ μὲν αἰδὼς ἦν ἐμοὶ λέγειν τάδε.</said>
                <said who="#Χορός" n="1205">ἁβρύνεται γὰρ πᾶς τις εὖ πράσσων πλέον.</said>
                <said who="#Κασάνδρα" n="1206">ἀλλʼ ἦν παλαιστὴς κάρτʼ ἐμοὶ πνέων χάριν.</said>
                <said who="#Χορός" n="1207">ἦ καὶ τέκνων εἰς ἔργον ἤλθετον νόμῳ;</said>
                <said who="#Κασάνδρα" n="1208">ξυναινέσασα Λοξίαν ἐψευσάμην.</said>
                <said who="#Χορός" n="1209">ἤδη τέχναισιν ἐνθέοις ᾑρημένη;</said>
                <said who="#Κασάνδρα" n="1210">ἤδη πολίταις πάντʼ ἐθέσπιζον πάθη.</said>
                <said who="#Χορός" n="1211">πῶς δῆτʼ ἄνατος ἦσθα Λοξίου κότῳ;</said>
                <said who="#Κασάνδρα" n="1212">ἔπειθον οὐδένʼ οὐδέν, ὡς τάδʼ ἤμπλακον.</said>
                <said who="#Χορός" n="1213">ἡμῖν γε μὲν δὴ πιστὰ θεσπίζειν δοκεῖς.</said>
                <said who="#Κασάνδρα" n="1214">ἰοὺ ἰού, ὢ ὢ κακά.</said>
                <said who="#Κασάνδρα" n="1215">ὑπʼ αὖ με δεινὸς ὀρθομαντείας πόνος</said>
                <said who="#Κασάνδρα" n="1216">στροβεῖ ταράσσων φροιμίοις
                    <add>δυσφροιμίοις</add>.</said>
                <said who="#Κασάνδρα" n="1217">ὁρᾶτε τούσδε τοὺς δόμοις ἐφημένους</said>
                <said who="#Κασάνδρα" n="1218">νέους, ὀνείρων προσφερεῖς μορφώμασιν;</said>
                <said who="#Κασάνδρα" n="1219">παῖδες θανόντες ὡσπερεὶ πρὸς τῶν φίλων,</said>
                <said who="#Κασάνδρα" n="1220">χεῖρας κρεῶν πλήθοντες οἰκείας βορᾶς,</said>
                <said who="#Κασάνδρα" n="1221">σὺν ἐντέροις τε σπλάγχνʼ, ἐποίκτιστον γέμος,</said>
                <said who="#Κασάνδρα" n="1222">πρέπουσʼ ἔχοντες, ὧν πατὴρ ἐγεύσατο.</said>
                <said who="#Κασάνδρα" n="1223">ἐκ τῶνδε ποινὰς φημὶ βουλεύειν τινὰ</said>
                <said who="#Κασάνδρα" n="1224">λέοντʼ ἄναλκιν ἐν λέχει στρωφώμενον</said>
                <said who="#Κασάνδρα" n="1225">οἰκουρόν, οἴμοι, τῷ μολόντι δεσπότῃ</said>
                <said who="#Κασάνδρα" n="1226">ἐμῷ· φέρειν γὰρ χρὴ τὸ δούλιον ζυγόν·</said>
                <said who="#Κασάνδρα" n="1227">νεῶν τʼ ἄπαρχος Ἰλίου τʼ ἀναστάτης</said>
                <said who="#Κασάνδρα" n="1228">οὐκ οἶδεν οἷα γλῶσσα μισητῆς κυνὸς</said>
                <said who="#Κασάνδρα" n="1229">λείξασα κἀκτείνασα φαιδρὸν οὖς, δίκην</said>
                <said who="#Κασάνδρα" n="1230">Ἄτης λαθραίου, τεύξεται κακῇ τύχῃ.</said>
                <said who="#Κασάνδρα" n="1231">τοιάδε τόλμα· θῆλυς ἄρσενος φονεὺς</said>
                <said who="#Κασάνδρα" n="1232">ἔστιν. τί νιν καλοῦσα δυσφιλὲς δάκος</said>
                <said who="#Κασάνδρα" n="1233">τύχοιμʼ ἄν; ἀμφίσβαιναν, ἢ Σκύλλαν τινὰ</said>
                <said who="#Κασάνδρα" n="1234">οἰκοῦσαν ἐν πέτραισι, ναυτίλων βλάβην,</said>
                <said who="#Κασάνδρα" n="1235">θύουσαν Ἅιδου μητέρʼ ἄσπονδόν τʼ Ἄρη</said>
                <said who="#Κασάνδρα" n="1236">φίλοις πνέουσαν; ὡς δʼ ἐπωλολύξατο</said>
                <said who="#Κασάνδρα" n="1237">ἡ παντότολμος, ὥσπερ ἐν μάχης τροπῇ,</said>
                <said who="#Κασάνδρα" n="1238">δοκεῖ δὲ χαίρειν νοστίμῳ σωτηρίᾳ.</said>
                <said who="#Κασάνδρα" n="1239">καὶ τῶνδʼ ὅμοιον εἴ τι μὴ πείθω· τί γάρ;</said>
                <said who="#Κασάνδρα" n="1240">τὸ μέλλον ἥξει. καὶ σύ μʼ ἐν τάχει παρὼν</said>
                <said who="#Κασάνδρα" n="1241">ἄγαν γʼ ἀληθόμαντιν οἰκτίρας ἐρεῖς.</said>
                <said who="#Χορός" n="1242">τὴν μὲν Θυέστου δαῖτα παιδείων κρεῶν</said>
                <said who="#Χορός" n="1243">ξυνῆκα καὶ πέφρικα, καὶ φόβος μʼ ἔχει</said>
                <said who="#Χορός" n="1244">κλύοντʼ ἀληθῶς οὐδὲν ἐξῃκασμένα.</said>
                <said who="#Χορός" n="1245">τὰ δʼ ἄλλʼ ἀκούσας ἐκ δρόμου πεσὼν τρέχω.</said>
                <said who="#Κασάνδρα" n="1246">Ἀγαμέμνονός σέ φημʼ ἐπόψεσθαι μόρον.</said>
                <said who="#Χορός" n="1247">εὔφημον, ὦ τάλαινα, κοίμησον στόμα.</said>
                <said who="#Κασάνδρα" n="1248">ἀλλʼ οὔτι παιὼν τῷδʼ ἐπιστατεῖ λόγῳ.</said>
                <said who="#Χορός" n="1249">οὔκ, εἴπερ ἔσται γʼ· ἀλλὰ μὴ γένοιτό πως.</said>
                <said who="#Κασάνδρα" n="1250">σὺ μὲν κατεύχῃ, τοῖς δʼ ἀποκτείνειν μέλει.</said>
                <said who="#Χορός" n="1251">τίνος πρὸς ἀνδρὸς τοῦτʼ ἄγος πορσύνεται;</said>
                <said who="#Κασάνδρα" n="1252">ἦ κάρτα τἄρʼ ἂν παρεκόπης χρησμῶν ἐμῶν</said>
                <said who="#Χορός" n="1253">τοῦ γὰρ τελοῦντος οὐ ξυνῆκα μηχανήν.</said>
                <said who="#Κασάνδρα" n="1254">καὶ μὴν ἄγαν γʼ Ἕλληνʼ ἐπίσταμαι φάτιν.</said>
                <said who="#Χορός" n="1255">καὶ γὰρ τὰ πυθόκραντα· δυσμαθῆ δʼ ὅμως.</said>
                <said who="#Κασάνδρα" n="1256">παπαῖ, οἷον τὸ πῦρ· ἐπέρχεται δέ μοι.</said>
                <said who="#Κασάνδρα" n="1257">ὀτοτοῖ, Λύκειʼ Ἄπολλον, οἲ ἐγὼ ἐγώ.</said>
                <said who="#Κασάνδρα" n="1258">αὕτη δίπους λέαινα συγκοιμωμένη</said>
                <said who="#Κασάνδρα" n="1259">λύκῳ, λέοντος εὐγενοῦς ἀπουσίᾳ,</said>
                <said who="#Κασάνδρα" n="1260">κτενεῖ με τὴν τάλαιναν· ὡς δὲ φάρμακον</said>
                <said who="#Κασάνδρα" n="1261">τεύχουσα κἀμοῦ μισθὸν ἐνθήσειν κότῳ</said>
                <said who="#Κασάνδρα" n="1262">ἐπεύχεται, θήγουσα φωτὶ φάσγανον</said>
                <said who="#Κασάνδρα" n="1263">ἐμῆς ἀγωγῆς ἀντιτείσασθαι φόνον.</said>
                <said who="#Κασάνδρα" n="1264">τί δῆτʼ ἐμαυτῆς καταγέλωτʼ ἔχω τάδε,</said>
                <said who="#Κασάνδρα" n="1265">καὶ σκῆπτρα καὶ μαντεῖα περὶ δέρῃ στέφη;</said>
                <said who="#Κασάνδρα" n="1266">σὲ μὲν πρὸ μοίρας τῆς ἐμῆς διαφθερῶ.</said>
                <said who="#Κασάνδρα" n="1267">ἴτʼ ἐς φθόρον· πεσόντα γʼ ὧδʼ ἀμείβομαι.</said>
                <said who="#Κασάνδρα" n="1268">ἄλλην τινʼ ἄτης ἀντʼ ἐμοῦ πλουτίζετε.</said>
                <said who="#Κασάνδρα" n="1269">ἰδοὺ δʼ Ἀπόλλων αὐτὸς ἐκδύων ἐμὲ</said>
                <said who="#Κασάνδρα" n="1270">χρηστηρίαν ἐσθῆτʼ, ἐποπτεύσας δέ με</said>
                <said who="#Κασάνδρα" n="1271">κἀν τοῖσδε κόσμοις καταγελωμένην μέγα</said>
                <said who="#Κασάνδρα" n="1272">φίλων ὑπʼ ἐχθρῶν οὐ διχορρόπως, μάτην—</said>
                <said who="#Κασάνδρα" n="1273">καλουμένη δὲ φοιτὰς ὡς ἀγύρτρια</said>
                <said who="#Κασάνδρα" n="1274">πτωχὸς τάλαινα λιμοθνὴς ἠνεσχόμην—</said>
                <said who="#Κασάνδρα" n="1275">καὶ νῦν ὁ μάντις μάντιν ἐκπράξας ἐμὲ</said>
                <said who="#Κασάνδρα" n="1276">ἀπήγαγʼ ἐς τοιάσδε θανασίμους τύχας.</said>
                <said who="#Κασάνδρα" n="1277">βωμοῦ πατρῴου δʼ ἀντʼ ἐπίξηνον μένει,</said>
                <said who="#Κασάνδρα" n="1278">θερμῷ κοπείσης φοινίῳ προσφάγματι.</said>
                <said who="#Κασάνδρα" n="1279">οὐ μὴν ἄτιμοί γʼ ἐκ θεῶν τεθνήξομεν.</said>
                <said who="#Κασάνδρα" n="1280">ἥξει γὰρ ἡμῶν ἄλλος αὖ τιμάορος,</said>
                <said who="#Κασάνδρα" n="1281">μητροκτόνον φίτυμα, ποινάτωρ πατρός·</said>
                <said who="#Κασάνδρα" n="1282">φυγὰς δʼ ἀλήτης τῆσδε γῆς ἀπόξενος</said>
                <said who="#Κασάνδρα" n="1283">κάτεισιν, ἄτας τάσδε θριγκώσων φίλοις·</said>
                <said who="#Κασάνδρα" n="1284">ὀμώμοται γὰρ ὅρκος ἐκ θεῶν μέγας,</said>
                <said who="#Κασάνδρα" n="1285">ἄξειν νιν ὑπτίασμα κειμένου πατρός.</said>
                <said who="#Κασάνδρα" n="1286">τί δῆτʼ ἐγὼ κάτοικτος ὧδʼ ἀναστένω;</said>
                <said who="#Κασάνδρα" n="1287">ἐπεὶ τὸ πρῶτον εἶδον Ἰλίου πόλιν</said>
                <said who="#Κασάνδρα" n="1288">πράξασαν ὡς ἔπραξεν, οἳ δʼ εἷλον πόλιν</said>
                <said who="#Κασάνδρα" n="1289">οὕτως ἀπαλλάσσουσιν ἐν θεῶν κρίσει,</said>
                <said who="#Κασάνδρα" n="1290">ἰοῦσα πράξω· τλήσομαι τὸ κατθανεῖν.</said>
                <said who="#Κασάνδρα" n="1291">Ἅιδου πύλας δὲ τάσδʼ ἐγὼ προσεννέπω·</said>
                <said who="#Κασάνδρα" n="1292">ἐπεύχομαι δὲ καιρίας πληγῆς τυχεῖν,</said>
                <said who="#Κασάνδρα" n="1293">ὡς ἀσφάδαστος, αἱμάτων εὐθνησίμων</said>
                <said who="#Κασάνδρα" n="1294">ἀπορρυέντων, ὄμμα συμβάλω τόδε.</said>
                <said who="#Χορός" n="1295">ὦ πολλὰ μὲν τάλαινα, πολλὰ δʼ αὖ σοφὴ</said>
                <said who="#Χορός" n="1296">γύναι, μακρὰν ἔτεινας. εἰ δʼ ἐτητύμως</said>
                <said who="#Χορός" n="1297">μόρον τὸν αὑτῆς οἶσθα, πῶς θεηλάτου</said>
                <said who="#Χορός" n="1298">βοὸς δίκην πρὸς βωμὸν εὐτόλμως πατεῖς;</said>
                <said who="#Κασάνδρα" n="1299">οὐκ ἔστʼ ἄλυξις, οὔ, ξένοι, χρόνον πλέω.</said>
                <said who="#Χορός" n="1300">ὁ δʼ ὕστατός γε τοῦ χρόνου πρεσβεύεται,</said>
                <said who="#Κασάνδρα" n="1301">ἥκει τόδʼ ἦμαρ· σμικρὰ κερδανῶ φυγῇ.</said>
                <said who="#Χορός" n="1302">ἀλλʼ ἴσθι τλήμων οὖσʼ ἀπʼ εὐτόλμου φρενός.</said>
                <said who="#Κασάνδρα" n="1303">οὐδεὶς ἀκούει ταῦτα τῶν εὐδαιμόνων.</said>
                <said who="#Χορός" n="1304">ἀλλʼ εὐκλεῶς τοι κατθανεῖν χάρις βροτῷ.</said>
                <said who="#Κασάνδρα" n="1305">ἰὼ πάτερ σοῦ σῶν τε γενναίων τέκνων.</said>
                <said who="#Χορός" n="1306">τί δʼ ἐστὶ χρῆμα; τίς σʼ ἀποστρέφει φόβος;</said>
                <said who="#Κασάνδρα" n="1307">φεῦ φεῦ.</said>
                <said who="#Χορός" n="1308">τί τοῦτʼ ἔφευξας; εἴ τι μὴ φρενῶν στύγος.</said>
                <said who="#Κασάνδρα" n="1309">φόνον δόμοι πνέουσιν αἱματοσταγῆ,</said>
                <said who="#Χορός" n="1310">καί πῶς;τόδʼ ὄζει θυμάτων ἐφεστίων.</said>
                <said who="#Κασάνδρα" n="1311">ὅμοιος ἀτμὸς ὥσπερ ἐκ τάφου πρέπει,</said>
                <said who="#Χορός" n="1312">οὐ Σύριον ἀγλάισμα δώμασιν λέγεις.</said>
                <said who="#Κασάνδρα" n="1313">ἀλλʼ εἶμι κἀν δόμοισι κωκύσουσʼ ἐμὴν</said>
                <said who="#Κασάνδρα" n="1314">Ἀγαμέμνονός τε μοῖραν. ἀρκείτω βίος.</said>
                <said who="#Κασάνδρα" n="1315">ἰὼ ξένοι,</said>
                <said who="#Κασάνδρα" n="1316">οὔτοι δυσοίζω θάμνον ὡς ὄρνις φόβῳ</said>
                <said who="#Κασάνδρα" n="1317">ἄλλως· θανούσῃ μαρτυρεῖτέ μοι τόδε,</said>
                <said who="#Κασάνδρα" n="1318">ὅταν γυνὴ γυναικὸς ἀντʼ ἐμοῦ θάνῃ,</said>
                <said who="#Κασάνδρα" n="1319">ἀνήρ τε δυσδάμαρτος ἀντʼ ἀνδρὸς πέσῃ.</said>
                <said who="#Κασάνδρα" n="1320">ἐπιξενοῦμαι ταῦτα δʼ ὡς θανουμένη.</said>
                <said who="#Χορός" n="1321">ὦ τλῆμον, οἰκτίρω σε θεσφάτου μόρου.</said>
                <said who="#Κασάνδρα" n="1322">ἅπαξ ἔτʼ εἰπεῖν ῥῆσιν οὐ θρῆνον θέλω</said>
                <said who="#Κασάνδρα" n="1323">ἐμὸν τὸν αὐτῆς. ἡλίῳ δʼ ἐπεύχομαι</said>
                <said who="#Κασάνδρα" n="1324">πρὸς ὕστατον φῶς †τοῖς ἐμοῖς τιμαόροις</said>
                <said who="#Κασάνδρα" n="1325">ἐχθροῖς φονεῦσι τοῖς ἐμοῖς τίνειν ὁμοῦ,†</said>
                <said who="#Κασάνδρα" n="1326">δούλης θανούσης, εὐμαροῦς χειρώματος.</said>
                <said who="#Κασάνδρα" n="1327">ἰὼ βρότεια πράγματʼ· εὐτυχοῦντα μὲν</said>
                <said who="#Κασάνδρα" n="1328">σκιά τις ἂν τρέψειεν· εἰ δὲ δυστυχῇ,</said>
                <said who="#Κασάνδρα" n="1329">βολαῖς ὑγρώσσων σπόγγος ὤλεσεν γραφήν.</said>
                <said who="#Κασάνδρα" n="1330">καὶ ταῦτʼ ἐκείνων μᾶλλον οἰκτίρω πολύ.</said>
                <milestone unit="anapests"/>
                    <said who="#Χορός" n="1331">τὸ μὲν εὖ πράσσειν ἀκόρεστον ἔφυ</said>
                    <said who="#Χορός" n="1332">πᾶσι βροτοῖσιν· δακτυλοδείκτων δʼ</said>
                    <said who="#Χορός" n="1333">οὔτις ἀπειπὼν εἴργει μελάθρων,</said>
                    <said who="#Χορός" n="1334">μηκέτʼ ἐσέλθῃς, τάδε φωνῶν.</said>
                    <said who="#Χορός" n="1335">καὶ τῷδε πόλιν μὲν ἑλεῖν ἔδοσαν</said>
                    <said who="#Χορός" n="1336">μάκαρες Πριάμου·</said>
                    <said who="#Χορός" n="1337">θεοτίμητος δʼ οἴκαδʼ ἱκάνει.</said>
                    <said who="#Χορός" n="1338">νῦν δʼ εἰ προτέρων αἷμʼ ἀποτείσῃ</said>
                    <said who="#Χορός" n="1339">καὶ τοῖσι θανοῦσι θανὼν ἄλλων</said>
                    <said who="#Χορός" n="1340">ποινὰς θανάτων ἐπικράνῃ,</said>
                    <said who="#Χορός" n="1341">τίς ἂν <add>ἐξ</add>εύξαιτο βροτῶν ἀσινεῖ</said>
                    <said who="#Χορός" n="1342">δαίμονι φῦναι τάδʼ ἀκούων;</said>
                    <said who="#Ἀγαμέμνων" n="1343">ὤμοι, πέπληγμαι καιρίαν πληγὴν ἔσω.</said>
                    <said who="#Χορός" n="1344">σῖγα· τίς πληγὴν ἀυτεῖ καιρίως οὐτασμένος;</said>
                    <said who="#Ἀγαμέμνων" n="1345">ὤμοι μάλʼ αὖθις, δευτέραν πεπληγμένος.</said>
                    <said who="#Χορός" n="1346">τοὔργον εἰργάσθαι δοκεῖ μοι βασιλέως
                        οἰμώγμασιν.</said>
                    <said who="#Χορός" n="1347">ἀλλὰ κοινωσώμεθʼ ἤν πως ἀσφαλῆ βουλεύματα.</said>
                    <said who="#Χορός" n="1348">—ἐγὼ μὲν ὑμῖν τὴν ἐμὴν γνώμην λέγω,</said>
                    <said who="#Χορός" n="1349">πρὸς δῶμα δεῦρʼ ἀστοῖσι κηρύσσειν βοήν.—</said>
                    <said who="#Χορός" n="1350">—ἐμοὶ δʼ ὅπως τάχιστά γʼ ἐμπεσεῖν δοκεῖ</said>
                    <said who="#Χορός" n="1351">καὶ πρᾶγμʼ ἐλέγχειν σὺν νεορρύτῳ ξίφει.—</said>
                    <said who="#Χορός" n="1352">—κἀγὼ τοιούτου γνώματος κοινωνὸς ὢν</said>
                    <said who="#Χορός" n="1353">ψηφίζομαί τι δρᾶν· τὸ μὴ μέλλειν δʼ ἀκμή.—</said>
                    <said who="#Χορός" n="1354">—ὁρᾶν πάρεστι· φροιμιάζονται γὰρ ὡς</said>
                    <said who="#Χορός" n="1355">τυραννίδος σημεῖα πράσσοντες πόλει.—</said>
                    <said who="#Χορός" n="1356">—χρονίζομεν γάρ. οἱ δὲ τῆς μελλοῦς κλέος</said>
                    <said who="#Χορός" n="1357">πέδοι πατοῦντες οὐ καθεύδουσιν χερί.—</said>
                    <said who="#Χορός" n="1358">—οὐκ οἶδα βουλῆς ἧστινος τυχὼν λέγω.</said>
                    <said who="#Χορός" n="1359">τοῦ δρῶντός ἐστι καὶ τὸ βουλεῦσαι πέρι.—</said>
                    <said who="#Χορός" n="1360">—κἀγὼ τοιοῦτός εἰμʼ, ἐπεὶ δυσμηχανῶ</said>
                    <said who="#Χορός" n="1361">λόγοισι τὸν θανόντʼ ἀνιστάναι πάλιν.—</said>
                    <said who="#Χορός" n="1362">—ἦ καὶ βίον τείνοντες ὧδʼ ὑπείξομεν</said>
                    <said who="#Χορός" n="1363">δόμων καταισχυντῆρσι τοῖσδʼ ἡγουμένοις;—</said>
                    <said who="#Χορός" n="1364">—ἀλλʼ οὐκ ἀνεκτόν,ἀλλὰ κατθανεῖν κρατεῖ·</said>
                    <said who="#Χορός" n="1365">πεπαιτέρα γὰρ μοῖρα τῆς τυραννίδος.—</said>
                    <said who="#Χορός" n="1366">—ἦ γὰρ τεκμηρίοισιν ἐξ οἰμωγμάτων</said>
                    <said who="#Χορός" n="1367">μαντευσόμεσθα τἀνδρὸς ὡς ὀλωλότος;—</said>
                    <said who="#Χορός" n="1368">—σάφʼ εἰδότας χρὴ τῶνδε θυμοῦσθαι πέρι·</said>
                    <said who="#Χορός" n="1369">τὸ γὰρ τοπάζειν τοῦ σάφʼ εἰδέναι δίχα.—</said>
                    <said who="#Χορός" n="1370">—ταύτην ἐπαινεῖν πάντοθεν πληθύνομαι,</said>
                    <said who="#Χορός" n="1371">τρανῶς Ἀτρείδην εἰδέναι κυροῦνθʼ ὅπως.</said>
                    <milestone ed="p" n="1372" unit="card"/>
                    <said who="#Κλυταιμήστρα" n="1372">πολλῶν πάροιθεν καιρίως εἰρημένων</said>
                    <said who="#Κλυταιμήστρα" n="1373">τἀναντίʼ εἰπεῖν οὐκ ἐπαισχυνθήσομαι.</said>
                    <said who="#Κλυταιμήστρα" n="1374">πῶς γάρ τις ἐχθροῖς ἐχθρὰ πορσύνων,
                        φίλοις</said>
                    <said who="#Κλυταιμήστρα" n="1375">δοκοῦσιν εἶναι, πημονῆς ἀρκύστατʼ ἂν</said>
                    <said who="#Κλυταιμήστρα" n="1376">φράξειεν, ὕψος κρεῖσσον ἐκπηδήματος;</said>
                    <said who="#Κλυταιμήστρα" n="1377">ἐμοὶ δʼ ἀγὼν ὅδʼ οὐκ ἀφρόντιστος πάλαι</said>
                    <said who="#Κλυταιμήστρα" n="1378">νείκης παλαιᾶς ἦλθε, σὺν χρόνῳ γε μήν·</said>
                    <said who="#Κλυταιμήστρα" n="1379">ἕστηκα δʼ ἔνθʼ ἔπαισʼ ἐπʼ
                        ἐξειργασμένοις.</said>
                    <said who="#Κλυταιμήστρα" n="1380">οὕτω δʼ ἔπραξα, καὶ τάδʼ οὐκ
                        ἀρνήσομαι·</said>
                    <said who="#Κλυταιμήστρα" n="1381">ὡς μήτε φεύγειν μήτʼ ἀμύνεσθαι μόρον,</said>
                    <said who="#Κλυταιμήστρα" n="1382">ἄπειρον ἀμφίβληστρον, ὥσπερ ἰχθύων,</said>
                    <said who="#Κλυταιμήστρα" n="1383">περιστιχίζω, πλοῦτον εἵματος κακόν.</said>
                    <said who="#Κλυταιμήστρα" n="1384">παίω δέ νιν δίς· κἀν δυοῖν οἰμωγμάτοιν</said>
                    <said who="#Κλυταιμήστρα" n="1385">μεθῆκεν αὑτοῦ κῶλα· καὶ πεπτωκότι</said>
                    <said who="#Κλυταιμήστρα" n="1386">τρίτην ἐπενδίδωμι, τοῦ κατὰ χθονὸς</said>
                    <said who="#Κλυταιμήστρα" n="1387">Διὸς νεκρῶν σωτῆρος εὐκταίαν χάριν.</said>
                    <said who="#Κλυταιμήστρα" n="1388">οὕτω τὸν αὑτοῦ θυμὸν ὁρμαίνει πεσών·</said>
                    <said who="#Κλυταιμήστρα" n="1389">κἀκφυσιῶν ὀξεῖαν αἵματος σφαγὴν</said>
                    <said who="#Κλυταιμήστρα" n="1390">βάλλει μʼ ἐρεμνῇ ψακάδι φοινίας
                        δρόσου,</said>
                    <said who="#Κλυταιμήστρα" n="1391">χαίρουσαν οὐδὲν ἧσσον ἢ διοσδότῳ</said>
                    <said who="#Κλυταιμήστρα" n="1392">γάνει σπορητὸς κάλυκος ἐν λοχεύμασιν.</said>
                    <said who="#Κλυταιμήστρα" n="1393">
                        <milestone ed="P" unit="para"/>ὡς ὧδʼ ἐχόντων, πρέσβος Ἀργείων τόδε,</said>
                    <said who="#Κλυταιμήστρα" n="1394">χαίροιτʼ ἄν, εἰ χαίροιτʼ, ἐγὼ δʼ
                        ἐπεύχομαι.</said>
                    <said who="#Κλυταιμήστρα" n="1395">εἰ δʼ ἦν πρεπόντων ὥστʼ ἐπισπένδειν
                        νεκρῷ,</said>
                    <said who="#Κλυταιμήστρα" n="1396">τῷδʼ ἂν δικαίως ἦν, ὑπερδίκως μὲν οὖν.</said>
                    <said who="#Κλυταιμήστρα" n="1397">τοσῶνδε κρατῆρʼ ἐν δόμοις κακῶν ὅδε</said>
                    <said who="#Κλυταιμήστρα" n="1398">πλήσας ἀραίων αὐτὸς ἐκπίνει μολών.</said>
                    <said who="#Χορός" n="1399">θαυμάζομέν σου γλῶσσαν, ὡς θρασύστομος,</said>
                    <said who="#Χορός" n="1400">ἥτις τοιόνδʼ ἐπʼ ἀνδρὶ κομπάζεις λόγον.</said>
                    <said who="#Κλυταιμήστρα" n="1401">πειρᾶσθέ μου γυναικὸς ὡς ἀφράσμονος·</said>
                    <said who="#Κλυταιμήστρα" n="1402">ἐγὼ δʼ ἀτρέστῳ καρδίᾳ πρὸς εἰδότας</said>
                    <said who="#Κλυταιμήστρα" n="1403">λέγω· σὺ δʼ αἰνεῖν εἴτε με ψέγειν
                        θέλεις</said>
                    <said who="#Κλυταιμήστρα" n="1404">ὅμοιον. οὗτός ἐστιν Ἀγαμέμνων, ἐμὸς</said>
                    <said who="#Κλυταιμήστρα" n="1405">πόσις, νεκρὸς δέ, τῆσδε δεξιᾶς χερὸς</said>
                    <said who="#Κλυταιμήστρα" n="1406">ἔργον, δικαίας τέκτονος. τάδʼ ὧδʼ
                        ἔχει.</said>
                
            
            <milestone unit="choral"/>
                <milestone unit="strophe" n="1"/>
                    <said who="#Χορός" n="1407">τί κακόν, ὦ γύναι,</said>
                    <said who="#Χορός" n="1408">χθονοτρεφὲς ἐδανὸν ἢ ποτὸν</said>
                    <said who="#Χορός" n="1409">πασαμένα ῥυτᾶς ἐξ ἁλὸς ὀρόμενον</said>
                    <said who="#Χορός" n="1410">τόδʼ ἐπέθου θύος, δημοθρόους τʼ ἀράς;</said>
                    <said who="#Χορός" n="1410">ἀπέδικες ἀπέταμες· ἀπόπολις δʼ ἔσῃ</said>
                    <said who="#Χορός" n="1411">μῖσος ὄβριμον ἀστοῖς.</said>
                    <said who="#Κλυταιμήστρα" n="1412">νῦν μὲν δικάζεις ἐκ πόλεως φυγὴν ἐμοὶ</said>
                    <said who="#Κλυταιμήστρα" n="1413">καὶ μῖσος ἀστῶν δημόθρους τʼ ἔχειν
                        ἀράς,</said>
                    <said who="#Κλυταιμήστρα" n="1414">οὐδὲν τότʼ ἀνδρὶ τῷδʼ ἐναντίον φέρων·</said>
                    <said who="#Κλυταιμήστρα" n="1415">ὃς οὐ προτιμῶν, ὡσπερεὶ βοτοῦ μόρον,</said>
                    <said who="#Κλυταιμήστρα" n="1416">μήλων φλεόντων εὐπόκοις νομεύμασιν,</said>
                    <said who="#Κλυταιμήστρα" n="1417">ἔθυσεν αὑτοῦ παῖδα, φιλτάτην ἐμοὶ</said>
                    <said who="#Κλυταιμήστρα" n="1418">ὠδῖνʼ, ἐπῳδὸν Θρῃκίων ἀημάτων.</said>
                    <said who="#Κλυταιμήστρα" n="1419">οὐ τοῦτον ἐκ γῆς τῆσδε χρῆν σʼ
                        ἀνδρηλατεῖν,</said>
                    <said who="#Κλυταιμήστρα" n="1420">μιασμάτων ἄποινʼ; ἐπήκοος δʼ ἐμῶν</said>
                    <said who="#Κλυταιμήστρα" n="1421">ἔργων δικαστὴς τραχὺς εἶ. λέγω δέ σοι</said>
                    <said who="#Κλυταιμήστρα" n="1422">τοιαῦτʼ ἀπειλεῖν, ὡς παρεσκευασμένης</said>
                    <said who="#Κλυταιμήστρα" n="1423">ἐκ τῶν ὁμοίων χειρὶ νικήσαντʼ ἐμοῦ</said>
                    <said who="#Κλυταιμήστρα" n="1424">ἄρχειν· ἐὰν δὲ τοὔμπαλιν κραίνῃ θεός,</said>
                    <said who="#Κλυταιμήστρα" n="1425">γνώσῃ διδαχθεὶς ὀψὲ γοῦν τὸ σωφρονεῖν.</said>
                
                <milestone unit="antistrophe" n="1"/>
                    <milestone ed="p" n="1426" unit="card"/>
                    <said who="#Χορός" n="1426">μεγαλόμητις εἶ,</said>
                    <said who="#Χορός" n="1427">περίφρονα δʼ ἔλακες. ὥσπερ οὖν</said>
                    <said who="#Χορός" n="1428">φονολιβεῖ τύχᾳ φρὴν ἐπιμαίνεται,</said>
                    <said who="#Χορός" n="1429">λίπος ἐπʼ ὀμμάτων αἵματος εὖ πρέπει·</said>
                    <said who="#Χορός" n="1430">ἀτίετον ἔτι σὲ χρὴ στερομέναν φίλων</said>
                    <said who="#Χορός" n="1430">τύμμα τύμματι τεῖσαι.</said>
                
            
            <milestone unit="episode"/>
                <said who="#Κλυταιμήστρα" n="1431">καὶ τήνδʼ ἀκούεις ὁρκίων ἐμῶν θέμιν·</said>
                <said who="#Κλυταιμήστρα" n="1432">μὰ τὴν τέλειον τῆς ἐμῆς παιδὸς Δίκην,</said>
                <said who="#Κλυταιμήστρα" n="1433">Ἄτην Ἐρινύν θʼ, αἷσι τόνδʼ ἔσφαξʼ ἐγώ,</said>
                <said who="#Κλυταιμήστρα" n="1434">οὔ μοι φόβου μέλαθρον ἐλπὶς ἐμπατεῖ,</said>
                <said who="#Κλυταιμήστρα" n="1435">ἕως ἂν αἴθῃ πῦρ ἐφʼ ἑστίας ἐμῆς</said>
                <said who="#Κλυταιμήστρα" n="1436">Αἴγισθος, ὡς τὸ πρόσθεν εὖ φρονῶν ἐμοί.</said>
                <said who="#Κλυταιμήστρα" n="1437">οὗτος γὰρ ἡμῖν ἀσπὶς οὐ σμικρὰ θράσους.</said>
                <said who="#Κλυταιμήστρα" n="1438">κεῖται γυναικὸς τῆσδε λυμαντήριος,</said>
                <said who="#Κλυταιμήστρα" n="1439">Χρυσηίδων μείλιγμα τῶν ὑπʼ Ἰλίῳ·</said>
                <said who="#Κλυταιμήστρα" n="1440">ἥ τʼ αἰχμάλωτος ἥδε καὶ τερασκόπος</said>
                <said who="#Κλυταιμήστρα" n="1441">καὶ κοινόλεκτρος τοῦδε, θεσφατηλόγος</said>
                <said who="#Κλυταιμήστρα" n="1442">πιστὴ ξύνευνος, ναυτίλων δὲ σελμάτων</said>
                <said who="#Κλυταιμήστρα" n="1443">ἰσοτριβής. ἄτιμα δʼ οὐκ ἐπραξάτην.</said>
                <said who="#Κλυταιμήστρα" n="1444">ὁ μὲν γὰρ οὕτως, ἡ δέ τοι κύκνου δίκην</said>
                <said who="#Κλυταιμήστρα" n="1445">τὸν ὕστατον μέλψασα θανάσιμον γόον</said>
                <said who="#Κλυταιμήστρα" n="1446">κεῖται, φιλήτωρ τοῦδʼ· ἐμοὶ δʼ ἐπήγαγεν</said>
                <said who="#Κλυταιμήστρα" n="1447">εὐνῆς παροψώνημα τῆς ἐμῆς χλιδῆς.</said>
            
            <milestone unit="choral"/>
                <milestone unit="strophe" n="1"/>
                    <said who="#Χορός" n="1448">φεῦ, τίς ἂν ἐν τάχει, μὴ περιώδυνος,</said>
                    <said who="#Χορός" n="1449">μηδὲ δεμνιοτήρης,</said>
                    <said who="#Χορός" n="1450">μόλοι τὸν αἰεὶ φέρουσʼ ἐν ἡμῖν</said>
                    <said who="#Χορός" n="1451">Μοῖρʼ ἀτέλευτον ὕπνον, δαμέντος</said>
                    <said who="#Χορός" n="1452">φύλακος εὐμενεστάτου <del>καὶ</del>
                    </said>
                    <said who="#Χορός" n="1453">πολλὰ τλάντος γυναικὸς διαί·</said>
                    <said who="#Χορός" n="1454">πρὸς γυναικὸς δʼ ἀπέφθισεν βίον.</said>
                
                <milestone unit="ephymn." n="1"/>
                    <milestone ed="p" n="1455" unit="card"/>
                    <said who="#Χορός" n="1455">ἰὼ <add>ἰὼ</add> παράνους Ἑλένα</said>
                    <said who="#Χορός" n="1456">μία τὰς πολλάς, τάς πάνυ πολλὰς</said>
                    <said who="#Χορός" n="1457">ψυχὰς ὀλέσασʼ ὑπὸ Τροίᾳ.</said>
                    <said who="#Χορός" n="1458">νῦν <del>δὲ</del> τελέαν πολύμναστον ἐπηνθίσω</said>
                    <said who="#Χορός" n="1460">διʼ αἷμʼ ἄνιπτον. ἦ τις ἦν τότʼ ἐν δόμοις</said>
                    <said who="#Χορός" n="1461">ἔρις ἐρίδματος ἀνδρὸς οἰζύς.</said>
                
                <milestone unit="anapests"/>
                    <milestone ed="p" n="1462" unit="card"/>
                    <said who="#Κλυταιμήστρα" n="1462">μηδὲν θανάτου μοῖραν ἐπεύχου</said>
                    <said who="#Κλυταιμήστρα" n="1463">τοῖσδε βαρυνθείς·</said>
                    <said who="#Κλυταιμήστρα" n="1464">μηδʼ εἰς Ἑλένην κότον ἐκτρέψῃς,</said>
                    <said who="#Κλυταιμήστρα" n="1465">ὡς ἀνδρολέτειρʼ, ὡς μία πολλῶν</said>
                    <said who="#Κλυταιμήστρα" n="1466">ἀνδρῶν ψυχὰς Δαναῶν ὀλέσασʼ</said>
                    <said who="#Κλυταιμήστρα" n="1467">ἀξύστατον ἄλγος ἔπραξεν.</said>
                
                <milestone unit="antistrophe" n="1"/>
                    <milestone ed="p" n="1468" unit="card"/>
                    <said who="#Χορός" n="1468">δαῖμον, ὃς ἐμπίτνεις δώμασι καὶ διφυί-</said>
                    <said who="#Χορός" n="1469">οισι Τανταλίδαισιν,</said>
                    <said who="#Χορός" n="1470">κράτος <add>τʼ</add> ἰσόψυχον ἐκ γυναικῶν</said>
                    <said who="#Χορός" n="1471">καρδιόδηκτον ἐμοὶ κρατύνεις.</said>
                    <said who="#Χορός" n="1472">ἐπὶ δὲ σώματος δίκαν <del>μοι</del>
                    </said>
                    <said who="#Χορός" n="1473">κόρακος ἐχθροῦ σταθεῖσʼ ἐκνόμως</said>
                    <said who="#Χορός" n="1474">ὕμνον ὑμνεῖν ἐπεύχεται <add>˘¯</add>
                    </said>
                
                <milestone unit="anapests"/>
                    <said who="#Κλυταιμήστρα" n="1475">νῦν δʼ ὤρθωσας στόματος γνώμην,</said>
                    <said who="#Κλυταιμήστρα" n="1476">τὸν τριπάχυντον</said>
                    <said who="#Κλυταιμήστρα" n="1477">δαίμονα γέννης τῆσδε κικλήσκων.</said>
                    <said who="#Κλυταιμήστρα" n="1478">ἐκ τοῦ γὰρ ἔρως αἱματολοιχὸς</said>
                    <said who="#Κλυταιμήστρα" n="1479">νείρᾳ τρέφεται, πρὶν καταλῆξαι</said>
                    <said who="#Κλυταιμήστρα" n="1480">τὸ παλαιὸν ἄχος, νέος ἰχώρ.</said>
                
                <milestone unit="strophe" n="2"/>
                    <milestone ed="p" n="1481" unit="card"/>
                    <said who="#Χορός" n="1481">ἦ μέγαν οἰκονόμον</said>
                    <said who="#Χορός" n="1482">δαίμονα καὶ βαρύμηνιν αἰνεῖς,</said>
                    <said who="#Χορός" n="1483">φεῦ φεῦ, κακὸν αἶνον ἀτη-</said>
                    <said who="#Χορός" n="1484">ρᾶς τύχας ἀκορέστου·</said>
                    <said who="#Χορός" n="1485">ἰὴ ἰή, διαὶ Διὸς</said>
                    <said who="#Χορός" n="1486">παναιτίου πανεργέτα·</said>
                    <said who="#Χορός" n="1487">τί γὰρ βροτοῖς ἄνευ Διὸς τελεῖται;</said>
                    <said who="#Χορός" n="1488">τί τῶνδʼ οὐ θεόκραντόν ἐστιν;</said>
                
                <milestone unit="ephymn." n="2"/>
                    <milestone ed="p" n="1489" unit="card"/>
                    <said who="#Χορός" n="1489">ἰὼ ἰὼ βασιλεῦ βασιλεῦ,</said>
                    <said who="#Χορός" n="1490">πῶς σε δακρύσω;</said>
                    <said who="#Χορός" n="1491">φρενὸς ἐκ φιλίας τί ποτʼ εἴπω;</said>
                    <said who="#Χορός" n="1492">κεῖσαι δʼ ἀράχνης ἐν ὑφάσματι τῷδʼ</said>
                    <said who="#Χορός" n="1493">ἀσεβεῖ θανάτῳ βίον ἐκπνέων.</said>
                    <said who="#Χορός" n="1494">ὤμοι μοι κοίταν τάνδʼ ἀνελεύθερον</said>
                    <said who="#Χορός" n="1495">δολίῳ μόρῳ δαμεὶς <add>δάμαρτος</add>
                    </said>
                    <said who="#Χορός" n="1496">ἐκ χερὸς ἀμφιτόμῳ βελέμνῳ.</said>
                
                <milestone unit="anapests"/>
                    <milestone ed="p" n="1497" unit="card"/>
                    <said who="#Κλυταιμήστρα" n="1497">αὐχεῖς εἶναι τόδε τοὔργον ἐμόν;</said>
                    <said who="#Κλυταιμήστρα" n="1498">μηδʼ ἐπιλεχθῇς</said>
                    <said who="#Κλυταιμήστρα" n="1499">Ἀγαμεμνονίαν εἶναί μʼ ἄλοχον.</said>
                    <said who="#Κλυταιμήστρα" n="1500">φανταζόμενος δὲ γυναικὶ νεκροῦ</said>
                    <said who="#Κλυταιμήστρα" n="1501">τοῦδʼ ὁ παλαιὸς δριμὺς ἀλάστωρ</said>
                    <said who="#Κλυταιμήστρα" n="1502">Ἀτρέως χαλεποῦ θοινατῆρος</said>
                    <said who="#Κλυταιμήστρα" n="1503">τόνδʼ ἀπέτεισεν,</said>
                    <said who="#Κλυταιμήστρα" n="1504">τέλεον νεαροῖς ἐπιθύσας.</said>
                
                <milestone unit="antistrophe" n="2"/>
                    <milestone ed="p" n="1505" unit="card"/>
                    <said who="#Χορός" n="1505">ὡς μὲν ἀναίτιος εἶ</said>
                    <said who="#Χορός" n="1506">τοῦδε φόνου τίς ὁ μαρτυρήσων;</said>
                    <said who="#Χορός" n="1507">πῶς πῶς; πατρόθεν δὲ συλλή-</said>
                    <said who="#Χορός" n="1508">πτωρ γένοιτʼ ἂν ἀλάστωρ.</said>
                    <said who="#Χορός" n="1509">βιάζεται δʼ ὁμοσπόροις</said>
                    <said who="#Χορός" n="1510">ἐπιρροαῖσιν αἱμάτων</said>
                    <said who="#Χορός" n="1511">μέλας Ἄρης, ὅποι δίκαν προβαίνων</said>
                    <said who="#Χορός" n="1512">πάχνᾳ κουροβόρῳ παρέξει.</said>
                
                <milestone unit="ephymn" n="2"/>
                    <milestone ed="p" n="1513" unit="card"/>
                    <said who="#Χορός" n="1513">ἰὼ ἰὼ βασιλεῦ βασιλεῦ,</said>
                    <said who="#Χορός" n="1514">πῶς σε δακρύσω;</said>
                    <said who="#Χορός" n="1515">φρενὸς ἐκ φιλίας τί ποτʼ εἴπω;</said>
                    <said who="#Χορός" n="1516">κεῖσαι δʼ ἀράχνης ἐν ὑφάσματι τῷδʼ</said>
                    <said who="#Χορός" n="1517">ἀσεβεῖ θανάτῳ βίον ἐκπνέων.</said>
                    <said who="#Χορός" n="1518">ὤμοι μοι κοίταν τάνδʼ ἀνελεύθερον</said>
                    <said who="#Χορός" n="1519">δολίῳ μόρῳ δαμεὶς</said>
                    <said who="#Χορός" n="1520">ἐκ χερὸς ἀμφιτόμῳ βελέμνῳ.</said>
                
                <milestone unit="anapests"/>
                    <said who="#Κλυταιμήστρα" n="1521">
                        <del> οὔτʼ ἀνελεύθερον οἶμαι θάνατον</del>
                    </said>
                    <said who="#Κλυταιμήστρα" n="1522">
                        <del>τῷδε γενέσθαι.</del>
                    </said>
                    <said who="#Κλυταιμήστρα" n="1523">οὐδὲ γὰρ οὗτος δολίαν ἄτην</said>
                    <said who="#Κλυταιμήστρα" n="1524">οἴκοισιν ἔθηκʼ;</said>
                    <said who="#Κλυταιμήστρα" n="1525">ἀλλʼ ἐμὸν ἐκ τοῦδʼ ἔρνος ἀερθέν.</said>
                    <said who="#Κλυταιμήστρα" n="1526">τὴν πολυκλαύτην Ἰφιγενείαν,</said>
                    <said who="#Κλυταιμήστρα" n="1527">ἄξια δράσας ἄξια πάσχων</said>
                    <said who="#Κλυταιμήστρα" n="1528">μηδὲν ἐν Ἅιδου μεγαλαυχείτω,</said>
                    <said who="#Κλυταιμήστρα" n="1529">ξιφοδηλήτῳ,</said>
                    <said who="#Κλυταιμήστρα" n="1530">θανάτῳ τείσας ἅπερ ἦρξεν.</said>
                
                <milestone unit="strophe" n="3"/>
                    <said who="#Χορός" n="1530">ἀμηχανῶ φροντίδος στερηθεὶς</said>
                    <said who="#Χορός" n="1531">εὐπάλαμον μέριμναν</said>
                    <said who="#Χορός" n="1532">ὅπα τράπωμαι, πίτνοντος οἴκου.</said>
                    <said who="#Χορός" n="1533">δέδοικα δʼ ὄμβρου κτύπον δομοσφαλῆ</said>
                    <said who="#Χορός" n="1534">τὸν αἱματηρόν· ψακὰς δὲ λήγει.</said>
                    <said who="#Χορός" n="1535">δίκην δʼ ἐπʼ ἄλλο πρᾶγμα θηγάνει βλάβης</said>
                    <said who="#Χορός" n="1536">πρὸς ἄλλαις θηγάναισι μοῖρα.</said>
                
                <milestone unit="ephymn" n="3"/>
                    <said who="#Χορός" n="1537">ἰὼ γᾶ γᾶ, εἴθʼ ἔμʼ ἐδέξω,</said>
                    <said who="#Χορός" n="1538">πρὶν τόνδʼ ἐπιδεῖν ἀργυροτοίχου</said>
                    <said who="#Χορός" n="1540">δροίτης κατέχοντα χάμευναν.</said>
                    <said who="#Χορός" n="1541">τίς ὁ θάψων νιν; τίς ὁ θρηνήσων;</said>
                    <said who="#Χορός" n="1542">ἦ σὺ τόδʼ ἔρξαι τλήσῃ, κτείνασʼ</said>
                    <said who="#Χορός" n="1543">ἄνδρα τὸν αὑτῆς ἀποκωκῦσαι</said>
                    <said who="#Χορός" n="1545">ψυχῇ τʼ ἄχαριν χάριν ἀντʼ ἔργων</said>
                    <said who="#Χορός" n="1546">μεγάλων ἀδίκως ἐπικρᾶναι;</said>
                    <said who="#Χορός" n="1547">τίς δʼ ἐπιτύμβιον αἶνον ἐπʼ ἀνδρὶ θείῳ</said>
                    <said who="#Χορός" n="1548">σὺν δακρύοις ἰάπτων</said>
                    <said who="#Χορός" n="1550">ἀληθείᾳ φρενῶν πονήσει;</said>
                
                <milestone unit="anapests"/>
                    <said who="#Κλυταιμήστρα" n="1551">οὐ σὲ προσήκει τὸ μέλημʼ ἀλέγειν</said>
                    <said who="#Κλυταιμήστρα" n="1552">τοῦτο· πρὸς ἡμῶν</said>
                    <said who="#Κλυταιμήστρα" n="1553">κάππεσε, κάτθανε, καὶ καταθάψομεν,</said>
                    <said who="#Κλυταιμήστρα" n="1554">οὐχ ὑπὸ κλαυθμῶν τῶν ἐξ οἴκων,</said>
                    <said who="#Κλυταιμήστρα" n="1555">ἀλλʼ Ἰφιγένειά νιν ἀσπασίως</said>
                    <said who="#Κλυταιμήστρα" n="1556">θυγάτηρ, ὡς χρή,</said>
                    <said who="#Κλυταιμήστρα" n="1557">πατέρʼ ἀντιάσασα πρὸς ὠκύπορον</said>
                    <said who="#Κλυταιμήστρα" n="1558">πόρθμευμʼ ἀχέων</said>
                    <said who="#Κλυταιμήστρα" n="1559">περὶ χεῖρε βαλοῦσα φιλήσει.</said>
                
                <milestone unit="antistrophe" n="3"/>
                    <said who="#Χορός" n="1560">ὄνειδος ἥκει τόδʼ ἀντʼ ὀνείδους.</said>
                    <said who="#Χορός" n="1561">δύσμαχα δʼ ἔστι κρῖναι.</said>
                    <said who="#Χορός" n="1562">φέρει φέροντʼ, ἐκτίνει δʼ ὁ καίνων.</said>
                    <said who="#Χορός" n="1563">μίμνει δὲ μίμνοντος ἐν θρόνῳ Διὸς</said>
                    <said who="#Χορός" n="1564">παθεῖν τὸν ἔρξαντα· θέσμιον γάρ.</said>
                    <said who="#Χορός" n="1565">τίς ἂν γονὰν ἀραῖον ἐκβάλοι δόμων;</said>
                    <said who="#Χορός" n="1566">κεκόλληται γένος πρὸς ἄτᾳ.</said>
                
                <milestone unit="anapests"/>
                    <said who="#Κλυταιμήστρα" n="1567">ἐς τόνδʼ ἐνέβης ξὺν ἀληθείᾳ</said>
                    <said who="#Κλυταιμήστρα" n="1568">χρησμόν. ἐγὼ δʼ οὖν</said>
                    <said who="#Κλυταιμήστρα" n="1569">ἐθέλω δαίμονι τῷ Πλεισθενιδῶν</said>
                    <said who="#Κλυταιμήστρα" n="1570">ὅρκους θεμένη τάδε μὲν στέργειν,</said>
                    <said who="#Κλυταιμήστρα" n="1571">δύστλητά περ ὄνθʼ· ὃ δὲ λοιπόν, ἰόντʼ</said>
                    <said who="#Κλυταιμήστρα" n="1572">ἐκ τῶνδε δόμων ἄλλην γενεὰν</said>
                    <said who="#Κλυταιμήστρα" n="1573">τρίβειν θανάτοις αὐθένταισι.</said>
                    <said who="#Κλυταιμήστρα" n="1574">κτεάνων τε μέρος</said>
                    <said who="#Κλυταιμήστρα" n="1575">βαιὸν ἐχούσῃ πᾶν ἀπόχρη μοι</said>
                    <said who="#Κλυταιμήστρα" n="1575">μανίας μελάθρων</said>
                    <said who="#Κλυταιμήστρα" n="1576">ἀλληλοφόνους ἀφελούσῃ.</said>
                
            
            <milestone unit="episode"/>
                <said who="#Αἴγισθος" n="1577">ὦ φέγγος εὖφρον ἡμέρας δικηφόρου.</said>
                <said who="#Αἴγισθος" n="1578">φαίην ἂν ἤδη νῦν βροτῶν τιμαόρους</said>
                <said who="#Αἴγισθος" n="1579">θεοὺς ἄνωθεν γῆς ἐποπτεύειν ἄχη,</said>
                <said who="#Αἴγισθος" n="1580">ἰδὼν ὑφαντοῖς ἐν πέπλοις, Ἐρινύων</said>
                <said who="#Αἴγισθος" n="1581">τὸν ἄνδρα τόνδε κείμενον φίλως ἐμοί,</said>
                <said who="#Αἴγισθος" n="1582">χερὸς πατρῴας ἐκτίνοντα μηχανάς.</said>
                <said who="#Αἴγισθος" n="1583">
                    <milestone ed="P" unit="para"/>Ἀτρεὺς γὰρ ἄρχων τῆσδε γῆς, τούτου πατήρ,</said>
                <said who="#Αἴγισθος" n="1584">πατέρα Θυέστην τὸν ἐμόν, ὡς τορῶς φράσαι,</said>
                <said who="#Αἴγισθος" n="1585">αὑτοῦ δʼ ἀδελφόν, ἀμφίλεκτος ὢν κράτει,</said>
                <said who="#Αἴγισθος" n="1586">ἠνδρηλάτησεν ἐκ πόλεώς τε καὶ δόμων.</said>
                <said who="#Αἴγισθος" n="1587">καὶ προστρόπαιος ἑστίας μολὼν πάλιν</said>
                <said who="#Αἴγισθος" n="1588">τλήμων Θυέστης μοῖραν ηὕρετʼ ἀσφαλῆ,</said>
                <said who="#Αἴγισθος" n="1589">τὸ μὴ θανὼν πατρῷον αἱμάξαι πέδον,</said>
                <said who="#Αἴγισθος" n="1590">αὐτός· ξένια δὲ τοῦδε δύσθεος πατὴρ</said>
                <said who="#Αἴγισθος" n="1591">Ἀτρεύς, προθύμως μᾶλλον ἢ φίλως, πατρὶ</said>
                <said who="#Αἴγισθος" n="1592">τὠμῷ, κρεουργὸν ἦμαρ εὐθύμως ἄγειν</said>
                <said who="#Αἴγισθος" n="1593">δοκῶν, παρέσχε δαῖτα παιδείων κρεῶν.</said>
                <said who="#Αἴγισθος" n="1594">τὰ μὲν ποδήρη καὶ χερῶν ἄκρους κτένας</said>
                <said who="#Αἴγισθος" n="1595">ἔθρυπτʼ, ἄνωθεν <gap/>
                </said>
                <said who="#Αἴγισθος" n="1596">
                    <gap desc="*"/>
                </said>
                <said who="#Αἴγισθος" n="1597">
                    <gap/>ἀνδρακὰς καθήμενος.</said>
                <said who="#Αἴγισθος" n="1598">ἄσημα δʼ αὐτῶν αὐτίκʼ ἀγνοίᾳ λαβὼν</said>
                <said who="#Αἴγισθος" n="1599">ἔσθει βορὰν ἄσωτον, ὡς ὁρᾷς, γένει.</said>
                <said who="#Αἴγισθος" n="1600">κἄπειτʼ ἐπιγνοὺς ἔργον οὐ καταίσιον</said>
                <said who="#Αἴγισθος" n="1601">ᾤμωξεν, ἀμπίπτει δʼ ἀπὸ σφαγὴν ἐρῶν,</said>
                <said who="#Αἴγισθος" n="1600">μόρον δʼ ἄφερτον Πελοπίδαις ἐπεύχεται,</said>
                <said who="#Αἴγισθος" n="1601">λάκτισμα δείπνου ξυνδίκως τιθεὶς ἀρᾷ,</said>
                <said who="#Αἴγισθος" n="1602">οὕτως ὀλέσθαι πᾶν τὸ Πλεισθένους γένος.</said>
                <said who="#Αἴγισθος" n="1603">ἐκ τῶνδέ σοι πεσόντα τόνδʼ ἰδεῖν πάρα.</said>
                <said who="#Αἴγισθος" n="1604">κἀγὼ δίκαιος τοῦδε τοῦ φόνου ῥαφεύς.</said>
                <said who="#Αἴγισθος" n="1605">τρίτον γὰρ ὄντα μʼ ἐπὶ δυσαθλίῳ πατρὶ</said>
                <said who="#Αἴγισθος" n="1606">συνεξελαύνει τυτθὸν ὄντʼ ἐν σπαργάνοις·</said>
                <said who="#Αἴγισθος" n="1607">τραφέντα δʼ αὖθις ἡ δίκη κατήγαγεν.</said>
                <said who="#Αἴγισθος" n="1608">καὶ τοῦδε τἀνδρὸς ἡψάμην θυραῖος ὤν,</said>
                <said who="#Αἴγισθος" n="1609">πᾶσαν συνάψας μηχανὴν δυσβουλίας.</said>
                <said who="#Αἴγισθος" n="1610">οὕτω καλὸν δὴ καὶ τὸ κατθανεῖν ἐμοί,</said>
                <said who="#Αἴγισθος" n="1611">ἰδόντα τοῦτον τῆς δίκης ἐν ἕρκεσιν.</said>
                <said who="#Χορός" n="1612">Αἴγισθʼ, ὑβρίζειν ἐν κακοῖσιν οὐ σέβω.</said>
                <said who="#Χορός" n="1613">σὺ δʼ ἄνδρα τόνδε φὴς ἑκὼν κατακτανεῖν,</said>
                <said who="#Χορός" n="1614">μόνος δʼ ἔποικτον τόνδε βουλεῦσαι φόνον·</said>
                <said who="#Χορός" n="1615">οὔ φημʼ ἀλύξειν ἐν δίκῃ τὸ σὸν κάρα</said>
                <said who="#Χορός" n="1616">δημορριφεῖς, σάφʼ ἴσθι, λευσίμους ἀράς.</said>
                <said who="#Αἴγισθος" n="1617">σὺ ταῦτα φωνεῖς νερτέρᾳ προσήμενος</said>
                <said who="#Αἴγισθος" n="1618">κώπῃ, κρατούντων τῶν ἐπὶ ζυγῷ δορός;</said>
                <said who="#Αἴγισθος" n="1619">γνώσῃ γέρων ὢν ὡς διδάσκεσθαι βαρὺ</said>
                <said who="#Αἴγισθος" n="1620">τῷ τηλικούτῳ, σωφρονεῖν εἰρημένον.</said>
                <said who="#Αἴγισθος" n="1621">δεσμὸς δὲ καὶ τὸ γῆρας αἵ τε νήστιδες</said>
                <said who="#Αἴγισθος" n="1622">δύαι διδάσκειν ἐξοχώταται φρενῶν</said>
                <said who="#Αἴγισθος" n="1623">ἰατρομάντεις. οὐχ ὁρᾷς ὁρῶν τάδε;</said>
                <said who="#Αἴγισθος" n="1624">πρὸς κέντρα μὴ λάκτιζε, μὴ παίσας μογῇς.</said>
                <said who="#Χορός" n="1625">γύναι, σὺ τοὺς ἥκοντας ἐκ μάχης μένων</said>
                <said who="#Χορός" n="1626">οἰκουρὸς εὐνὴν ἀνδρὸς αἰσχύνων ἅμα</said>
                <said who="#Χορός" n="1627">ἀνδρὶ στρατηγῷ τόνδʼ ἐβούλευσας μόρον;</said>
                <said who="#Αἴγισθος" n="1628">καὶ ταῦτα τἄπη κλαυμάτων ἀρχηγενῆ.</said>
                <said who="#Αἴγισθος" n="1629">Ὀρφεῖ δὲ γλῶσσαν τὴν ἐναντίαν ἔχεις.</said>
                <said who="#Αἴγισθος" n="1630">ὁ μὲν γὰρ ἦγε πάντʼ ἀπὸ φθογγῆς χαρᾷ,</said>
                <said who="#Αἴγισθος" n="1631">σὺ δʼ ἐξορίνας νηπίοις ὑλάγμασιν</said>
                <said who="#Αἴγισθος" n="1632">ἄξῃ· κρατηθεὶς δʼ ἡμερώτερος φανῇ.</said>
                <said who="#Χορός" n="1633">ὡς δὴ σύ μοι τύραννος Ἀργείων ἔσῃ,</said>
                <said who="#Χορός" n="1634">ὃς οὐκ, ἐπειδὴ τῷδʼ ἐβούλευσας μόρον,</said>
                <said who="#Χορός" n="1635">δρᾶσαι τόδʼ ἔργον οὐκ ἔτλης αὐτοκτόνως.</said>
                <said who="#Αἴγισθος" n="1636">τὸ γὰρ δολῶσαι πρὸς γυναικὸς ἦν σαφῶς·</said>
                <said who="#Αἴγισθος" n="1637">ἐγὼ δʼ ὕποπτος ἐχθρὸς ἦ παλαιγενής.</said>
                <said who="#Αἴγισθος" n="1638">ἐκ τῶν δὲ τοῦδε χρημάτων πειράσομαι</said>
                <said who="#Αἴγισθος" n="1639">ἄρχειν πολιτῶν· τὸν δὲ μὴ πειθάνορα</said>
                <said who="#Αἴγισθος" n="1640">ζεύξω βαρείαις οὔτι μοι σειραφόρον</said>
                <said who="#Αἴγισθος" n="1641">κριθῶντα πῶλον· ἀλλʼ ὁ δυσφιλὴς σκότῳ</said>
                <said who="#Αἴγισθος" n="1642">λιμὸς ξύνοικος μαλθακόν σφʼ ἐπόψεται.</said>
                <said who="#Χορός" n="1643">τί δὴ τὸν ἄνδρα τόνδʼ ἀπὸ ψυχῆς κακῆς</said>
                <said who="#Χορός" n="1644">οὐκ αὐτὸς ἠνάριζες, ἀλλά νιν γυνὴ</said>
                <said who="#Χορός" n="1645">χώρας μίασμα καὶ θεῶν ἐγχωρίων</said>
                <said who="#Χορός" n="1646">ἔκτεινʼ;Ὀρέστης ἆρά που βλέπει φάος,</said>
                <said who="#Χορός" n="1647">ὅπως κατελθὼν δεῦρο πρευμενεῖ τύχῃ</said>
                <said who="#Χορός" n="1648">ἀμφοῖν γένηται τοῖνδε παγκρατὴς φονεύς;</said>
                <milestone unit="close" met="trochaic"/>
                    <said who="#Αἴγισθος" n="1649">ἀλλʼ ἐπεὶ δοκεῖς τάδʼ ἔρδειν καὶ λέγειν, γνώσῃ
                        τάχα</said>
                    <said who="#Αἴγισθος" n="1650">εἶα δή, φίλοι λοχῖται, τοὔργον οὐχ ἑκὰς
                        τόδε.</said>
                    <said who="#Χορός" n="1651">εἶα δή, ξίφος πρόκωπον πᾶς τις εὐτρεπιζέτω.</said>
                    <said who="#Αἴγισθος" n="1652">ἀλλὰ κἀγὼ μὴν πρόκωπος οὐκ ἀναίνομαι
                        θανεῖν.</said>
                    <said who="#Χορός" n="1653">δεχομένοις λέγεις θανεῖν σε· τὴν τύχην δʼ
                        αἱρούμεθα.</said>
                    <said who="#Κλυταιμήστρα" n="1654">μηδαμῶς, ὦ φίλτατʼ ἀνδρῶν, ἄλλα δράσωμεν
                        κακά.</said>
                    <said who="#Κλυταιμήστρα" n="1655">ἀλλὰ καὶ τάδʼ ἐξαμῆσαι πολλά, δύστηνον
                        θέρος.</said>
                    <said who="#Κλυταιμήστρα" n="1656">πημονῆς δʼ ἅλις γʼ ὑπάρχει· μηδὲν
                        αἱματώμεθα.</said>
                    <said who="#Κλυταιμήστρα" n="1657">στείχετʼ αἰδοῖοι γέροντες πρὸς δόμους,
                        πεπρωμένοις <del>τούσδε</del>
                    </said>
                    <said who="#Κλυταιμήστρα" n="1658">πρὶν παθεῖν εἴξαντες ὥρᾳ· χρῆν τάδʼ ὡς
                        ἐπράξαμεν.</said>
                    <said who="#Κλυταιμήστρα" n="1659">εἰ δέ τοι μόχθων γένοιτο τῶνδʼ ἅλις,
                        δεχοίμεθʼ ἄν,</said>
                    <said who="#Κλυταιμήστρα" n="1660">δαίμονος χηλῇ βαρείᾳ δυστυχῶς
                        πεπληγμένοι.</said>
                    <said who="#Κλυταιμήστρα" n="1661">ὧδʼ ἔχει λόγος γυναικός, εἴ τις ἀξιοῖ
                        μαθεῖν.</said>
                    <said who="#Αἴγισθος" n="1662">ἀλλὰ τούσδʼ ἐμοὶ ματαίαν γλῶσσαν ὧδʼ
                        ἀπανθίσαι</said>
                    <said who="#Αἴγισθος" n="1663">κἀκβαλεῖν ἔπη τοιαῦτα δαίμονος
                        πειρωμένους,</said>
                    <said who="#Αἴγισθος" n="1664">σώφρονος γνώμης θʼ ἁμαρτεῖν τὸν κρατοῦντά <add>θʼ
                            ὑβρίσαι</add>.</said>
                    <said who="#Χορός" n="1665">οὐκ ἂν Ἀργείων τόδʼ εἴη, φῶτα προσσαίνειν
                        κακόν.</said>
                    <said who="#Αἴγισθος" n="1666">ἀλλʼ ἐγώ σʼ ἐν ὑστέραισιν ἡμέραις μέτειμʼ
                        ἔτι.</said>
                    <said who="#Χορός" n="1667">οὔκ, ἐὰν δαίμων, Ὀρέστην δεῦρʼ ἀπευθύνῃ
                        μολεῖν.</said>
                    <said who="#Αἴγισθος" n="1668">οἶδʼ ἐγὼ φεύγοντας ἄνδρας ἐλπίδας
                        σιτουμένους.</said>
                    <said who="#Χορός" n="1669">πρᾶσσε, πιαίνου, μιαίνων τὴν δίκην, ἐπεὶ
                        πάρα.</said>
                    <said who="#Αἴγισθος" n="1670">ἴσθι μοι δώσων ἄποινα τῆσδε μωρίας χάριν.</said>
                    <said who="#Χορός" n="1671">κόμπασον θαρσῶν, ἀλέκτωρ ὥστε θηλείας πέλας.</said>
                    <said who="#Κλυταιμήστρα" n="1672">μὴ προτιμήσῃς ματαίων τῶνδʼ ὑλαγμάτων·
                            <add>ἐγὼ</add>
                    </said>
                    <said who="#Κλυταιμήστρα" n="1673">καὶ σὺ θήσομεν κρατοῦντε τῶνδε δωμάτων
                            <add>καλῶς</add>.</said>
                
            
        </body>
    </text>
</TEI.2>

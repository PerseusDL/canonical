<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Ag.">Agamemnon</title>
<title type="sub">Machine readable text</title>
<author n="Aesch.">Aeschylus</author>
<editor role="editor" n="Smyth">Herbert Weir Smyth, Ph.D.</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 100Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Aeschylus</author>
<title>Aeschylus, with an English translation by Herbert Weir Smyth, Ph. D. in two volumes. 2.Agamemnon</title>
<imprint>
<pubPlace>Cambridge</pubPlace>
<publisher>Cambridge, Mass., Harvard University Press; London, William Heinemann, Ltd.</publisher>
<date>1926</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
<refsDecl doctype="TEI.2">
<state unit="card"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
</change>
<change>
<date>9/19/90</date>
<respStmt>
<name>EM</name>
<resp>ed.</resp>
</respStmt>
<item>Final check of cardbreaks, tags, and linenumbers.</item>
</change>
<change>
<date>8/91</date>
<respStmt>
<name>EM</name>
<resp>ed.</resp>
</respStmt>
<item>Revise DTDs and recheck texts.</item>
</change>
<change>
<date>8/91</date>
<respStmt>
<name>Bill Merrill</name>
<resp>ed.</resp>
</respStmt>
<item>Compare with TLG text for missing words or other scanner omissions.</item>
</change>
<change>
<date>5/92</date>
<respStmt>
<name>David Smith</name>
<resp>ed.</resp>
</respStmt>
<item>changes *)arhs to *)/arhs</item>
</change>
<change>
<date>5/92</date>
<respStmt>
<name>EM</name>
<resp>ed.</resp>
</respStmt>
<item>1372 speaker was Agamamemaistra. Should be Klytaimestra</item>
</change>
<change>
<date>22-Dec-99</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: aesch.ag_gk.xml,v $
Revision 1.1  2013-09-13 11:17:27  balmas01
moving Greg's work-in-progress on CTS-izing greco-roman collection texts to a Work directory

Revision 1.6  2013-06-13 12:41:17  gcrane
tagging now should be compatible with CTS

Revision 1.5  2011-09-07 12:30:31  rsingh04
adding rend attribute to lb tags which are numbered

Revision 1.4  2011-01-13 03:38:21  gcrane
more refinements making these files SDL compatible

Revision 1.3  2010-12-25 19:15:18  gcrane
now using LB milestones rather than L tags

Revision 1.2  2010-12-24 12:39:25  gcrane
ADD tags replace lt/gt entities
DEL tags replace lsqb/rsqb entities
GAP tags replace "..."

Revision 1.1  2010-12-24 11:56:44  gcrane
base SDL file

Revision 1.2  2010/03/15 18:56:13  lcerrato
removed stop at line 1548

Revision 1.1  2009/10/09 19:49:18  rsingh04
more reorganizing of texts module by collection

Revision 1.1  2009/10/07 20:59:53  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.3  2005/08/01 15:44:56  packel
really removed item tags

Revision 1.2  2005/08/01 15:32:41  packel
removed stray item tags

Revision 1.1  2005/07/25 14:26:56  packel
Converted to XML

Revision 1.10  2004/04/21 20:28:10  mimno
added card 1s

Revision 1.9  2003/07/01 22:14:25  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/15 17:03:56  amahoney
make sure cardbreaks never come before the end of a speech with an n
attribute -- this repeats the speaker name

Revision 1.7  2000/03/06 20:05:31  amahoney
fix headers for TOC

Revision 1.6  2000/03/04 20:33:49  dasmith
Added separate funder entity to TEI header.

Revision 1.5  2000/02/17 17:46:02  amahoney
use n on sp for speeches interrupted by cardbreaks;  put cards at ends of
such speeches after the close tag;  put sp and speaker tags on the divs
of the choruses, which were not marked at all (but div2 closes sp, so
we lost the speaker info)

Revision 1.4  1999/12/22 22:01:48  amahoney
convert to P3

</item>
</change>
</revisionDesc>
</teiHeader>
<text id="stoa0045.stoa0">
<body>
<div1 type="episode">
<milestone ed="p" n="1" unit="card"/>
<sp>
<speaker>Φύλαξ</speaker>
<l>θεοὺς μὲν αἰτῶ τῶνδʼ ἀπαλλαγὴν πόνων</l>
<l>φρουρᾶς ἐτείας μῆκος, ἣν κοιμώμενος</l>
<l>στέγαις Ἀτρειδῶν ἄγκαθεν, κυνὸς δίκην,</l>
<l>ἄστρων κάτοιδα νυκτέρων ὁμήγυριν,</l>
<l n="5">καὶ τοὺς φέροντας χεῖμα καὶ θέρος βροτοῖς</l>
<l>λαμπροὺς δυνάστας, ἐμπρέποντας αἰθέρι</l>
<l>
<del>ἀστέρας, ὅταν φθίνωσιν, ἀντολάς τε τῶν</del>.</l>
<l>
<milestone ed="P" unit="para"/>καὶ νῦν φυλάσσω λαμπάδος τό σύμβολον,</l>
<l>αὐγὴν πυρὸς φέρουσαν ἐκ Τροίας φάτιν</l>
<l n="10">ἁλώσιμόν τε βάξιν· ὧδε γὰρ κρατεῖ</l>
<l>γυναικὸς ἀνδρόβουλον ἐλπίζον κέαρ.</l>
<l>εὖτʼ ἂν δὲ νυκτίπλαγκτον ἔνδροσόν τʼ ἔχω</l>
<l>εὐνὴν ὀνείροις οὐκ ἐπισκοπουμένην</l>
<l>ἐμήν· φόβος γὰρ ἀνθʼ ὕπνου παραστατεῖ,</l>
<l n="15">τὸ μὴ βεβαίως βλέφαρα συμβαλεῖν ὕπνῳ·</l>
<l>ὅταν δʼ ἀείδειν ἢ μινύρεσθαι δοκῶ,</l>
<l>ὕπνου τόδʼ ἀντίμολπον ἐντέμνων ἄκος,</l>
<l>κλαίω τότʼ οἴκου τοῦδε συμφορὰν στένων</l>
<l>οὐχ ὡς τὰ πρόσθʼ ἄριστα διαπονουμένου.</l>
<l n="20">νῦν δʼ εὐτυχὴς γένοιτʼ ἀπαλλαγὴ πόνων</l>
<l>εὐαγγέλου φανέντος ὀρφναίου πυρός.</l>
<l>
<milestone ed="P" unit="para"/>ὦ χαῖρε λαμπτὴρ νυκτός, ἡμερήσιον</l>
<l>φάος πιφαύσκων καὶ χορῶν κατάστασιν</l>
<l>πολλῶν ἐν Ἄργει, τῆσδε συμφορᾶς χάριν.</l>
<l n="25">ἰοὺ ἰού.</l>
<l>
<milestone ed="P" unit="para"/>Ἀγαμέμνονος γυναικὶ σημαίνω τορῶς</l>
<l>εὐνῆς ἐπαντείλασαν ὡς τάχος δόμοις</l>
<l>ὀλολυγμὸν εὐφημοῦντα τῇδε λαμπάδι</l>
<l>ἐπορθιάζειν, εἴπερ Ἰλίου πόλις</l>
<l n="30">ἑάλωκεν, ὡς ὁ φρυκτὸς ἀγγέλλων πρέπει·</l>
<l>αὐτός τʼ ἔγωγε φροίμιον χορεύσομαι.</l>
<l>τὰ δεσποτῶν γὰρ εὖ πεσόντα θήσομαι</l>
<l>τρὶς ἓξ βαλούσης τῆσδέ μοι φρυκτωρίας.</l>
<l>
<milestone ed="P" unit="para"/>γένοιτο δʼ οὖν μολόντος εὐφιλῆ χέρα</l>
<l n="35">ἄνακτος οἴκων τῇδε βαστάσαι χερί.</l>
<l>τὰ δʼ ἄλλα σιγῶ· βοῦς ἐπὶ γλώσσῃ μέγας</l>
<l>βέβηκεν· οἶκος δʼ αὐτός, εἰ φθογγὴν λάβοι,</l>
<l>σαφέστατʼ ἂν λέξειεν· ὡς ἑκὼν ἐγὼ</l>
<l>μαθοῦσιν αὐδῶ κοὐ μαθοῦσι λήθομαι.</l>
</sp>
<milestone ed="p" n="40" unit="card"/>
<div2 type="anapests">
<sp n="*xoro/s">
<speaker>Χορός</speaker>
<l n="40">δέκατον μὲν ἔτος τόδʼ ἐπεὶ Πριάμου</l>
<l>μέγας ἀντίδικος,</l>
<l>Μενέλαος ἄναξ ἠδʼ Ἀγαμέμνων,</l>
<l>διθρόνου Διόθεν καὶ δισκήπτρου</l>
<l>τιμῆς ὀχυρὸν ζεῦγος Ἀτρειδᾶν</l>
<l n="45">στόλον Ἀργείων χιλιοναύτην,</l>
<l>τῆσδʼ ἀπὸ χώρας</l>
<l>
<milestone ed="P" unit="para"/>ἦραν, στρατιῶτιν ἀρωγὰν,</l>
<l>μέγαν ἐκ θυμοῦ κλάζοντες Ἄρη</l>
<l>τρόπον αἰγυπιῶν, οἵτʼ ἐκπατίοις</l>
<l n="50">ἄλγεσι παίδων ὕπατοι λεχέων</l>
<l>στροφοδινοῦνται</l>
<l>πτερύγων ἐρετμοῖσιν ἐρεσσόμενοι,</l>
<l>δεμνιοτήρη</l>
<l>πόνον ὀρταλίχων ὀλέσαντες·</l>
<l n="55">ὕπατος δʼ ἀίων ἤ τις  Ἀπόλλων</l>
<l>ἢ Πὰν ἢ Ζεὺς οἰωνόθροον</l>
<l>γόον ὀξυβόαν τῶνδε μετοίκων</l>
<l>ὑστερόποινον</l>
<l>
<milestone ed="P" unit="para"/>πέμπει παραβᾶσιν Ἐρινύν.</l>
<l n="60">οὕτω δʼ Ἀτρέως παῖδας ὁ κρείσσων</l>
<l>ἐπʼ Ἀλεξάνδρῳ πέμπει ξένιος</l>
<l>Ζεὺς πολυάνορος ἀμφὶ γυναικὸς</l>
<l>πολλὰ παλαίσματα καὶ γυιοβαρῆ</l>
<l>γόνατος κονίαισιν ἐρειδομένου</l>
<l n="65">διακναιομένης τʼ ἐν προτελείοις</l>
<l>κάμακος θήσων Δαναοῖσι</l>
<l>Τρωσί θʼ ὁμοίως.  ἔστι δʼ ὅπη νῦν</l>
<l>
<milestone ed="P" unit="para"/>ἔστι· τελεῖται δʼ ἐς τὸ πεπρωμένον·</l>
<l>οὔθʼ ὑποκαίων οὔθʼ ὑπολείβων</l>
<l n="70">οὔτε δακρύων ἀπύρων ἱερῶν</l>
<l>
<milestone ed="P" unit="para"/>ὀργὰς ἀτενεῖς παραθέλξει.</l>
<l>ἡμεῖς δʼ ἀτίται σαρκὶ παλαιᾷ</l>
<l>τῆς τότʼ ἀρωγῆς ὑπολειφθέντες</l>
<l>μίμνομεν ἰσχὺν</l>
<l n="75">ἰσόπαιδα νέμοντες ἐπὶ σκήπτροις.</l>
<l>ὅ τε γὰρ νεαρὸς μυελὸς στέρνων</l>
<l>ἐντὸς ἀνᾴσσων</l>
<l>ἰσόπρεσβυς, Ἄρης δʼ οὐκ ἔνι χώρᾳ,</l>
<l>τό θʼ ὑπέργηρων φυλλάδος ἤδη</l>
<l n="80">κατακαρφομένης τρίποδας μὲν ὁδοὺς</l>
<l>στείχει, παιδὸς δʼ οὐδὲν ἀρείων</l>
<l>
<milestone ed="P" unit="para"/>ὄναρ ἡμερόφαντον ἀλαίνει.</l>
<milestone ed="p" n="83" unit="card"/>
<l>σὺ δέ, Τυνδάρεω</l>
<l>θύγατερ, βασίλεια Κλυταιμήστρα,</l>
<l n="85">τί χρέος;  τί νέον;  τί δʼ ἐπαισθομένη,</l>
<l>τίνος ἀγγελίας</l>
<l>
<milestone ed="P" unit="para"/>πειθοῖ περίπεμπτα θυοσκεῖς;</l>
<l>πάντων δὲ θεῶν τῶν ἀστυνόμων,</l>
<l>ὑπάτων, χθονίων,</l>
<l n="90">τῶν τʼ οὐρανίων τῶν τʼ ἀγοραίων,</l>
<l>βωμοὶ δώροισι φλέγονται·</l>
<l>ἄλλη δʼ ἄλλοθεν οὐρανομήκης</l>
<l>λαμπὰς ἀνίσχει,</l>
<l>φαρμασσομένη χρίματος ἁγνοῦ</l>
<l n="95">μαλακαῖς ἀδόλοισι παρηγορίαις,</l>
<l>πελάνῳ μυχόθεν βασιλείῳ.</l>
<l>τούτων λέξασʼ ὅ τι καὶ δυνατὸν</l>
<l>καὶ θέμις αἰνεῖν,</l>
<l>παιών τε γενοῦ τῆσδε μερίμνης,</l>
<l n="100">ἣ νῦν τοτὲ μὲν κακόφρων τελέθει,</l>
<l>τοτὲ δʼ ἐκ θυσιῶν ἀγανὴ φαίνουσʼ</l>
<l>ἐλπὶς ἀμύνει φροντίδʼ ἄπληστον</l>
<l>
<milestone ed="P" unit="para"/>τῆς θυμοβόρου φρένα λύπης.</l>
</sp>
</div2>
</div1>
<milestone ed="p" n="104" unit="card"/>
<div1 type="choral">
<div2 type="strophe" n="1">
<sp n="*xoro/s">
<speaker>Χορός</speaker>
<l>κύριός εἰμι θροεῖν ὅδιον κράτος αἴσιον ἀνδρῶν</l>
<l n="105">ἐκτελέων· ἔτι γὰρ θεόθεν καταπνεύει</l>
<l>πειθὼ μολπᾶν</l>
<l>ἀλκὰν σύμφυτος αἰών·</l>
<l>ὅπως Ἀχαι-</l>
<l>ῶν δίθρονον κράτος, Ἑλλάδος ἥβας</l>
<l n="110">ξύμφρονα ταγάν,</l>
<l>πέμπει σὺν δορὶ καὶ χερὶ πράκτορι</l>
<l>θούριος ὄρνις Τευκρίδʼ ἐπʼ αἶαν,</l>
<l>οἰωνῶν βασιλεὺς βασιλεῦσι νε-</l>
<l n="115">ῶν ὁ κελαινός, ὅ τʼ ἐξόπιν ἀργᾶς,</l>
<l>φανέντες ἴ-</l>
<l>κταρ μελάθρων χερὸς ἐκ δοριπάλτου</l>
<l>παμπρέπτοις ἐν ἕδραισιν,</l>
<l>βοσκόμενοι λαγίναν, ἐρικύμονα φέρματι γένναν,</l>
<l n="120">βλαβέντα λοισθίων δρόμων.</l>
<l>αἴλινον αἴλινον εἰπέ, τὸ δʼ εὖ νικάτω.</l>
</sp>
</div2>
<div2 type="antistrophe" n="1">
<milestone ed="p" n="122" unit="card"/>
<sp n="*xoro/s">
<speaker>Χορός</speaker>
<l>κεδνὸς δὲ στρατόμαντις ἰδὼν δύο λήμασι δισσοὺς</l>
<l>Ἀτρεΐδας μαχίμους ἐδάη λαγοδαίτας</l>
<l>πομπούς τʼ ἀρχάς·</l>
<l n="125">οὕτω δʼ εἶπε τερᾴζων·</l>
<l>‘χρόνῳ μὲν ἀγρεῖ</l>
<l>Πριάμου πόλιν ἅδε κέλευθος,</l>
<l>πάντα δὲ πύργων</l>
<l>κτήνη πρόσθε τὰ δημιοπληθῆ</l>
<l n="130">Μοῖρʼ ἀλαπάξει πρὸς τὸ βίαιον·</l>
<l>οἶον μή τις ἄγα θεόθεν κνεφά-</l>
<l>σῃ προτυπὲν στόμιον μέγα Τροίας</l>
<l>στρατωθέν.οἴκτῳ γὰρ ἐπί-</l>
<l n="135">φθονος Ἄρτεμις ἁγνὰ</l>
<l>πτανοῖσιν κυσὶ πατρὸς</l>
<l>αὐτότοκον πρὸ λόχου μογερὰν πτάκα θυομένοισιν</l>
<l>στυγεῖ δὲ δεῖπνον αἰετῶν.’</l>
<l>αἴλινον αἴλινον εἰπέ, τὸ δʼ εὖ νικάτω.</l>
</sp>
</div2>
<div2 type="epode">
<milestone ed="p" n="140" unit="card"/>
<sp n="*xoro/s">
<speaker>Χορός</speaker>
<l n="140">‘τόσον περ εὔφρων, καλά,</l>
<l>δρόσοισι λεπτοῖς μαλερῶν λεόντων</l>
<l>πάντων τʼ ἀγρονόμων φιλομάστοις</l>
<l>θηρῶν ὀβρικάλοισι τερπνά,</l>
<l>τούτων αἴνει ξύμβολα κρᾶναι,</l>
<l n="145">δεξιὰ μέν, κατάμομφα δὲ φάσματα <del>στρουθῶν</del>.</l>
<l>ἰήιον δὲ καλέω Παιᾶνα,</l>
<l>μή τινας ἀντιπνόους Δανα-</l>
<l>οῖς χρονίας ἐχενῇδας ἀ-</l>
<l n="150">πλοίας τεύξῃ,</l>
<l>σπευδομένα θυσίαν ἑτέραν ἄνομόν τινʼ, ἄδαιτον</l>
<l>νεικέων τέκτονα σύμφυτον,</l>
<l>οὐ δεισήνορα. μίμνει γὰρ φοβερὰ παλίνορτος</l>
<l n="155">οἰκονόμος δολία μνάμων μῆνις τεκνόποινος.’</l>
<l>τοιάδε Κάλχας ξὺν μεγάλοις ἀγαθοῖς ἀπέκλαγξεν</l>
<l>μόρσιμʼ ἀπʼ ὀρνίθων ὁδίων οἴκοις βασιλείοις·</l>
<l>τοῖς δʼ ὁμόφωνον</l>
<l>αἴλινον αἴλινον εἰπέ, τὸ δʼ εὖ νικάτω.</l>
</sp>
</div2>
<div2 type="strophe" n="2">
<milestone ed="p" n="160" unit="card"/>
<sp n="*xoro/s">
<speaker>Χορός</speaker>
<l n="160">Ζεύς, ὅστις ποτʼ ἐστίν, εἰ τόδʼ αὐ-</l>
<l>τῷ φίλον κεκλημένῳ,</l>
<l>τοῦτό νιν προσεννέπω.</l>
<l>οὐκ ἔχω προσεικάσαι</l>
<l>πάντʼ ἐπισταθμώμενος</l>
<l n="165">πλὴν Διός, εἰ τὸ μάταν ἀπὸ φροντίδος ἄχθος</l>
<l>χρὴ βαλεῖν ἐτητύμως.</l>
</sp>
</div2>
<div2 type="antistrophe" n="2">
<milestone ed="p" n="167" unit="card"/>
<sp n="*xoro/s">
<speaker>Χορός</speaker>
<l>οὐδʼ ὅστις πάροιθεν ἦν μέγας,</l>
<l>παμμάχῳ θράσει βρύων,</l>
<l n="170">οὐδὲ λέξεται πρὶν ὤν·</l>
<l>ὃς δʼ ἔπειτʼ ἔφυ, τρια-</l>
<l>κτῆρος οἴχεται τυχών.</l>
<l>Ζῆνα δέ τις προφρόνως ἐπινίκια κλάζων</l>
<l n="175">τεύξεται φρενῶν τὸ πᾶν·</l>
</sp>
</div2>
<div2 type="strophe" n="3">
<milestone ed="p" n="176" unit="card"/>
<sp n="*xoro/s">
<speaker>Χορός</speaker>
<l>τὸν φρονεῖν βροτοὺς ὁδώ-</l>
<l>σαντα, τὸν πάθει μάθος</l>
<l>θέντα κυρίως ἔχειν.</l>
<l>στάζει δʼ ἔν θʼ ὕπνῳ πρὸ καρδίας</l>
<l n="180">μνησιπήμων πόνος· καὶ παρʼ ἄ-</l>
<l>κοντας ἦλθε σωφρονεῖν.</l>
<l>δαιμόνων δέ που χάρις βίαιος</l>
<l>σέλμα σεμνὸν ἡμένων.</l>
</sp>
</div2>
<div2 type="antistrophe" n="3">
<milestone ed="p" n="184" unit="card"/>
<sp n="*xoro/s">
<speaker>Χορός</speaker>
<l>καὶ τόθʼ ἡγεμὼν ὁ πρέ-</l>
<l n="185">σβυς νεῶν Ἀχαιικῶν,</l>
<l>μάντιν οὔτινα ψέγων,</l>
<l>ἐμπαίοις τύχαισι συμπνέων,</l>
<l>εὖτʼ ἀπλοίᾳ κεναγγεῖ βαρύ-</l>
<l>νοντʼ Ἀχαιικὸς λεώς,</l>
<l n="190">Χαλκίδος πέραν ἔχων παλιρρόχ-</l>
<l>θοις ἐν Αὐλίδος τόποις·</l>
</sp>
</div2>
<div2 type="strophe" n="4">
<milestone ed="p" n="192" unit="card"/>
<sp n="*xoro/s">
<speaker>Χορός</speaker>
<l>πνοαὶ δʼ ἀπὸ Στρυμόνος μολοῦσαι</l>
<l>κακόσχολοι νήστιδες δύσορμοι,</l>
<l>βροτῶν ἄλαι, ναῶν <add>τε</add> καὶ</l>
<l n="195">πεισμάτων ἀφειδεῖς,</l>
<l>παλιμμήκη χρόνον τιθεῖσαι</l>
<l>τρίβῳ κατέξαινον ἄν-</l>
<l>θος Ἀργείων· ἐπεὶ δὲ καὶ πικροῦ</l>
<l>χείματος ἄλλο μῆχαρ</l>
<l n="200">βριθύτερον πρόμοισιν</l>
<l>μάντις ἔκλαγξεν προφέρων</l>
<l>Ἄρτεμιν, ὥστε χθόνα βάκ-</l>
<l>τροις ἐπικρούσαντας Ἀτρεί-</l>
<l>δας δάκρυ μὴ κατασχεῖν·</l>
</sp>
</div2>
<div2 type="antistrophe" n="4">
<milestone ed="p" n="205" unit="card"/>
<sp n="*xoro/s">
<speaker>Χορός</speaker>
<l n="205">ἄναξ δʼ ὁ πρέσβυς τότʼ εἶπε φωνῶν·</l>
<l>‘βαρεῖα μὲν κὴρ τὸ μὴ πιθέσθαι,</l>
<l>βαρεῖα δʼ, εἰ τέκνον δαΐ-</l>
<l>ξω, δόμων ἄγαλμα,</l>
<l>μιαίνων παρθενοσφάγοισιν</l>
<l n="210">ῥείθροις πατρῴους χέρας</l>
<l>πέλας βωμοῦ· τί τῶνδʼ ἄνευ κακῶν,</l>
<l>πῶς λιπόναυς γένωμαι</l>
<l>ξυμμαχίας ἁμαρτών;</l>
<l>παυσανέμου γὰρ θυσίας</l>
<l n="215">παρθενίου θʼ αἵματος ὀρ-</l>
<l>γᾷ περιόργως ἐπιθυ-</l>
<l>μεῖν θέμις. εὖ γὰρ εἴη.’</l>
</sp>
</div2>
<div2 type="strophe" n="5">
<milestone ed="p" n="218" unit="card"/>
<sp n="*xoro/s">
<speaker>Χορός</speaker>
<l>ἐπεὶ δʼ ἀνάγκας ἔδυ λέπαδνον</l>
<l>φρενὸς πνέων δυσσεβῆ τροπαίαν</l>
<l n="220">ἄναγνον ἀνίερον, τόθεν</l>
<l>τὸ παντότολμον φρονεῖν μετέγνω.</l>
<l>βροτοὺς θρασύνει γὰρ αἰσχρόμητις</l>
<l>τάλαινα παρακοπὰ πρωτοπήμων.  ἔτλα δʼ οὖν</l>
<l n="225">θυτὴρ γενέσθαι θυγατρός,</l>
<l>γυναικοποίνων πολέμων ἀρωγὰν</l>
<l>καὶ προτέλεια ναῶν.</l>
</sp>
</div2>
<div2 type="antistrophe" n="5">
<milestone ed="p" n="228" unit="card"/>
<sp n="*xoro/s">
<speaker>Χορός</speaker>
<l>λιτὰς δὲ καὶ κληδόνας πατρῴους</l>
<l>παρʼ οὐδὲν αἰῶ τε παρθένειον</l>
<l n="230">ἔθεντο φιλόμαχοι βραβῆς.</l>
<l>φράσεν δʼ ἀόζοις πατὴρ μετʼ εὐχὰν</l>
<l>δίκαν χιμαίρας ὕπερθε βωμοῦ</l>
<l>πέπλοισι περιπετῆ παντὶ θυμῷ προνωπῆ</l>
<l n="235">λαβεῖν ἀέρδην, στόματός</l>
<l>τε καλλιπρῴρου φυλακᾷ κατασχεῖν</l>
<l>φθόγγον ἀραῖον οἴκοις,</l>
</sp>
</div2>
<div2 type="strophe" n="6">
<milestone ed="p" n="238" unit="card"/>
<sp n="*xoro/s">
<speaker>Χορός</speaker>
<l>βίᾳ χαλινῶν τʼ ἀναύδῳ μένει.</l>
<l>κρόκου βαφὰς δʼ ἐς πέδον χέουσα</l>
<l n="240">ἔβαλλʼ ἕκαστον θυτήρ-</l>
<l>ων ἀπʼ ὄμματος βέλει</l>
<l>φιλοίκτῳ, πρέπουσά θʼ ὡς ἐν γραφαῖς, προσεννέπειν</l>
<l>θέλουσʼ, ἐπεὶ πολλάκις</l>
<l>πατρὸς κατʼ ἀνδρῶνας εὐτραπέζους</l>
<l n="245">ἔμελψεν, ἁγνᾷ δʼ ἀταύρωτος αὐδᾷ πατρὸς</l>
<l>φίλου τριτόσπονδον εὔ-</l>
<l>ποτμον παιῶνα φίλως ἐτίμα—</l>
</sp>
</div2>
<div2 type="antistrophe" n="6">
<milestone ed="p" n="248" unit="card"/>
<sp n="*xoro/s">
<speaker>Χορός</speaker>
<l>τὰ δʼ ἔνθεν οὔτʼ εἶδον οὔτʼ ἐννέπω·</l>
<l>τέχναι δὲ Κάλχαντος οὐκ ἄκραντοι.</l>
<l n="250">Δίκα δὲ τοῖς μὲν παθοῦσ-</l>
<l>ιν μαθεῖν ἐπιρρέπει·</l>
<l>τὸ μέλλον <add>δʼ</add>, ἐπεὶ γένοιτʼ, ἂν κλύοις· πρὸ χαιρέτω·</l>
<l>ἴσον δὲ τῷ προστένειν.</l>
<l>τορὸν γὰρ ἥξει σύνορθρον αὐγαῖς.</l>
<l n="255">πέλοιτο δʼ οὖν τἀπὶ τούτοισιν εὖ πρᾶξις, ὡς</l>
<l>θέλει τόδʼ ἄγχιστον Ἀ-</l>
<l>πίας γαίας μονόφρουρον ἕρκος.</l>
</sp>
</div2>
</div1>
<milestone ed="p" n="258" unit="card"/>
<div1 type="episode">
<sp n="*xoro/s">
<speaker>Χορός</speaker>
<l>ἥκω σεβίζων σόν, Κλυταιμήστρα, κράτος·</l>
<l>δίκη γάρ ἐστι φωτὸς ἀρχηγοῦ τίειν</l>
<l n="260">γυναῖκʼ ἐρημωθέντος ἄρσενος θρόνου.</l>
<l>σὺ δʼ εἴ τι κεδνὸν εἴτε μὴ πεπυσμένη</l>
<l>εὐαγγέλοισιν ἐλπίσιν θυηπολεῖς,</l>
<l>κλύοιμʼ ἂν εὔφρων· οὐδὲ σιγώσῃ φθόνος.</l>
</sp>
<sp>
<speaker>Κλυταιμήστρα</speaker>
<l>εὐάγγελος μέν, ὥσπερ ἡ παροιμία,</l>
<l n="265">ἕως γένοιτο μητρὸς εὐφρόνης πάρα.</l>
<l>πεύσῃ δὲ χάρμα μεῖζον ἐλπίδος κλύειν·</l>
<l>Πριάμου γὰρ ᾑρήκασιν Ἀργεῖοι πόλιν.</l>
</sp>
<sp>
<speaker>Χορός</speaker>
<l>πῶς φής; πέφευγε τοὔπος ἐξ ἀπιστίας.</l>
</sp>
<sp>
<speaker>Κλυταιμήστρα</speaker>
<l>Τροίαν Ἀχαιῶν οὖσαν· ἦ τορῶς λέγω;</l>
</sp>
<sp>
<speaker>Χορός</speaker>
<l n="270">χαρά μʼ ὑφέρπει δάκρυον ἐκκαλουμένη.</l>
</sp>
<sp>
<speaker>Κλυταιμήστρα</speaker>
<l>εὖ γὰρ φρονοῦντος ὄμμα σοῦ κατηγορεῖ.</l>
</sp>
<sp>
<speaker>Χορός</speaker>
<l>τί γὰρ τὸ πιστόν; ἔστι τῶνδέ σοι τέκμαρ;</l>
</sp>
<sp>
<speaker>Κλυταιμήστρα</speaker>
<l>ἔστιν· τί δʼ οὐχί; μὴ δολώσαντος θεοῦ.</l>
</sp>
<sp>
<speaker>Χορός</speaker>
<l>πότερα δʼ ὀνείρων φάσματʼ εὐπιθῆ σέβεις;</l>
</sp>
<sp>
<speaker>Κλυταιμήστρα</speaker>
<l n="275">οὐ δόξαν ἂν λάβοιμι βριζούσης φρενός.</l>
</sp>
<sp>
<speaker>Χορός</speaker>
<l>ἀλλʼ ἦ σʼ ἐπίανέν τις ἄπτερος φάτις;</l>
</sp>
<sp>
<speaker>Κλυταιμήστρα</speaker>
<l>παιδὸς νέας ὣς κάρτʼ ἐμωμήσω φρένας.</l>
</sp>
<sp>
<speaker>Χορός</speaker>
<l>ποίου χρόνου δὲ καὶ πεπόρθηται πόλις;</l>
</sp>
<sp>
<speaker>Κλυταιμήστρα</speaker>
<l>τῆς νῦν τεκούσης φῶς τόδʼ εὐφρόνης λέγω.</l>
</sp>
<sp>
<speaker>Χορός</speaker>
<l n="280">καὶ τίς τόδʼ ἐξίκοιτʼ ἂν ἀγγέλων τάχος;</l>
</sp>
<milestone ed="p" n="281" unit="card"/>
<sp>
<speaker>Κλυταιμήστρα</speaker>
<l>Ἥφαιστος Ἴδης λαμπρὸν ἐκπέμπων σέλας.</l>
<l>φρυκτὸς δὲ φρυκτὸν δεῦρʼ ἀπʼ ἀγγάρου πυρὸς</l>
<l>ἔπεμπεν· Ἴδη μὲν πρὸς Ἑρμαῖον λέπας</l>
<l>Λήμνου· μέγαν δὲ πανὸν ἐκ νήσου τρίτον</l>
<l n="285">Ἀθῷον αἶπος Ζηνὸς ἐξεδέξατο,</l>
<l>ὑπερτελής τε, πόντον ὥστε νωτίσαι,</l>
<l>ἰσχὺς πορευτοῦ λαμπάδος πρὸς ἡδονὴν</l>
<l>
<gap desc="*"/>
</l>
<l n="288">†πεύκη τὸ χρυσοφεγγές, ὥς τις ἥλιος,</l>
<l>σέλας παραγγείλασα Μακίστου σκοπαῖς·</l>
<l n="290">ὁ δʼ οὔτι μέλλων οὐδʼ ἀφρασμόνως ὕπνῳ</l>
<l>νικώμενος παρῆκεν ἀγγέλου μέρος·</l>
<l>ἑκὰς δὲ φρυκτοῦ φῶς ἐπʼ Εὐρίπου ῥοὰς</l>
<l>Μεσσαπίου φύλαξι σημαίνει μολόν.</l>
<l>οἱ δʼ ἀντέλαμψαν καὶ παρήγγειλαν πρόσω</l>
<l n="295">γραίας ἐρείκης θωμὸν ἅψαντες πυρί.</l>
<l>σθένουσα λαμπὰς δʼ οὐδέπω μαυρουμένη,</l>
<l>ὑπερθοροῦσα πεδίον Ἀσωποῦ, δίκην</l>
<l>φαιδρᾶς σελήνης, πρὸς Κιθαιρῶνος λέπας</l>
<l>ἤγειρεν ἄλλην ἐκδοχὴν πομποῦ πυρός.</l>
<l n="300">φάος δὲ τηλέπομπον οὐκ ἠναίνετο</l>
<l>φρουρὰ πλέον καίουσα τῶν εἰρημένων·</l>
<l>λίμνην δʼ ὑπὲρ Γοργῶπιν ἔσκηψεν φάος·</l>
<l>ὄρος τʼ ἐπʼ Αἰγίπλαγκτον ἐξικνούμενον</l>
<l>ὤτρυνε θεσμὸν μὴ χρονίζεσθαι πυρός.</l>
<l n="305">πέμπουσι δʼ ἀνδαίοντες ἀφθόνῳ μένει</l>
<l>φλογὸς μέγαν πώγωνα, καὶ Σαρωνικοῦ</l>
<l>πορθμοῦ κάτοπτον πρῶνʼ ὑπερβάλλειν πρόσω</l>
<l>φλέγουσαν· ἔστʼ ἔσκηψεν εὖτʼ ἀφίκετο</l>
<l>Ἀραχναῖον αἶπος, ἀστυγείτονας σκοπάς·</l>
<l n="310">κἄπειτʼ  Ἀτρειδῶν ἐς τόδε σκήπτει στέγος</l>
<l>φάος τόδʼ οὐκ ἄπαππον Ἰδαίου πυρός.</l>
<l>τοιοίδε τοί μοι λαμπαδηφόρων νόμοι,</l>
<l>ἄλλος παρʼ ἄλλου διαδοχαῖς πληρούμενοι·</l>
<l>νικᾷ δʼ ὁ πρῶτος καὶ τελευταῖος δραμών.</l>
<l n="315">τέκμαρ τοιοῦτον σύμβολόν τέ σοι λέγω</l>
<l>ἀνδρὸς παραγγείλαντος ἐκ Τροίας ἐμοί.</l>
</sp>
<sp>
<speaker>Χορός</speaker>
<l>θεοῖς μὲν αὖθις, ὦ γύναι, προσεύξομαι.</l>
<l>λόγους δʼ ἀκοῦσαι τούσδε κἀποθαυμάσαι</l>
<l>διηνεκῶς θέλοιμʼ ἂν ὡς λέγοις πάλιν.</l>
<milestone ed="p" n="320" unit="card"/>
</sp>
<sp>
<speaker>Κλυταιμήστρα</speaker>
<l n="320">Τροίαν  Ἀχαιοὶ τῇδʼ ἔχουσʼ ἐν ἡμέρᾳ.</l>
<l>οἶμαι βοὴν ἄμεικτον ἐν πόλει πρέπειν.</l>
<l>ὄξος τʼ ἄλειφά τʼ ἐγχέας ταὐτῷ κύτει</l>
<l>διχοστατοῦντʼ ἄν, οὐ φίλω, προσεννέποις.</l>
<l>καὶ τῶν ἁλόντων καὶ κρατησάντων δίχα</l>
<l n="325">φθογγὰς ἀκούειν ἔστι συμφορᾶς διπλῆς.</l>
<l>οἱ μὲν γὰρ ἀμφὶ σώμασιν πεπτωκότες</l>
<l>ἀνδρῶν κασιγνήτων τε καὶ φυταλμίων</l>
<l>παῖδες γερόντων οὐκέτʼ ἐξ ἐλευθέρου</l>
<l>δέρης ἀποιμώζουσι φιλτάτων μόρον·</l>
<l n="330">τοὺς δʼ αὖτε νυκτίπλαγκτος ἐκ μάχης πόνος</l>
<l>νήστεις πρὸς ἀρίστοισιν ὧν ἔχει πόλις</l>
<l>τάσσει, πρὸς οὐδὲν ἐν μέρει τεκμήριον,</l>
<l>ἀλλʼ ὡς ἕκαστος ἔσπασεν τύχης πάλον.</l>
<l>ἐν <add>δʼ</add> αἰχμαλώτοις Τρωικοῖς οἰκήμασιν</l>
<l n="335">ναίουσιν ἤδη, τῶν ὑπαιθρίων πάγων</l>
<l>δρόσων τʼ ἀπαλλαγέντες, ὡς δʼ εὐδαίμονες</l>
<l>ἀφύλακτον εὑδήσουσι πᾶσαν εὐφρόνην.</l>
<l>
<milestone ed="P" unit="para"/>εἰ δʼ εὖ σέβουσι τοὺς πολισσούχους θεοὺς</l>
<l>τοὺς τῆς ἁλούσης γῆς θεῶν θʼ ἱδρύματα,</l>
<l n="340">οὔ τἂν ἑλόντες αὖθις ἀνθαλοῖεν ἄν.</l>
<l>ἔρως δὲ μή τις πρότερον ἐμπίπτῃ στρατῷ</l>
<l>πορθεῖν ἃ μὴ χρή, κέρδεσιν νικωμένους.</l>
<l>δεῖ γὰρ πρὸς οἴκους νοστίμου σωτηρίας</l>
<l>κάμψαι διαύλου θάτερον κῶλον πάλιν·</l>
<l n="345">θεοῖς δʼ ἀναμπλάκητος εἰ μόλοι στρατός,</l>
<l>ἐγρηγορὸς τὸ πῆμα τῶν ὀλωλότων</l>
<l>γένοιτʼ ἄν, εἰ πρόσπαια μὴ τύχοι κακά.</l>
<l>τοιαῦτά τοι γυναικὸς ἐξ ἐμοῦ κλύεις·</l>
<l>τὸ δʼ εὖ κρατοίη μὴ διχορρόπως ἰδεῖν.</l>
<l n="350">πολλῶν γὰρ ἐσθλῶν τήνδʼ ὄνησιν εἱλόμην.</l>
</sp>
<sp>
<speaker>Χορός</speaker>
<l>γύναι, κατʼ ἄνδρα σώφρονʼ εὐφρόνως λέγεις.</l>
<l>ἐγὼ δʼ ἀκούσας πιστά σου τεκμήρια</l>
<l>θεοὺς προσειπεῖν εὖ παρασκευάζομαι.</l>
<l>χάρις γὰρ οὐκ ἄτιμος εἴργασται πόνων.</l>
<milestone ed="p" n="355" unit="card"/>
</sp>
<div2 type="anapests">
<sp>
<speaker>Χορός</speaker>
<l n="355">ὦ  Ζεῦ βασιλεῦ καὶ νὺξ φιλία</l>
<l>μεγάλων κόσμων κτεάτειρα,</l>
<l>ἥτʼ ἐπὶ Τροίας πύργοις ἔβαλες</l>
<l>στεγανὸν δίκτυον, ὡς μήτε μέγαν</l>
<l>μήτʼ οὖν νεαρῶν τινʼ ὑπερτελέσαι</l>
<l n="360">μέγα δουλείας</l>
<l>γάγγαμον, ἄτης παναλώτου.</l>
<l>Δία τοι ξένιον μέγαν αἰδοῦμαι</l>
<l>τὸν τάδε πράξαντʼ ἐπʼ Ἀλεξάνδρῳ</l>
<l>τείνοντα πάλαι τόξον, ὅπως ἂν</l>
<l n="365">μήτε πρὸ καιροῦ μήθʼ ὑπὲρ ἄστρων</l>
<l>
<milestone ed="P" unit="para"/>βέλος ἠλίθιον σκήψειεν.</l>
<milestone ed="p" n="367" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp n="*xoro/s">
<speaker>Χορός</speaker>
<l>Διὸς πλαγὰν ἔχουσιν εἰπεῖν,</l>
<l>πάρεστιν τοῦτό γʼ ἐξιχνεῦσαι.</l>
<l>
<del>ὡς</del> ἔπραξεν ὡς ἔκρανεν. οὐκ ἔφα τις</l>
<l n="370">θεοὺς βροτῶν ἀξιοῦσθαι μέλειν</l>
<l>ὅσοις ἀθίκτων χάρις</l>
<l>πατοῖθʼ· ὁ δʼ οὐκ εὐσεβής.</l>
<l>πέφανται δʼ ἐκτίνουσʼ</l>
<l n="375">ἀτολμήτων ἀρὴ</l>
<l>πνεόντων μεῖζον ἢ δικαίως,</l>
<l>φλεόντων δωμάτων ὑπέρφευ</l>
<l>ὑπὲρ τὸ βέλτιστον.  ἔστω δʼ ἀπή-</l>
<l>μαντον, ὥστʼ ἀπαρκεῖν</l>
<l n="380">εὖ πραπίδων λαχόντα.</l>
<l>οὐ γὰρ ἔστιν ἔπαλξις</l>
<l>πλούτου πρὸς κόρον ἀνδρὶ</l>
<l>λακτίσαντι μέγαν Δίκας</l>
<l>βωμὸν εἰς ἀφάνειαν.</l>
</sp>
</div2>
<div2 type="antistrophe" n="1">
<milestone ed="p" n="385" unit="card"/>
<sp n="*xoro/s">
<speaker>Χορός</speaker>
<l n="385">βιᾶται δʼ ἁ τάλαινα πειθώ,</l>
<l>προβούλου παῖς ἄφερτος ἄτας.</l>
<l>ἄκος δὲ πᾶν μάταιον.  οὐκ ἐκρύφθη,</l>
<l>πρέπει δέ, φῶς αἰνολαμπές, σίνος·</l>
<l n="390">κακοῦ δὲ χαλκοῦ τρόπον</l>
<l>τρίβῳ τε καὶ προσβολαῖς</l>
<l>μελαμπαγὴς πέλει</l>
<l>δικαιωθείς, ἐπεὶ</l>
<l>διώκει παῖς ποτανὸν ὄρνιν,</l>
<l n="395">πόλει πρόστριμμʼ ἄφερτον ἐνθείς.</l>
<l>λιτᾶν δʼ ἀκούει μὲν οὔτις θεῶν·</l>
<l>τὸν δʼ ἐπίστροφον τῶν</l>
<l>φῶτʼ ἄδικον καθαιρεῖ.</l>
<l>οἷος καὶ Πάρις ἐλθὼν</l>
<l n="400">ἐς δόμον τὸν Ἀτρειδᾶν</l>
<l>ᾔσχυνε ξενίαν τράπε-</l>
<l>ζαν κλοπαῖσι γυναικός.</l>
</sp>
</div2>
<div2 type="strophe" n="2">
<milestone ed="p" n="403" unit="card"/>
<sp n="*xoro/s">
<speaker>Χορός</speaker>
<l>λιποῦσα δʼ ἀστοῖσιν ἀσπίστοράς</l>
<l>τε καὶ κλόνους λογχίμους</l>
<l n="405">ναυβάτας <add>θʼ</add> ὁπλισμούς,</l>
<l>ἄγουσά τʼ ἀντίφερνον Ἰλίῳ φθορὰν</l>
<l>βέβακεν ῥίμφα διὰ</l>
<l>πυλᾶν ἄτλητα τλᾶσα· πολλὰ δʼ ἔστενον</l>
<l>τόδʼ ἐννέποντες δόμων προφῆται·</l>
<l n="410">‘ἰὼ ἰὼ δῶμα δῶμα καὶ πρόμοι,</l>
<l>ἰὼ λέχος καὶ στίβοι φιλάνορες.</l>
<l>πάρεστι σιγὰς ἀτίμους ἀλοιδόρους</l>
<l>ἄλγιστʼ ἀφημένων ἰδεῖν.</l>
<l>πόθῳ δʼ ὑπερποντίας</l>
<l n="415">φάσμα δόξει δόμων ἀνάσσειν.</l>
<l>εὐμόρφων δὲ κολοσσῶν</l>
<l>ἔχθεται χάρις ἀνδρί·</l>
<l>ὀμμάτων δʼ ἐν ἀχηνίαις</l>
<l>ἔρρει πᾶσʼ Ἀφροδίτα.’</l>
</sp>
</div2>
<div2 type="antistrophe" n="2">
<milestone ed="p" n="420" unit="card"/>
<sp n="*xoro/s">
<speaker>Χορός</speaker>
<l n="420">‘ὀνειρόφαντοι δὲ πενθήμονες</l>
<l>πάρεισι δόξαι φέρου-</l>
<l>σαι χάριν ματαίαν.</l>
<l>μάταν γάρ, εὖτʼ ἂν ἐσθλά τις δοκῶν ὁρᾷ,</l>
<l>παραλλάξασα διὰ</l>
<l n="425">χερῶν βέβακεν ὄψις οὐ μεθύστερον</l>
<l>πτεροῖς ὀπαδοῦσʼ ὕπνου κελεύθοις.’</l>
<l>τὰ μὲν κατʼ οἴκους ἐφʼ ἑστίας ἄχη</l>
<l>τάδʼ ἐστὶ καὶ τῶνδʼ ὑπερβατώτερα.</l>
<l>τὸ πᾶν δʼ ἀφʼ Ἕλλανος αἴας συνορμένοις</l>
<l n="430">πένθειʼ ἀτλησικάρδιος</l>
<l>δόμων ἑκάστου πρέπει.</l>
<l>πολλὰ γοῦν θιγγάνει πρὸς ἧπαρ·</l>
<l>οὓς μὲν γάρ <add>τις</add> ἔπεμψεν</l>
<l>οἶδεν, ἀντὶ δὲ φωτῶν</l>
<l n="435">τεύχη καὶ σποδὸς εἰς ἑκά-</l>
<l>στου δόμους ἀφικνεῖται.</l>
</sp>
</div2>
<div2 type="strophe" n="3">
<milestone ed="p" n="437" unit="card"/>
<sp n="*xoro/s">
<speaker>Χορός</speaker>
<l>ὁ χρυσαμοιβὸς δʼ Ἄρης σωμάτων</l>
<l>καὶ ταλαντοῦχος ἐν μάχῃ δορὸς</l>
<l n="440">πυρωθὲν ἐξ Ἰλίου</l>
<l>φίλοισι πέμπει βαρὺ</l>
<l>ψῆγμα δυσδάκρυτον ἀν-</l>
<l>τήνορος σποδοῦ γεμί-</l>
<l>ζων λέβητας εὐθέτους.</l>
<l n="445">στένουσι δʼ εὖ λέγοντες ἄν-</l>
<l>δρα τὸν μὲν ὡς μάχης ἴδρις,</l>
<l>τὸν δʼ ἐν φοναῖς καλῶς πεσόντʼ—</l>
<l>ἀλλοτρίας διαὶ γυναι-</l>
<l>κός· τάδε σῖγά τις βαΰ-</l>
<l n="450">ζει, φθονερὸν δʼ ὑπʼ ἄλγος ἕρ-</l>
<l>πει προδίκοις Ἀτρείδαις.</l>
<l>οἱ δʼ αὐτοῦ περὶ τεῖχος</l>
<l>θήκας Ἰλιάδος γᾶς</l>
<l>εὔμορφοι κατέχουσιν·  ἐχ-</l>
<l n="455">θρὰ δʼ ἔχοντας ἔκρυψεν.</l>
</sp>
</div2>
<div2 type="antistrophe" n="3">
<milestone ed="p" n="456" unit="card"/>
<sp n="*xoro/s">
<speaker>Χορός</speaker>
<l>βαρεῖα δʼ ἀστῶν φάτις ξὺν κότῳ·</l>
<l>δημοκράντου δʼ ἀρᾶς τίνει χρέος.</l>
<l>μένει δʼ ἀκοῦσαί τί μου</l>
<l n="460">μέριμνα νυκτηρεφές.</l>
<l>τῶν πολυκτόνων γὰρ οὐκ</l>
<l>ἄσκοποι θεοί. κελαι-</l>
<l>ναὶ δʼ Ἐρινύες χρόνῳ</l>
<l>τυχηρὸν ὄντʼ ἄνευ δίκας</l>
<l n="465">παλιντυχεῖ τριβᾷ βίου</l>
<l>τιθεῖσʼ ἀμαυρόν, ἐν δʼ ἀί-</l>
<l>στοις τελέθοντος οὔτις ἀλ-</l>
<l>κά· τὸ δʼ ὑπερκόπως κλύειν</l>
<l>εὖ βαρύ· βάλλεται γὰρ ὄσ-</l>
<l n="470">σοις Διόθεν κάρανα.</l>
<l>κρίνω δʼ ἄφθονον ὄλβον·</l>
<l>μήτʼ εἴην πτολιπόρθης</l>
<l>μήτʼ οὖν αὐτὸς ἁλοὺς ὑπʼ ἄλ-</l>
<l>λων βίον κατίδοιμι.</l>
</sp>
</div2>
<div2 type="epode">
<milestone ed="p" n="475" unit="card"/>
<sp n="*xoro/s">
<speaker>Χορός</speaker>
<l n="475">πυρὸς δʼ ὑπʼ εὐαγγέλου</l>
<l>πόλιν διήκει θοὰ</l>
<l>βάξις· εἰ δʼ ἐτήτυμος,</l>
<l>τίς οἶδεν, ἤ τι θεῖόν ἐστί πῃ ψύθος.—</l>
<l>τίς ὧδε παιδνὸς ἢ φρενῶν κεκομμένος,</l>
<l n="480">φλογὸς παραγγέλμασιν</l>
<l>νέοις πυρωθέντα καρδίαν ἔπειτʼ</l>
<l>ἀλλαγᾷ λόγου καμεῖν;—</l>
<l>
<del>ἐν</del> γυναικὸς αἰχμᾷ πρέπει</l>
<l>πρὸ τοῦ φανέντος χάριν ξυναινέσαι.—</l>
<l n="485">πιθανὸς ἄγαν ὁ θῆλυς ὅρος ἐπινέμεται</l>
<l>ταχύπορος· ἀλλὰ ταχύμορον</l>
<l>γυναικογήρυτον ὄλλυται κλέος.—</l>
</sp>
</div2>
</div1>
<milestone ed="p" n="488" unit="card"/>
<div1 type="episode">
<sp n="*xoro/s">
<speaker>Χορός</speaker>
<l>τάχʼ εἰσόμεσθα λαμπάδων φαεσφόρων</l>
<l n="490">φρυκτωριῶν τε καὶ πυρὸς παραλλαγάς,</l>
<l>εἴτʼ οὖν ἀληθεῖς εἶτʼ ὀνειράτων δίκην</l>
<l>τερπνὸν τόδʼ ἐλθὸν φῶς ἐφήλωσεν φρένας.</l>
<l>κήρυκʼ ἀπʼ ἀκτῆς τόνδʼ ὁρῶ κατάσκιον</l>
<l>κλάδοις ἐλαίας· μαρτυρεῖ δέ μοι κάσις</l>
<l n="495">πηλοῦ ξύνουρος διψία κόνις τάδε,</l>
<l>ὡς οὔτʼ ἄναυδος οὔτε σοι δαίων φλόγα</l>
<l>ὕλης ὀρείας σημανεῖ καπνῷ πυρός,</l>
<l>ἀλλʼ ἢ τὸ χαίρειν μᾶλλον ἐκβάξει λέγων—</l>
<l>τὸν ἀντίον δὲ τοῖσδʼ ἀποστέργω λόγον·</l>
<l n="500">εὖ γὰρ πρὸς εὖ φανεῖσι προσθήκη πέλοι.—</l>
<l>ὅστις τάδʼ ἄλλως τῇδʼ ἐπεύχεται πόλει,</l>
<l>αὐτὸς φρενῶν καρποῖτο τὴν ἁμαρτίαν.</l>
</sp>
<sp>
<speaker>Κῆρυξ</speaker>
<l>ἰὼ πατρῷον οὖδας Ἀργείας χθονός,</l>
<l>δεκάτου σε φέγγει τῷδʼ ἀφικόμην ἔτους,</l>
<l n="505">πολλῶν ῥαγεισῶν ἐλπίδων μιᾶς τυχών.</l>
<l>οὐ γάρ ποτʼ ηὔχουν τῇδʼ ἐν Ἀργείᾳ χθονὶ</l>
<l>θανὼν μεθέξειν φιλτάτου τάφου μέρος.</l>
<l>νῦν χαῖρε μὲν χθών, χαῖρε δʼ ἡλίου φάος,</l>
<l>ὕπατός τε χώρας Ζεύς, ὁ Πύθιός τʼ ἄναξ,</l>
<l n="510">τόξοις ἰάπτων μηκέτʼ εἰς ἡμᾶς βέλη·</l>
<l>ἅλις παρὰ Σκάμανδρον ἦσθʼ ἀνάρσιος·</l>
<l>νῦν δʼ αὖτε σωτὴρ ἴσθι καὶ παιώνιος,</l>
<l>ἄναξ Ἄπολλον.  τούς τʼ ἀγωνίους θεοὺς</l>
<l>πάντας προσαυδῶ, τόν τʼ ἐμὸν τιμάορον</l>
<l n="515">Ἑρμῆν, φίλον κήρυκα, κηρύκων σέβας,</l>
<l>ἥρως τε τοὺς πέμψαντας, εὐμενεῖς πάλιν</l>
<l>στρατὸν δέχεσθαι τὸν λελειμμένον δορός.</l>
<l>ἰὼ μέλαθρα βασιλέων, φίλαι στέγαι,</l>
<l>σεμνοί τε θᾶκοι, δαίμονές τʼ ἀντήλιοι,</l>
<l n="520">εἴ που πάλαι, φαιδροῖσι τοισίδʼ ὄμμασι</l>
<l>δέξασθε κόσμῳ βασιλέα πολλῷ  χρόνῳ.</l>
<l>ἥκει γὰρ ὑμῖν φῶς ἐν εὐφρόνῃ φέρων</l>
<l>καὶ τοῖσδʼ ἅπασι κοινὸν Ἀγαμέμνων ἄναξ.</l>
<l>ἀλλʼ εὖ νιν ἀσπάσασθε, καὶ γὰρ οὖν πρέπει</l>
<l n="525">Τροίαν κατασκάψαντα τοῦ δικηφόρου</l>
<l>Διὸς μακέλλῃ, τῇ κατείργασται πέδον.</l>
<l>βωμοὶ δʼ ἄιστοι καὶ θεῶν ἱδρύματα,</l>
<l>καὶ σπέρμα πάσης ἐξαπόλλυται χθονός.</l>
<l>τοιόνδε Τροίᾳ περιβαλὼν ζευκτήριον</l>
<l n="530">ἄναξ Ἀτρείδης πρέσβυς εὐδαίμων ἀνὴρ</l>
<l>ἥκει, τίεσθαι δʼ ἀξιώτατος βροτῶν</l>
<l>τῶν νῦν· Πάρις γὰρ οὔτε συντελὴς πόλις</l>
<l>ἐξεύχεται τὸ δρᾶμα τοῦ πάθους πλέον.</l>
<l>ὀφλὼν γὰρ ἁρπαγῆς τε καὶ κλοπῆς δίκην</l>
<l n="535">τοῦ ῥυσίου θʼ ἥμαρτε καὶ πανώλεθρον</l>
<l>αὐτόχθονον πατρῷον ἔθρισεν δόμον.</l>
<l>διπλᾶ δʼ ἔτεισαν Πριαμίδαι θἀμάρτια.</l>
</sp>
<milestone ed="p" n="538" unit="card"/>
<sp>
<speaker>Χορός</speaker>
<l>κῆρυξ Ἀχαιῶν χαῖρε τῶν ἀπὸ στρατοῦ.</l>
</sp>
<sp>
<speaker>Κῆρυξ</speaker>
<l>χαίρω <add>γε</add>· τεθνάναι δʼ οὐκέτʼ ἀντερῶ θεοῖς.</l>
</sp>
<sp>
<speaker>Χορός</speaker>
<l n="540">ἔρως πατρῴας τῆσδε γῆς σʼ ἐγύμνασεν;</l>
</sp>
<sp>
<speaker>Κῆρυξ</speaker>
<l>ὥστʼ ἐνδακρύειν γʼ ὄμμασιν χαρᾶς ὕπο.</l>
</sp>
<sp>
<speaker>Χορός</speaker>
<l>τερπνῆς ἄρʼ ἦτε τῆσδʼ ἐπήβολοι νόσου.</l>
</sp>
<sp>
<speaker>Κῆρυξ</speaker>
<l>πῶς δή; διδαχθεὶς τοῦδε δεσπόσω λόγου.</l>
</sp>
<sp>
<speaker>Χορός</speaker>
<l>τῶν ἀντερώντων ἱμέρῳ πεπληγμένοι.</l>
</sp>
<sp>
<speaker>Κῆρυξ</speaker>
<l n="545">ποθεῖν ποθοῦντα τήνδε γῆν στρατὸν λέγεις;</l>
</sp>
<sp>
<speaker>Χορός</speaker>
<l>ὡς πόλλʼ ἀμαυρᾶς ἐκ φρενός <add>μʼ</add> ἀναστένειν</l>
</sp>
<sp>
<speaker>Κῆρυξ</speaker>
<l>πόθεν τὸ δύσφρον τοῦτʼ ἐπῆν θυμῷ στύγος;</l>
</sp>
<sp>
<speaker>Χορός</speaker>
<l>πάλαι τὸ σιγᾶν φάρμακον βλάβης ἔχω.</l>
</sp>
<sp>
<speaker>Κῆρυξ</speaker>
<l>καὶ πῶς; ἀπόντων κοιράνων ἔτρεις τινάς;</l>
</sp>
<sp>
<speaker>Χορός</speaker>
<l n="550">ὡς νῦν, τὸ σὸν δή, καὶ θανεῖν πολλὴ χάρις.</l>
</sp>
<sp>
<speaker>Κῆρυξ</speaker>
<l>εὖ γὰρ πέπρακται.  ταῦτα δʼ ἐν πολλῷ χρόνῳ</l>
<l>τὰ μέν τις ἂν λέξειεν εὐπετῶς ἔχειν,</l>
<l>τὰ δʼ αὖτε κἀπίμομφα.  τίς δὲ πλὴν θεῶν</l>
<l>ἅπαντʼ ἀπήμων τὸν διʼ αἰῶνος χρόνον;</l>
<l n="555">μόχθους γὰρ εἰ λέγοιμι καὶ δυσαυλίας,</l>
<l>σπαρνὰς παρήξεις καὶ κακοστρώτους, τί δʼ οὐ</l>
<l>στένοντες, †οὐ λαχόντεσ† ἤματος μέρος;</l>
<l>τὰ δʼ αὖτε χέρσῳ καὶ προσῆν πλέον στύγος·</l>
<l>εὐναὶ γὰρ ἦσαν δηΐων πρὸς τείχεσιν·</l>
<l n="560">ἐξ οὐρανοῦ δὲ κἀπὸ γῆς λειμώνιαι</l>
<l>δρόσοι κατεψάκαζον, ἔμπεδον σίνος</l>
<l>ἐσθημάτων, τιθέντες ἔνθηρον τρίχα.</l>
<l>χειμῶνα δʼ εἰ λέγοι τις οἰωνοκτόνον,</l>
<l>οἷον παρεῖχʼ ἄφερτον Ἰδαία χιών,</l>
<l n="565">ἢ θάλπος, εὖτε πόντος ἐν μεσημβριναῖς</l>
<l>κοίταις ἀκύμων νηνέμοις εὕδοι πεσών</l>
<l>τί ταῦτα πενθεῖν δεῖ; παροίχεται πόνος·</l>
<l>παροίχεται δέ, τοῖσι μὲν τεθνηκόσιν</l>
<l>τὸ μήποτʼ αὖθις μηδʼ ἀναστῆναι μέλειν.</l>
<l n="570">τί τοὺς ἀναλωθέντας ἐν ψήφῳ λέγειν,</l>
<l>τὸν ζῶντα δʼ ἀλγεῖν χρὴ τύχης παλιγκότου;</l>
<l>καὶ πολλὰ χαίρειν ξυμφορὰς καταξιῶ.</l>
<l>ἡμῖν δὲ τοῖς λοιποῖσιν Ἀργείων στρατοῦ</l>
<l>νικᾷ τὸ κέρδος, πῆμα δʼ οὐκ ἀντιρρέπει·</l>
<l n="575">ὡς κομπάσαι τῷδʼ εἰκὸς ἡλίου φάει</l>
<l>ὑπὲρ θαλάσσης καὶ χθονὸς ποτωμένοις·</l>
<l>‘Τροίαν ἑλόντες δή ποτʼ Ἀργείων στόλος</l>
<l>θεοῖς λάφυρα ταῦτα τοῖς καθʼ Ἑλλάδα</l>
<l>δόμοις ἐπασσάλευσαν ἀρχαῖον γάνος.’</l>
<l n="580">τοιαῦτα χρὴ κλύοντας εὐλογεῖν πόλιν</l>
<l>καὶ τοὺς στρατηγούς· καὶ χάρις τιμήσεται</l>
<l>Διὸς τόδʼ ἐκπράξασα.πάντʼ ἔχεις λόγον.</l>
</sp>
<milestone ed="p" n="583" unit="card"/>
<sp>
<speaker>Χορός</speaker>
<l>νικώμενος λόγοισιν οὐκ ἀναίνομαι·</l>
<l>ἀεὶ γὰρ ἥβη τοῖς γέρουσιν εὖ μαθεῖν.</l>
<l n="585">δόμοις δὲ ταῦτα καὶ Κλυταιμήστρᾳ μέλειν</l>
<l>εἰκὸς μάλιστα, σὺν δὲ πλουτίζειν ἐμέ.</l>
</sp>
<sp>
<speaker>Κλυταιμήστρα</speaker>
<l>ἀνωλόλυξα μὲν πάλαι χαρᾶς ὕπο,</l>
<l>ὅτʼ ἦλθʼ ὁ πρῶτος νύχιος ἄγγελος πυρός,</l>
<l>φράζων ἅλωσιν Ἰλίου τʼ ἀνάστασιν.</l>
<l n="590">καί τίς μʼ ἐνίπτων εἶπε, ‘φρυκτωρῶν δία</l>
<l>πεισθεῖσα Τροίαν νῦν πεπορθῆσθαι δοκεῖς;</l>
<l>ἦ κάρτα πρὸς γυναικὸς αἴρεσθαι κέαρ.’</l>
<l>λόγοις τοιούτοις πλαγκτὸς οὖσʼ ἐφαινόμην.</l>
<l>ὅμως δʼ ἔθυον, καὶ γυναικείῳ νόμῳ</l>
<l n="595">ὀλολυγμὸν ἄλλος ἄλλοθεν κατὰ πτόλιν</l>
<l>ἔλασκον εὐφημοῦντες ἐν θεῶν ἕδραις</l>
<l>θυηφάγον κοιμῶντες εὐώδη φλόγα.</l>
<l>
<milestone ed="P" unit="para"/>καὶ νῦν τὰ μάσσω μὲν τί δεῖ σέ μοι λέγειν;</l>
<l>ἄνακτος αὐτοῦ πάντα πεύσομαι λόγον.</l>
<l n="600">ὅπως δʼ ἄριστα τὸν ἐμὸν αἰδοῖον πόσιν</l>
<l>σπεύσω πάλιν μολόντα δέξασθαι·—τί γὰρ</l>
<l>γυναικὶ τούτου φέγγος ἥδιον δρακεῖν,</l>
<l>ἀπὸ στρατείας ἀνδρὶ σώσαντος θεοῦ</l>
<l>πύλας ἀνοῖξαι;—ταῦτʼ ἀπάγγειλον πόσει·</l>
<l n="605">ἥκειν ὅπως τάχιστʼ ἐράσμιον πόλει·</l>
<l>γυναῖκα πιστὴν δʼ ἐν δόμοις εὕροι μολὼν</l>
<l>οἵαν περ οὖν ἔλειπε, δωμάτων κύνα</l>
<l>ἐσθλὴν ἐκείνῳ, πολεμίαν τοῖς δύσφροσιν,</l>
<l>καὶ τἄλλʼ ὁμοίαν πάντα, σημαντήριον</l>
<l n="610">οὐδὲν διαφθείρασαν ἐν μήκει χρόνου.</l>
<l>οὐδʼ οἶδα τέρψιν οὐδʼ ἐπίψογον φάτιν</l>
<l>ἄλλου πρὸς ἀνδρὸς μᾶλλον ἢ χαλκοῦ βαφάς.</l>
<milestone ed="p" n="613" unit="card"/>
</sp>
<sp>
<speaker>Κῆρυξ</speaker>
<l>τοιόσδʼ ὁ κόμπος τῆς ἀληθείας γέμων</l>
<l>οὐκ αἰσχρὸς ὡς γυναικὶ γενναίᾳ λακεῖν.</l>
</sp>
<sp>
<speaker>Χορός</speaker>
<l n="615">αὕτη μὲν οὕτως εἶπε μανθάνοντί σοι</l>
<l>τοροῖσιν ἑρμηνεῦσιν εὐπρεπῶς λόγον.</l>
<l>σὺ δʼ εἰπέ, κῆρυξ, Μενέλεων δὲ πεύθομαι.</l>
<l>εἰ νόστιμός τε καὶ σεσωσμένος πάλιν</l>
<l>ἥκει σὺν ὑμῖν, τῆσδε γῆς φίλον κράτος.</l>
</sp>
<sp>
<speaker>Κῆρυξ</speaker>
<l n="620">οὐκ ἔσθʼ ὅπως λέξαιμι τὰ ψευδῆ καλὰ</l>
<l>ἐς τὸν πολὺν φίλοισι καρποῦσθαι χρόνον.</l>
</sp>
<sp>
<speaker>Χορός</speaker>
<l>πῶς δῆτʼ ἂν εἰπὼν κεδνὰ τἀληθῆ τύχοις;</l>
<l>σχισθέντα δʼ οὐκ εὔκρυπτα γίγνεται τάδε.</l>
</sp>
<sp>
<speaker>Κῆρυξ</speaker>
<l>ἁνὴρ ἄφαντος ἐξ Ἀχαιικοῦ στρατοῦ,</l>
<l n="625">αὐτός τε καὶ τὸ πλοῖον.  οὐ ψευδῆ λέγω.</l>
</sp>
<sp>
<speaker>Χορός</speaker>
<l>πότερον ἀναχθεὶς ἐμφανῶς ἐξ Ἰλίου,</l>
<l>ἢ χεῖμα, κοινὸν ἄχθος, ἥρπασε στρατοῦ;</l>
</sp>
<sp>
<speaker>Κῆρυξ</speaker>
<l>ἔκυρσας ὥστε τοξότης ἄκρος σκοποῦ·</l>
<l>μακρὸν δὲ πῆμα συντόμως ἐφημίσω.</l>
</sp>
<sp>
<speaker>Χορός</speaker>
<l n="630">πότερα γὰρ αὐτοῦ ζῶντος ἢ τεθνηκότος</l>
<l>φάτις πρὸς ἄλλων ναυτίλων ἐκλῄζετο;</l>
</sp>
<sp>
<speaker>Κῆρυξ</speaker>
<l>οὐκ οἶδεν οὐδεὶς ὥστʼ ἀπαγγεῖλαι τορῶς,</l>
<l>πλὴν τοῦ τρέφοντος Ἡλίου χθονὸς φύσιν.</l>
</sp>
<sp>
<speaker>Χορός</speaker>
<l>πῶς γὰρ λέγεις χειμῶνα ναυτικῷ στρατῷ</l>
<l n="635">ἐλθεῖν τελευτῆσαί τε δαιμόνων κότῳ;</l>
<milestone ed="p" n="636" unit="card"/>
</sp>
<sp>
<speaker>Κῆρυξ</speaker>
<l>εὔφημον ἦμαρ οὐ πρέπει κακαγγέλῳ</l>
<l>γλώσσῃ μιαίνειν· χωρὶς ἡ τιμὴ θεῶν.</l>
<l>ὅταν δʼ ἀπευκτὰ πήματʼ ἄγγελος πόλει</l>
<l>στυγνῷ προσώπῳ πτωσίμου στρατοῦ φέρῃ,</l>
<l n="640">πόλει μὲν ἕλκος ἓν τὸ δήμιον τυχεῖν,</l>
<l>πολλοὺς δὲ πολλῶν ἐξαγισθέντας δόμων</l>
<l>ἄνδρας διπλῇ μάστιγι, τὴν Ἄρης φιλεῖ,</l>
<l>δίλογχον ἄτην, φοινίαν ξυνωρίδα·</l>
<l>τοιῶνδε μέντοι πημάτων σεσαγμένον</l>
<l n="645">πρέπει λέγειν παιᾶνα τόνδʼ Ἐρινύων.</l>
<l>σωτηρίων δὲ πραγμάτων εὐάγγελον</l>
<l>ἥκοντα πρὸς χαίρουσαν εὐεστοῖ πόλιν,</l>
<l>πῶς κεδνὰ τοῖς κακοῖσι συμμείξω, λέγων</l>
<l>χειμῶνʼ Ἀχαιοῖς οὐκ ἀμήνιτον θεῶν;</l>
<l n="650">ξυνώμοσαν γάρ, ὄντες ἔχθιστοι τὸ πρίν,</l>
<l>πῦρ καὶ θάλασσα, καὶ τὰ πίστʼ ἐδειξάτην</l>
<l>φθείροντε τὸν δύστηνον Ἀργείων στρατόν.</l>
<l>ἐν νυκτὶ δυσκύμαντα δʼ ὠρώρει κακά.</l>
<l>ναῦς γὰρ πρὸς ἀλλήλαισι Θρῄκιαι πνοαὶ</l>
<l n="655">ἤρεικον· αἱ δὲ κεροτυπούμεναι βίᾳ</l>
<l>χειμῶνι τυφῶ σὺν ζάλῃ τʼ ὀμβροκτύπῳ</l>
<l>ᾤχοντʼ ἄφαντοι ποιμένος κακοῦ στρόβῳ.</l>
<l>ἐπεὶ δʼ ἀνῆλθε λαμπρὸν ἡλίου φάος,</l>
<l>ὁρῶμεν ἀνθοῦν πέλαγος Αἰγαῖον νεκροῖς</l>
<l n="660">ἀνδρῶν Ἀχαιῶν ναυτικοῖς τʼ ἐρειπίοις.</l>
<l>ἡμᾶς γε μὲν δὴ ναῦν τʼ ἀκήρατον σκάφος</l>
<l>ἤτοι τις ἐξέκλεψεν ἢ ʼξῃτήσατο</l>
<l>θεός τις, οὐκ ἄνθρωπος, οἴακος θιγών.</l>
<l>τύχη δὲ σωτὴρ ναῦν θέλουσʼ ἐφέζετο,</l>
<l n="665">ὡς μήτʼ ἐν ὅρμῳ κύματος ζάλην ἔχειν</l>
<l>μήτʼ ἐξοκεῖλαι πρὸς κραταίλεων χθόνα.</l>
<l>ἔπειτα δʼ Ἅιδην πόντιον πεφευγότες,</l>
<l>λευκὸν κατʼ ἦμαρ, οὐ πεποιθότες τύχῃ,</l>
<l>ἐβουκολοῦμεν φροντίσιν νέον πάθος,</l>
<l n="670">στρατοῦ καμόντος καὶ κακῶς σποδουμένου.</l>
<l>καὶ νῦν ἐκείνων εἴ τίς ἐστιν ἐμπνέων,</l>
<l>λέγουσιν ἡμᾶς ὡς ὀλωλότας, τί μή;</l>
<l>ἡμεῖς τʼ ἐκείνους ταὔτʼ ἔχειν δοξάζομεν.</l>
<l>γένοιτο δʼ ὡς ἄριστα.  Μενέλεων γὰρ οὖν</l>
<l n="675">πρῶτόν τε καὶ μάλιστα προσδόκα μολεῖν.</l>
<l>εἰ γοῦν τις ἀκτὶς ἡλίου νιν ἱστορεῖ</l>
<l>καὶ ζῶντα καὶ βλέποντα, μηχαναῖς Διός,</l>
<l>οὔπω θέλοντος ἐξαναλῶσαι γένος,</l>
<l>ἐλπίς τις αὐτὸν πρὸς δόμους ἥξειν πάλιν.</l>
<l n="680">τοσαῦτʼ ἀκούσας ἴσθι τἀληθῆ κλύων.</l>
</sp>
</div1>
<milestone ed="p" n="681" unit="card"/>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>τίς ποτʼ ὠνόμαζεν ὧδʼ</l>
<l>ἐς τὸ πᾶν ἐτητύμως—</l>
<l>μή τις ὅντινʼ οὐχ ὁρῶμεν προνοί-</l>
<l>αισι τοῦ πεπρωμένου</l>
<l n="685">γλῶσσαν ἐν τύχᾳ νέμων;—</l>
<l>τὰν δορίγαμβρον ἀμφινει-</l>
<l>κῆ θʼ Ἑλέναν; ἐπεὶ πρεπόντως</l>
<l>ἑλένας, ἕλανδρος, ἑλέ-</l>
<l n="690">πτολις, ἐκ τῶν ἁβροτίμων</l>
<l>προκαλυμμάτων ἔπλευσε</l>
<l>ζεφύρου γίγαντος αὔρᾳ,</l>
<l>πολύανδροί τε φεράσπιδες κυναγοὶ</l>
<l n="695">κατʼ ἴχνος πλατᾶν ἄφαντον</l>
<l>κελσάντων Σιμόεντος ἀ-</l>
<l>κτὰς ἐπʼ ἀεξιφύλλους</l>
<l>διʼ ἔριν αἱματόεσσαν.</l>
</sp>
</div2>
<div2 type="antistrophe" n="1">
<milestone ed="p" n="699" unit="card"/>
<sp>
<speaker>Χορός</speaker>
<l>Ἰλίῳ δὲ κῆδος ὀρθ-</l>
<l n="700">ώνυμον τελεσσίφρων</l>
<l>μῆνις ἤλασεν, τραπέζας ἀτί-</l>
<l>μωσιν ὑστέρῳ χρόνῳ</l>
<l>καὶ ξυνεστίου Διὸς</l>
<l>πρασσομένα τὸ νυμφότι-</l>
<l n="706">μον μέλος ἐκφάτως τίοντας,</l>
<l>ὑμέναιον, ὃς τότʼ ἐπέρ-</l>
<l>ρεπεν γαμβροῖσιν ἀείδειν·</l>
<l>μεταμανθάνουσα δʼ ὕμνον</l>
<l n="710">Πριάμου πόλις γεραιὰ</l>
<l>πολύθρηνον μέγα που στένει κικλήσκου-</l>
<l>σα Πάριν τὸν αἰνόλεκτρον,</l>
<l>παμπορθῆ πολύθρηνον</l>
<l>αἰῶνα διαὶ πολιτᾶν</l>
<l n="715">μέλεον αἷμʼ ἀνατλᾶσα.</l>
</sp>
</div2>
<div2 type="strophe" n="2">
<milestone ed="p" n="716" unit="card"/>
<sp>
<speaker>Χορός</speaker>
<l>ἔθρεψεν δὲ λέοντος ἶ-</l>
<l>νιν δόμοις ἀγάλακτον οὕ-</l>
<l>τως ἀνὴρ φιλόμαστον,</l>
<l n="720">ἐν βιότου προτελείοις</l>
<l>ἅμερον, εὐφιλόπαιδα</l>
<l>καὶ γεραροῖς ἐπίχαρτον.</l>
<l>πολέα δʼ ἔσχʼ ἐν ἀγκάλαις</l>
<l>νεοτρόφου τέκνου δίκαν,</l>
<l n="725">φαιδρωπὸς ποτὶ χεῖρα σαί-</l>
<l>νων τε γαστρὸς ἀνάγκαις.</l>
</sp>
</div2>
<div2 type="antistrophe" n="2">
<milestone ed="p" n="727" unit="card"/>
<sp>
<speaker>Χορός</speaker>
<l>χρονισθεὶς δʼ  ἀπέδειξεν ἦ-</l>
<l>θος τὸ πρὸς τοκέων· χάριν</l>
<l>γὰρ τροφεῦσιν ἀμείβων</l>
<l n="730">μηλοφόνοισιν <add>ἐν</add> ἄταις</l>
<l>δαῖτʼ ἀκέλευστος ἔτευξεν·</l>
<l>αἵματι δʼ οἶκος ἐφύρθη,</l>
<l>ἄμαχον ἄλγος οἰκέταις</l>
<l>μέγα σίνος πολυκτόνον.</l>
<l n="735">ἐκ θεοῦ δʼ ἱερεύς τις ἄ-</l>
<l>τας δόμοις προσεθρέφθη.</l>
</sp>
</div2>
<div2 type="strophe" n="3">
<milestone ed="p" n="737" unit="card"/>
<sp>
<speaker>Χορός</speaker>
<l>πάραυτα δʼ ἐλθεῖν ἐς Ἰλίου πόλιν</l>
<l>λέγοιμʼ ἂν φρόνημα μὲν</l>
<l>νηνέμου γαλάνας,</l>
<l n="740">ἀκασκαῖον <add>δʼ</add> ἄγαλμα πλούτου,</l>
<l>μαλθακὸν ὀμμάτων βέλος,</l>
<l>δηξίθυμον ἔρωτος ἄνθος.</l>
<l>παρακλίνασʼ ἐπέκρανεν</l>
<l n="745">δὲ γάμου πικρὰς τελευτάς,</l>
<l>δύσεδρος καὶ δυσόμιλος</l>
<l>συμένα Πριαμίδαισιν,</l>
<l>πομπᾷ Διὸς ξενίου,</l>
<l>νυμφόκλαυτος Ἐρινύς.</l>
</sp>
</div2>
<div2 type="antistrophe" n="3">
<milestone ed="p" n="750" unit="card"/>
<sp>
<speaker>Χορός</speaker>
<l n="750">παλαίφατος δʼ ἐν βροτοῖς γέρων λόγος</l>
<l>τέτυκται, μέγαν τελε-</l>
<l>σθέντα φωτὸς ὄλβον</l>
<l>τεκνοῦσθαι μηδʼ ἄπαιδα θνῄσκειν,</l>
<l n="755">ἐκ δʼ ἀγαθᾶς τύχας γένει</l>
<l>βλαστάνειν ἀκόρεστον οἰζύν.</l>
<l>δίχα δʼ ἄλλων μονόφρων εἰ-</l>
<l>μί·  τὸ δυσσεβὲς γὰρ ἔργον</l>
<l>μετὰ μὲν πλείονα τίκτει,</l>
<l n="760">σφετέρᾳ δʼ εἰκότα γέννᾳ.</l>
<l>οἴκων δʼ ἄρʼ εὐθυδίκων</l>
<l>καλλίπαις πότμος αἰεί.</l>
</sp>
</div2>
<div2 type="strophe" n="4">
<milestone ed="p" n="763" unit="card"/>
<sp>
<speaker>Χορός</speaker>
<l>φιλεῖ δὲ τίκτειν Ὕβρις</l>
<l>μὲν παλαιὰ νεά-</l>
<l n="765">ζουσαν ἐν κακοῖς βροτῶν</l>
<l>ὕβριν τότʼ ἢ τόθʼ, ὅτε τὸ κύρ-</l>
<l>ιον μόλῃ φάος τόκου,</l>
<l>δαίμονά τε τὰν ἄμαχον ἀπόλεμ-</l>
<l>ον, ἀνίερον Θράσος, μελαί-</l>
<l n="770">νας μελάθροισιν Ἄτας,</l>
<l>εἰδομένας τοκεῦσιν.</l>
</sp>
</div2>
<div2 type="antistrophe" n="4">
<milestone ed="p" n="772" unit="card"/>
<sp>
<speaker>Χορός</speaker>
<l>Δίκα δὲ λάμπει μὲν ἐν</l>
<l>δυσκάπνοις δώμασιν,</l>
<l n="775">τὸν δʼ ἐναίσιμον τίει  <del>βίον</del>.</l>
<l>τὰ χρυσόπαστα δʼ ἔδεθλα σὺν</l>
<l>πίνῳ χερῶν παλιντρόποις</l>
<l>ὄμμασι λιποῦσʼ, ὅσια προσέμολ-</l>
<l>ε, δύναμιν οὐ σέβουσα πλού-</l>
<l n="780">του παράσημον αἴνῳ·</l>
<l>πᾶν δʼ ἐπὶ τέρμα νωμᾷ.</l>
<milestone ed="p" n="782" unit="card"/>
</sp>
</div2>
</div1>
<div1 type="episode">
<div2 type="anapests">
<sp>
<speaker>Χορός</speaker>
<l>ἄγε δή, βασιλεῦ, Τροίας πτολίπορθʼ,</l>
<l>Ἀτρέως γένεθλον,</l>
<l n="785">πῶς σε προσείπω;  πῶς σε σεβίζω</l>
<l>μήθʼ ὑπεράρας μήθʼ ὑποκάμψας</l>
<l>καιρὸν χάριτος;</l>
<l>πολλοὶ δὲ βροτῶν τὸ δοκεῖν εἶναι</l>
<l>
<milestone ed="P" unit="para"/>προτίουσι δίκην παραβάντες.</l>
<l n="790">τῷ δυσπραγοῦντι δʼ  ἐπιστενάχειν</l>
<l>πᾶς τις ἕτοιμος· δῆγμα δὲ λύπης</l>
<l>οὐδὲν ἐφʼ ἧπαρ προσικνεῖται·</l>
<l>καὶ ξυγχαίρουσιν ὁμοιοπρεπεῖς</l>
<l>ἀγέλαστα πρόσωπα βιαζόμενοι.</l>
<l n="795">ὅστις δʼ ἀγαθὸς προβατογνώμων,</l>
<l>οὐκ ἔστι λαθεῖν ὄμματα φωτός,</l>
<l>τὰ δοκοῦντʼ εὔφρονος ἐκ διανοίας</l>
<l>ὑδαρεῖ σαίνειν φιλότητι.</l>
<l>σὺ δέ μοι τότε μὲν στέλλων στρατιὰν</l>
<l n="800">Ἑλένης ἕνεκʼ, οὐ γάρ <add>σʼ</add> ἐπικεύσω,</l>
<l>κάρτʼ ἀπομούσως ἦσθα γεγραμμένος,</l>
<l>οὐδʼ εὖ πραπίδων οἴακα νέμων</l>
<l>θράσος ἐκ θυσιῶν</l>
<l>ἀνδράσι θνῄσκουσι κομίζων.</l>
<l n="805">νῦν δʼ οὐκ ἀπʼ ἄκρας φρενὸς οὐδʼ ἀφίλως</l>
<l>
<gap desc="*"/>
</l>
<l n="807">εὔφρων πόνος εὖ τελέσασιν.</l>
<l>γνώσῃ δὲ χρόνῳ διαπευθόμενος</l>
<l>τόν τε δικαίως καὶ τὸν ἀκαίρως πόλιν οἰκουροῦντα πολιτῶν.</l>
<milestone ed="p" n="810" unit="card"/>
</sp>
<sp>
<speaker>Ἀγαμέμνων</speaker>
<l n="810">πρῶτον μὲν Ἄργος καὶ θεοὺς ἐγχωρίους</l>
<l>δίκη προσειπεῖν, τοὺς ἐμοὶ μεταιτίους</l>
<l>νόστου δικαίων θʼ ὧν ἐπραξάμην πόλιν</l>
<l>Πριάμου· δίκας γὰρ οὐκ ἀπὸ γλώσσης θεοὶ</l>
<l>κλύοντες ἀνδροθνῆτας Ἰλίου φθορὰς</l>
<l n="815">ἐς αἱματηρὸν τεῦχος οὐ διχορρόπως</l>
<l>ψήφους ἔθεντο· τῷ δʼ ἐναντίῳ κύτει</l>
<l>ἐλπὶς προσῄει χειρὸς οὐ πληρουμένῳ.</l>
<l>καπνῷ δʼ ἁλοῦσα νῦν ἔτʼ εὔσημος πόλις.</l>
<l>ἄτης θύελλαι ζῶσι· συνθνῄσκουσα δὲ</l>
<l n="820">σποδὸς προπέμπει πίονας πλούτου πνοάς.</l>
<l>τούτων θεοῖσι χρὴ πολύμνηστον χάριν</l>
<l>τίνειν, ἐπείπερ καὶ πάγας ὑπερκότους</l>
<l>ἐφραξάμεσθα καὶ γυναικὸς οὕνεκα</l>
<l>πόλιν διημάθυνεν Ἀργεῖον δάκος,</l>
<l n="825">ἵππου νεοσσός, ἀσπιδηφόρος λεώς,</l>
<l>πήδημʼ ὀρούσας ἀμφὶ Πλειάδων δύσιν·</l>
<l>ὑπερθορὼν δὲ πύργον ὠμηστὴς λέων</l>
<l>ἄδην ἔλειξεν αἵματος τυραννικοῦ.</l>
<l>
<milestone ed="P" unit="para"/>θεοῖς μὲν ἐξέτεινα φροίμιον τόδε·</l>
<l n="830">τὰ δʼ ἐς τὸ σὸν φρόνημα, μέμνημαι κλύων,</l>
<l>καὶ φημὶ ταὐτὰ καὶ συνήγορόν μʼ ἔχεις.</l>
<l>παύροις γὰρ ἀνδρῶν ἐστι συγγενὲς τόδε,</l>
<l>φίλον τὸν εὐτυχοῦντʼ ἄνευ φθόνου σέβειν.</l>
<l>δύσφρων γὰρ ἰὸς καρδίαν προσήμενος</l>
<l n="835">ἄχθος διπλοίζει τῷ πεπαμένῳ νόσον,</l>
<l>τοῖς τʼ αὐτὸς αὑτοῦ πήμασιν βαρύνεται</l>
<l>καὶ τὸν θυραῖον ὄλβον εἰσορῶν στένει.</l>
<l>εἰδὼς λέγοιμʼ ἄν, εὖ γὰρ ἐξεπίσταμαι</l>
<l>ὁμιλίας κάτοπτρον, εἴδωλον σκιᾶς</l>
<l n="840">δοκοῦντας εἶναι κάρτα πρευμενεῖς ἐμοί.</l>
<l>μόνος δʼ Ὀδυσσεύς, ὅσπερ οὐχ ἑκὼν ἔπλει,</l>
<l>ζευχθεὶς ἕτοιμος ἦν ἐμοὶ σειραφόρος·</l>
<l>εἴτʼ οὖν θανόντος εἴτε καὶ ζῶντος πέρι λέγω.</l>
<l>τὰ δʼ ἄλλα πρὸς πόλιν τε καὶ θεοὺς</l>
<l n="845">κοινοὺς ἀγῶνας θέντες ἐν πανηγύρει</l>
<l>βουλευσόμεσθα. καὶ τὸ μὲν καλῶς ἔχον</l>
<l>ὅπως χρονίζον εὖ μενεῖ βουλευτέον·</l>
<l>ὅτῳ δὲ καὶ δεῖ φαρμάκων παιωνίων,</l>
<l>ἤτοι κέαντες ἢ τεμόντες εὐφρόνως</l>
<l n="850">πειρασόμεσθα πῆμʼ ἀποστρέψαι νόσου.</l>
<l>
<milestone ed="P" unit="para"/>νῦν δʼ ἐς μέλαθρα καὶ δόμους ἐφεστίους</l>
<l>ἐλθὼν θεοῖσι πρῶτα δεξιώσομαι,</l>
<l>οἵπερ πρόσω πέμψαντες ἤγαγον πάλιν.</l>
<l>νίκη δʼ ἐπείπερ ἕσπετʼ, ἐμπέδως μένοι.</l>
<milestone ed="p" n="855" unit="card"/>
</sp>
<sp n="*klutaimh/stra">
<speaker>Κλυταιμήστρα</speaker>
<l n="855">ἄνδρες πολῖται, πρέσβος Ἀργείων τόδε,</l>
<l>οὐκ αἰσχυνοῦμαι τοὺς φιλάνορας τρόπους</l>
<l>λέξαι πρὸς ὑμᾶς· ἐν χρόνῳ δʼ ἀποφθίνει</l>
<l>τὸ τάρβος ἀνθρώποισιν. οὐκ ἄλλων πάρα</l>
<l>μαθοῦσʼ, ἐμαυτῆς δύσφορον λέξω βίον</l>
<l n="860">τοσόνδʼ ὅσον περ οὗτος ἦν ὑπʼ Ἰλίῳ.</l>
<l>τὸ μὲν γυναῖκα πρῶτον ἄρσενος δίχα</l>
<l>ἧσθαι δόμοις ἔρημον ἔκπαγλον κακόν,</l>
<l>πολλὰς κλύουσαν κληδόνας παλιγκότους·</l>
<l>καὶ τὸν μὲν ἥκειν, τὸν δʼ ἐπεσφέρειν κακοῦ</l>
<l n="865">κάκιον ἄλλο πῆμα, λάσκοντας δόμοις.</l>
<l>καὶ τραυμάτων μὲν εἰ τόσων ἐτύγχανεν</l>
<l>ἀνὴρ ὅδʼ, ὡς πρὸς οἶκον ὠχετεύετο</l>
<l>φάτις, τέτρηται δικτύου πλέον λέγειν.</l>
<l>εἰ δʼ ἦν τεθνηκώς, ὡς ἐπλήθυον λόγοι,</l>
<l n="870">τρισώματός τἂν Γηρυὼν ὁ δεύτερος</l>
<l>
<del> πολλὴν ἄνωθεν, τὴν κάτω γὰρ οὐ λέγω, </del>
</l>
<l>χθονὸς τρίμοιρον χλαῖναν ἐξηύχει λαβεῖν,</l>
<l>ἅπαξ ἑκάστῳ κατθανὼν μορφώματι.</l>
<l>τοιῶνδʼ ἕκατι κληδόνων παλιγκότων</l>
<l n="875">πολλὰς ἄνωθεν ἀρτάνας ἐμῆς δέρης</l>
<l>ἔλυσαν ἄλλοι πρὸς βίαν λελημμένης.</l>
<l>ἐκ τῶνδέ τοι παῖς ἐνθάδʼ οὐ παραστατεῖ,</l>
<l>ἐμῶν τε καὶ σῶν κύριος πιστωμάτων,</l>
<l>ὡς χρῆν, Ὀρέστης· μηδὲ θαυμάσῃς τόδε.</l>
<l n="880">τρέφει γὰρ αὐτὸν εὐμενὴς δορύξενος</l>
<l>Στρόφιος ὁ Φωκεύς, ἀμφίλεκτα πήματα</l>
<l>ἐμοὶ προφωνῶν, τόν θʼ ὑπʼ Ἰλίῳ σέθεν</l>
<l>κίνδυνον, εἴ τε δημόθρους ἀναρχία</l>
<l>βουλὴν καταρρίψειεν, ὥστε σύγγονον</l>
<l n="885">βροτοῖσι τὸν πεσόντα λακτίσαι πλέον.</l>
<l>τοιάδε μέντοι σκῆψις οὐ δόλον φέρει.</l>
<milestone ed="p" n="887" unit="card"/>
<l>
<milestone ed="P" unit="para"/>ἔμοιγε μὲν δὴ κλαυμάτων ἐπίσσυτοι</l>
<l>πηγαὶ κατεσβήκασιν, οὐδʼ ἔνι σταγών.</l>
<l>ἐν ὀψικοίτοις δʼ ὄμμασιν βλάβας ἔχω</l>
<l n="890">τὰς ἀμφί σοι κλαίουσα λαμπτηρουχίας</l>
<l>ἀτημελήτους αἰέν.  ἐν δʼ ὀνείρασιν</l>
<l>λεπταῖς ὑπαὶ κώνωπος ἐξηγειρόμην</l>
<l>ῥιπαῖσι θωύσσοντος, ἀμφί σοι πάθη</l>
<l>ὁρῶσα πλείω τοῦ ξυνεύδοντος χρόνου.</l>
<l n="895">
<milestone ed="P" unit="para"/>νῦν ταῦτα πάντα τλᾶσʼ ἀπενθήτῳ φρενὶ</l>
<l>λέγοιμʼ ἂν ἄνδρα τόνδε τῶν σταθμῶν κύνα,</l>
<l>σωτῆρα ναὸς πρότονον, ὑψηλῆς στέγης</l>
<l>στῦλον ποδήρη, μονογενὲς τέκνον πατρί,</l>
<l>καὶ γῆν φανεῖσαν ναυτίλοις παρʼ ἐλπίδα,</l>
<l n="900">κάλλιστον ἦμαρ εἰσιδεῖν ἐκ χείματος,</l>
<l>ὁδοιπόρῳ διψῶντι πηγαῖον ῥέος·</l>
<l>τερπνὸν δὲ τἀναγκαῖον ἐκφυγεῖν ἅπαν.</l>
<l>τοιοῖσδέ τοί νιν ἀξιῶ προσφθέγμασιν.</l>
<l>φθόνος δʼ ἀπέστω· πολλὰ γὰρ τὰ πρὶν κακὰ</l>
<l n="905">ἠνειχόμεσθα. νῦν δέ μοι, φίλον κάρα,</l>
<l>ἔκβαινʼ ἀπήνης τῆσδε, μὴ χαμαὶ τιθεὶς</l>
<l>τὸν σὸν πόδʼ, ὦναξ, Ἰλίου πορθήτορα.</l>
<l>δμῳαί, τί μέλλεθʼ, αἷς ἐπέσταλται τέλος</l>
<l>πέδον κελεύθου στρωννύναι πετάσμασιν;</l>
<l n="910">εὐθὺς γενέσθω πορφυρόστρωτος πόρος</l>
<l>ἐς δῶμʼ ἄελπτον ὡς ἂν ἡγῆται δίκη.</l>
<l>τὰ δʼ ἄλλα φροντὶς οὐχ ὕπνῳ νικωμένη</l>
<l>θήσει δικαίως σὺν θεοῖς εἱμαρμένα.</l>
</sp>
<milestone ed="p" n="914" unit="card"/>
<sp>
<speaker>Ἀγαμέμνων</speaker>
<l>Λήδας γένεθλον, δωμάτων ἐμῶν φύλαξ,</l>
<l n="915">ἀπουσίᾳ μὲν εἶπας εἰκότως ἐμῇ·</l>
<l>μακρὰν γὰρ ἐξέτεινας·  ἀλλʼ ἐναισίμως</l>
<l>αἰνεῖν, παρʼ ἄλλων χρὴ τόδʼ ἔρχεσθαι γέρας·</l>
<l>καὶ τἄλλα μὴ γυναικὸς ἐν τρόποις ἐμὲ</l>
<l>ἅβρυνε, μηδὲ βαρβάρου φωτὸς δίκην</l>
<l n="920">χαμαιπετὲς βόαμα προσχάνῃς ἐμοί,</l>
<l>μηδʼ εἵμασι στρώσασʼ ἐπίφθονον πόρον</l>
<l>τίθει· θεούς τοι τοῖσδε τιμαλφεῖν χρεών·</l>
<l>ἐν ποικίλοις δὲ θνητὸν ὄντα κάλλεσιν</l>
<l>βαίνειν ἐμοὶ μὲν οὐδαμῶς ἄνευ φόβου.</l>
<l n="925">λέγω κατʼ ἄνδρα, μὴ θεόν,  σέβειν ἐμέ.</l>
<l>χωρὶς ποδοψήστρων τε καὶ τῶν ποικίλων</l>
<l>κληδὼν ἀυτεῖ· καὶ τὸ μὴ κακῶς φρονεῖν</l>
<l>θεοῦ μέγιστον δῶρον.  ὀλβίσαι δὲ χρὴ</l>
<l>βίον τελευτήσαντʼ ἐν εὐεστοῖ φίλῃ.</l>
<l n="930">εἰ πάντα δʼ ὣς πράσσοιμʼ ἄν, εὐθαρσὴς ἐγώ.</l>
</sp>
<sp>
<speaker>Κλυταιμήστρα</speaker>
<l>καὶ μὴν τόδʼ εἰπὲ μὴ παρὰ γνώμην ἐμοί.</l>
</sp>
<sp>
<speaker>Ἀγαμέμνων</speaker>
<l>γνώμην μὲν ἴσθι μὴ διαφθεροῦντʼ ἐμέ.</l>
</sp>
<sp>
<speaker>Κλυταιμήστρα</speaker>
<l>ηὔξω θεοῖς δείσας ἂν ὧδʼ ἔρδειν τάδε.</l>
</sp>
<sp>
<speaker>Ἀγαμέμνων</speaker>
<l>εἴπερ τις, εἰδώς γʼ εὖ τόδʼ ἐξεῖπον τέλος.</l>
</sp>
<sp>
<speaker>Κλυταιμήστρα</speaker>
<l n="935">τί δʼ ἂν δοκεῖ σοι Πρίαμος, εἰ τάδʼ ἤνυσεν;</l>
</sp>
<sp>
<speaker>Ἀγαμέμνων</speaker>
<l>ἐν ποικίλοις ἂν κάρτα μοι βῆναι δοκεῖ.</l>
</sp>
<sp>
<speaker>Κλυταιμήστρα</speaker>
<l>μή νυν τὸν ἀνθρώπειον αἰδεσθῇς ψόγον.</l>
</sp>
<sp>
<speaker>Ἀγαμέμνων</speaker>
<l>φήμη γε μέντοι δημόθρους μέγα σθένει.</l>
</sp>
<sp>
<speaker>Κλυταιμήστρα</speaker>
<l>ὁ δʼ ἀφθόνητός γʼ οὐκ ἐπίζηλος πέλει.</l>
</sp>
<sp>
<speaker>Ἀγαμέμνων</speaker>
<l n="940">οὔτοι γυναικός ἐστιν ἱμείρειν μάχης.</l>
</sp>
<sp>
<speaker>Κλυταιμήστρα</speaker>
<l>τοῖς δʼ ὀλβίοις γε καὶ τὸ νικᾶσθαι πρέπει.</l>
</sp>
<sp>
<speaker>Ἀγαμέμνων</speaker>
<l>ἦ καὶ σὺ νίκην τήνδε δήριος τίεις;</l>
</sp>
<sp>
<speaker>Κλυταιμήστρα</speaker>
<l>πιθοῦ· κράτος μέντοι πάρες γʼ ἑκὼν ἐμοί.</l>
<milestone ed="p" n="944" unit="card"/>
</sp>
<sp>
<speaker>Ἀγαμέμνων</speaker>
<l>ἀλλʼ εἰ δοκεῖ σοι ταῦθʼ, ὑπαί τις ἀρβύλας</l>
<l n="945">λύοι τάχος, πρόδουλον ἔμβασιν ποδός.</l>
<l>καὶ τοῖσδέ μʼ ἐμβαίνονθʼ ἁλουργέσιν θεῶν</l>
<l>μή τις πρόσωθεν ὄμματος βάλοι φθόνος.</l>
<l>πολλὴ γὰρ αἰδὼς δωματοφθορεῖν ποσὶν</l>
<l>φθείροντα πλοῦτον ἀργυρωνήτους θʼ ὑφάς.</l>
<l n="950">
<milestone ed="P" unit="para"/>τούτων μὲν οὕτω· τὴν ξένην δὲ πρευμενῶς</l>
<l>τήνδʼ ἐσκόμιζε· τὸν κρατοῦντα μαλθακῶς</l>
<l>θεὸς πρόσωθεν εὐμενῶς προσδέρκεται.</l>
<l>ἑκὼν γὰρ οὐδεὶς δουλίῳ χρῆται ζυγῷ.</l>
<l>αὕτη δὲ πολλῶν χρημάτων ἐξαίρετον</l>
<l n="955">ἄνθος, στρατοῦ δώρημʼ, ἐμοὶ ξυνέσπετο.</l>
<l>
<milestone ed="P" unit="para"/>ἐπεὶ δʼ ἀκούειν σοῦ κατέστραμμαι τάδε,</l>
<l>εἶμʼ ἐς δόμων μέλαθρα πορφύρας πατῶν.</l>
</sp>
<sp>
<speaker>Κλυταιμήστρα</speaker>
<l>ἔστιν θάλασσα, τίς δέ νιν κατασβέσει;</l>
<l>τρέφουσα πολλῆς πορφύρας ἰσάργυρον</l>
<l n="960">κηκῖδα παγκαίνιστον, εἱμάτων βαφάς.</l>
<l>οἶκος δʼ ὑπάρχει τῶνδε σὺν θεοῖς ἅλις</l>
<l>ἔχειν· πένεσθαι δʼ οὐκ ἐπίσταται δόμος.</l>
<l>πολλῶν πατησμὸν δʼ εἱμάτων ἂν ηὐξάμην,</l>
<l>δόμοισι προυνεχθέντος ἐν χρηστηρίοις,</l>
<l n="965">ψυχῆς κόμιστρα τῆσδε μηχανωμένῃ.</l>
<l>ῥίζης γὰρ οὔσης φυλλὰς ἵκετʼ ἐς δόμους,</l>
<l>σκιὰν ὑπερτείνασα σειρίου κυνός.</l>
<l>καὶ σοῦ μολόντος δωματῖτιν ἑστίαν,</l>
<l>θάλπος μὲν ἐν χειμῶνι σημαίνεις μολόν·</l>
<l n="970">ὅταν δὲ τεύχῃ Ζεὺς ἀπʼ ὄμφακος πικρᾶς</l>
<l>οἶνον, τότʼ ἤδη ψῦχος ἐν δόμοις πέλει,</l>
<l>ἀνδρὸς τελείου δῶμʼ ἐπιστρωφωμένου.</l>
<l>Ζεῦ, Ζεῦ τέλειε, τὰς ἐμὰς εὐχὰς τέλει·</l>
<l>μέλοι δέ τοι σοὶ τῶν περ ἂν μέλλῃς τελεῖν.</l>
<milestone ed="p" n="975" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l n="975">τίπτε μοι τόδʼ ἐμπέδως</l>
<l>δεῖμα προστατήριον</l>
<l>καρδίας τερασκόπου ποτᾶται,</l>
<l>μαντιπολεῖ δʼ ἀκέλευστος ἄμισθος ἀοιδά,</l>
<l n="980">οὐδʼ ἀποπτύσαι δίκαν</l>
<l>δυσκρίτων ὀνειράτων</l>
<l>θάρσος εὐπειθὲς ἵ-</l>
<l>ζει φρενὸς φίλον θρόνον;</l>
<l>χρόνος δʼ ἐπὶ πρυμνησίων ξυνεμβολαῖς</l>
<l n="985">ψαμμίʼ ἀκτᾶς παρή-</l>
<l>μησεν, εὖθʼ ὑπʼ Ἴλιον</l>
<l>ὦρτο ναυβάτας στρατός.</l>
</sp>
</div2>
<div2 type="antistrophe" n="1">
<milestone ed="p" n="988" unit="card"/>
<sp>
<speaker>Χορός</speaker>
<l>πεύθομαι δʼ ἀπʼ ὀμμάτων</l>
<l>νόστον, αὐτόμαρτυς ὤν·</l>
<l n="990">τὸν δʼ ἄνευ λύρας ὅμως ὑμνῳδεῖ</l>
<l>θρῆνον Ἐρινύος αὐτοδίδακτος ἔσωθεν</l>
<l>θυμός, οὐ τὸ πᾶν ἔχων</l>
<l>ἐλπίδος φίλον θράσος.</l>
<l n="995">σπλάγχνα δʼ οὔτοι ματᾴ-</l>
<l>ζει πρὸς ἐνδίκοις φρεσὶν</l>
<l>τελεσφόροις δίναις κυκώμενον κέαρ.</l>
<l>εὔχομαι δʼ ἐξ ἐμᾶς</l>
<l>ἐλπίδος ψύθη πεσεῖν</l>
<l n="1000">ἐς τὸ μὴ τελεσφόρον.</l>
</sp>
</div2>
<div2 type="strophe" n="2">
<milestone ed="p" n="1001" unit="card"/>
<sp>
<speaker>Χορός</speaker>
<l>μάλα γέ τοι τὸ μεγάλας ὑγιείας</l>
<l>ἀκόρεστον τέρμα· νόσος γάρ</l>
<l>γείτων ὁμότοιχος ἐρείδει.</l>
<l n="1005">καὶ πότμος εὐθυπορῶν</l>
<l>
<gap desc="*"/>
</l>
<l n="1007">ἀνδρὸς ἔπαισεν ἄφαντον ἕρμα.</l>
<l>καὶ πρὸ μέν τι χρημάτων</l>
<l>κτησίων ὄκνος βαλὼν</l>
<l n="1010">σφενδόνας ἀπʼ εὐμέτρου,</l>
<l>οὐκ ἔδυ πρόπας δόμος</l>
<l>πημονᾶς γέμων ἄγαν,</l>
<l>οὐδʼ ἐπόντισε σκάφος.</l>
<l>πολλά τοι δόσις ἐκ Διὸς ἀμφιλα-</l>
<l n="1015">φής τε καὶ ἐξ ἀλόκων ἐπετειᾶν</l>
<l>νῆστιν ὤλεσεν νόσον.</l>
</sp>
</div2>
<div2 type="antistrophe" n="2">
<milestone ed="p" n="1017" unit="card"/>
<sp>
<speaker>Χορός</speaker>
<l>τὸ δʼ ἐπὶ γᾶν πεσὸν ἅπαξ θανάσιμον</l>
<l n="1020">πρόπαρ ἀνδρὸς μέλαν αἷμα τίς ἂν</l>
<l>πάλιν ἀγκαλέσαιτʼ ἐπαείδων;</l>
<l>οὐδὲ τὸν ὀρθοδαῆ</l>
<l>τῶν φθιμένων ἀνάγειν</l>
<l>Ζεὺς ἀπέπαυσεν ἐπʼ εὐλαβείᾳ;</l>
<l n="1025">εἰ δὲ μὴ τεταγμένα</l>
<l>μοῖρα μοῖραν ἐκ θεῶν</l>
<l>εἶργε μὴ πλέον φέρειν,</l>
<l>προφθάσασα καρδία</l>
<l>γλῶσσαν ἂν τάδʼ ἐξέχει.</l>
<l n="1030">νῦν δʼ ὑπὸ σκότῳ βρέμει</l>
<l>θυμαλγής τε καὶ οὐδὲν ἐπελπομέν-</l>
<l>α ποτὲ καίριον ἐκτολυπεύσειν</l>
<l>ζωπυρουμένας φρενός.</l>
</sp>
</div2>
</div1>
<milestone ed="p" n="1035" unit="card"/>
<div1 type="episode">
<sp>
<speaker>Κλυταιμήστρα</speaker>
<l n="1035">εἴσω κομίζου καὶ σύ, Κασάνδραν λέγω,</l>
<l>ἐπεί σʼ ἔθηκε Ζεὺς ἀμηνίτως δόμοις</l>
<l>κοινωνὸν εἶναι χερνίβων, πολλῶν μέτα</l>
<l>δούλων σταθεῖσαν κτησίου βωμοῦ πέλας·</l>
<l>ἔκβαινʼ ἀπήνης τῆσδε, μηδʼ ὑπερφρόνει.</l>
<l n="1040">καὶ παῖδα γάρ τοί φασιν Ἀλκμήνης ποτὲ</l>
<l>πραθέντα τλῆναι δουλίας μάζης τυχεῖν.</l>
<l>εἰ δʼ οὖν ἀνάγκη τῆσδʼ ἐπιρρέποι τύχης,</l>
<l>ἀρχαιοπλούτων δεσποτῶν πολλὴ χάρις.</l>
<l>οἳ δʼ οὔποτʼ ἐλπίσαντες ἤμησαν καλῶς,</l>
<l n="1045">ὠμοί τε δούλοις πάντα καὶ παρὰ στάθμην.</l>
<l>ἔχεις παρʼ ἡμῶν οἷά περ νομίζεται.</l>
</sp>
<sp>
<speaker>Χορός</speaker>
<l>σοί τοι λέγουσα παύεται σαφῆ λόγον.</l>
<l>ἐντός δʼ ἂν οὖσα μορσίμων ἀγρευμάτων</l>
<l>πείθοιʼ ἄν, εἰ πείθοιʼ· ἀπειθοίης δʼ ἴσως.</l>
</sp>
<sp>
<speaker>Κλυταιμήστρα</speaker>
<l n="1050">ἀλλʼ εἴπερ ἐστι μὴ χελιδόνος δίκην</l>
<l>ἀγνῶτα φωνὴν βάρβαρον κεκτημένη,</l>
<l>ἔσω φρενῶν λέγουσα πείθω νιν λόγῳ.</l>
</sp>
<sp>
<speaker>Χορός</speaker>
<l>ἕπου.  τὰ λῷστα τῶν παρεστώτων λέγει.</l>
<l>πιθοῦ λιποῦσα τόνδʼ ἁμαξήρη θρόνον.</l>
</sp>
<sp>
<speaker>Κλυταιμήστρα</speaker>
<l n="1055">οὔτοι θυραίᾳ τῇδʼ ἐμοὶ σχολὴ πάρα</l>
<l>τρίβειν· τὰ μὲν γὰρ ἑστίας μεσομφάλου</l>
<l>ἕστηκεν ἤδη μῆλα πρὸς σφαγὰς πάρος,</l>
<l>ὡς οὔποτʼ ἐλπίσασι τήνδʼ ἕξειν χάριν.</l>
<l>σὺ δʼ εἴ τι δράσεις τῶνδε, μὴ σχολὴν τίθει.</l>
<l n="1060">εἰ δʼ ἀξυνήμων οὖσα μὴ δέχῃ λόγον,</l>
<l>σὺ δʼ ἀντὶ φωνῆς φράζε καρβάνῳ χερί.</l>
</sp>
<sp>
<speaker>Χορός</speaker>
<l>ἑρμηνέως ἔοικεν ἡ ξένη τοροῦ</l>
<l>δεῖσθαι· τρόπος δὲ θηρὸς ὡς νεαιρέτου.</l>
</sp>
<sp>
<speaker>Κλυταιμήστρα</speaker>
<l>ἦ μαίνεταί γε καὶ κακῶν κλύει φρενῶν,</l>
<l n="1065">ἥτις λιποῦσα μὲν πόλιν νεαίρετον</l>
<l>ἥκει, χαλινὸν δʼ οὐκ ἐπίσταται φέρειν,</l>
<l>πρὶν αἱματηρὸν ἐξαφρίζεσθαι μένος.</l>
<l>οὐ μὴν πλέω ῥίψασʼ ἀτιμασθήσομαι.</l>
</sp>
<sp>
<speaker>Χορός</speaker>
<l>ἐγὼ δʼ, ἐποικτίρω γάρ, οὐ θυμώσομαι.</l>
<l n="1070">ἴθʼ, ὦ τάλαινα, τόνδʼ ἐρημώσασʼ ὄχον,</l>
<l>εἴκουσʼ ἀνάγκῃ τῇδε καίνισον ζυγόν.</l>
<milestone ed="p" n="1072" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Κασάνδρα</speaker>
<l>ὀτοτοτοῖ πόποι δᾶ.</l>
<l>Ὦπολλον Ὦπολλον.</l>
</sp>
<sp>
<speaker>Χορός</speaker>
<l>τί ταῦτʼ ἀνωτότυξας ἀμφὶ Λοξίου;</l>
<l n="1075">οὐ γὰρ τοιοῦτος ὥστε θρηνητοῦ τυχεῖν.</l>
</sp>
</div2>
<div2 type="antistrophe" n="1">
<milestone ed="p" n="1076" unit="card"/>
<sp>
<speaker>Κασάνδρα</speaker>
<l>ὀτοτοτοῖ πόποι δᾶ.</l>
<l>Ὦπολλον Ὦπολλον.</l>
</sp>
<sp>
<speaker>Χορός</speaker>
<l>ἡ δʼ αὖτε δυσφημοῦσα τὸν θεὸν καλεῖ</l>
<l>οὐδὲν προσήκοντʼ ἐν γόοις παραστατεῖν.</l>
</sp>
</div2>
<div2 type="strophe" n="2">
<milestone ed="p" n="1080" unit="card"/>
<sp>
<speaker>Κασάνδρα</speaker>
<l n="1080">Ἄπολλον  Ἄπολλον</l>
<l>ἀγυιᾶτʼ, ἀπόλλων ἐμός.</l>
<l>ἀπώλεσας γὰρ οὐ μόλις τὸ δεύτερον.</l>
</sp>
<sp>
<speaker>Χορός</speaker>
<l>χρήσειν ἔοικεν ἀμφὶ τῶν αὑτῆς κακῶν.</l>
<l>μένει τὸ θεῖον δουλίᾳ περ ἐν φρενί.</l>
<milestone ed="p" n="1085" unit="card"/>
</sp>
</div2>
<div2 type="antistrophe" n="2">
<sp>
<speaker>Κασάνδρα</speaker>
<l n="1085">Ἄπολλον  Ἄπολλον</l>
<l>ἀγυιᾶτʼ, ἀπόλλων ἐμός.</l>
<l>ἆ ποῖ ποτʼ ἤγαγές με; πρὸς ποίαν στέγην;</l>
</sp>
<sp>
<speaker>Χορός</speaker>
<l>πρὸς τὴν Ἀτρειδῶν· εἰ σὺ μὴ τόδʼ ἐννοεῖς,</l>
<l>ἐγὼ λέγω σοι· καὶ τάδʼ οὐκ ἐρεῖς ψύθη.</l>
</sp>
</div2>
<div2 type="strophe" n="3">
<milestone ed="p" n="1090" unit="card"/>
<sp>
<speaker>Κασάνδρα</speaker>
<l n="1090">μισόθεον μὲν οὖν, πολλὰ συνίστορα</l>
<l>αὐτόφονα κακὰ καρατόμα,</l>
<l>ἀνδροσφαγεῖον καὶ πεδορραντήριον.</l>
</sp>
<sp>
<speaker>Χορός</speaker>
<l>ἔοικεν εὔρις ἡ ξένη κυνὸς δίκην</l>
<l>εἶναι, ματεύει δʼ ὧν ἀνευρήσει φόνον.</l>
<milestone ed="p" n="1095" unit="card"/>
</sp>
</div2>
<div2 type="antistrophe" n="3">
<sp>
<speaker>Κασάνδρα</speaker>
<l n="1095">μαρτυρίοισι γὰρ τοῖσδʼ ἐπιπείθομαι·</l>
<l>κλαιόμενα τάδε βρέφη σφαγάς,</l>
<l>ὀπτάς τε σάρκας πρὸς πατρὸς βεβρωμένας.</l>
</sp>
<sp>
<speaker>Χορός</speaker>
<l>τὸ μὲν κλέος σοῦ μαντικὸν πεπυσμένοι</l>
<l>ἦμεν· προφήτας δʼ οὔτινας ματεύομεν.</l>
<milestone ed="p" n="1100" unit="card"/>
</sp>
</div2>
<div2 type="strophe" n="4">
<sp>
<speaker>Κασάνδρα</speaker>
<l n="1100">ἰὼ πόποι, τί ποτε μήδεται;</l>
<l>τί τόδε νέον ἄχος μέγα</l>
<l>μέγʼ ἐν δόμοισι τοῖσδε μήδεται κακὸν</l>
<l>ἄφερτον φίλοισιν, δυσίατον; ἀλκὰ δʼ</l>
<l>ἑκὰς ἀποστατεῖ.</l>
</sp>
<sp>
<speaker>Χορός</speaker>
<l n="1105">τούτων ἄιδρίς εἰμι τῶν μαντευμάτων.</l>
<l>ἐκεῖνα δʼ ἔγνων·  πᾶσα γὰρ πόλις βοᾷ.</l>
<milestone ed="p" n="1107" unit="card"/>
</sp>
</div2>
<div2 type="antistrophe" n="4">
<sp>
<speaker>Κασάνδρα</speaker>
<l>ἰὼ τάλαινα, τόδε γὰρ τελεῖς,</l>
<l>τὸν ὁμοδέμνιον πόσιν</l>
<l>λουτροῖσι φαιδρύνασα—πῶς φράσω τέλος;</l>
<l n="1110">τάχος γὰρ τόδʼ ἔσται· προτείνει δὲ χεὶρ ἐκ</l>
<l>χερὸς ὀρέγματα.</l>
</sp>
<sp>
<speaker>Χορός</speaker>
<l>οὔπω ξυνῆκα·  νῦν γὰρ ἐξ αἰνιγμάτων</l>
<l>ἐπαργέμοισι θεσφάτοις ἀμηχανῶ.</l>
<milestone ed="p" n="1114" unit="card"/>
</sp>
</div2>
<div2 type="strophe" n="5">
<sp>
<speaker>Κασάνδρα</speaker>
<l n="1114">ἒ ἔ, παπαῖ παπαῖ, τί τόδε φαίνεται;</l>
<l n="1115">ἦ δίκτυόν τί γʼ Ἅιδου;</l>
<l>ἀλλʼ ἄρκυς ἡ ξύνευνος, ἡ ξυναιτία</l>
<l>φόνου.  στάσις δʼ ἀκόρετος γένει</l>
<l>κατολολυξάτω θύματος λευσίμου.</l>
</sp>
<sp>
<speaker>Χορός</speaker>
<l>ποίαν Ἐρινὺν τήνδε δώμασιν κέλῃ</l>
<l n="1120">ἐπορθιάζειν; οὔ με φαιδρύνει λόγος.</l>
<l>ἐπὶ δὲ καρδίαν ἔδραμε κροκοβαφὴς</l>
<l>σταγών, ἅτε καιρία πτώσιμος</l>
<l>ξυνανύτει βίου δύντος αὐγαῖς·</l>
<l>ταχεῖα δʼ ἄτα πέλει.</l>
<milestone ed="p" n="1125" unit="card"/>
</sp>
</div2>
<div2 type="antistrophe" n="5">
<sp>
<speaker>Κασάνδρα</speaker>
<l n="1125">ἆ ἆ, ἰδοὺ ἰδού· ἄπεχε τῆς βοὸς</l>
<l>τὸν ταῦρον· ἐν πέπλοισι</l>
<l>μελαγκέρῳ λαβοῦσα μηχανήματι</l>
<l>τύπτει· πίτνει δʼ <add>ἐν</add> ἐνύδρῳ τεύχει.</l>
<l>δολοφόνου λέβητος τύχαν σοι λέγω.</l>
</sp>
<sp>
<speaker>Χορός</speaker>
<l n="1130">οὐ κομπάσαιμʼ ἂν θεσφάτων γνώμων ἄκρος</l>
<l>εἶναι, κακῷ δέ τῳ προσεικάζω τάδε.</l>
<l>ἀπὸ δὲ θεσφάτων τίς ἀγαθὰ φάτις</l>
<l>βροτοῖς τέλλεται; κακῶν γὰρ διαὶ</l>
<l>πολυεπεῖς τέχναι θεσπιῳδὸν</l>
<l n="1135">φόβον φέρουσιν μαθεῖν.</l>
<milestone ed="p" n="1136" unit="card"/>
</sp>
</div2>
<div2 type="strophe" n="6">
<sp>
<speaker>Κασάνδρα</speaker>
<l>ἰὼ ἰὼ ταλαίνας κακόποτμοι τύχαι·</l>
<l>τὸ γὰρ ἐμὸν θροῶ πάθος ἐπεγχύδαν.</l>
<l>ποῖ δή με δεῦρο τὴν τάλαιναν ἤγαγες;</l>
<l>οὐδέν ποτʼ εἰ μὴ ξυνθανουμένην.  τί γάρ;</l>
</sp>
<sp>
<speaker>Χορός</speaker>
<l n="1140">φρενομανής τις εἶ θεοφόρητος, ἀμ-</l>
<l>φὶ δʼ αὑτᾶς θροεῖς</l>
<l>νόμον ἄνομον, οἷά τις ξουθὰ</l>
<l>ἀκόρετος βοᾶς, φεῦ, ταλαίναις φρεσίν</l>
<l>Ἴτυν Ἴτυν στένουσʼ ἀμφιθαλῆ κακοῖς</l>
<l n="1145">ἀηδὼν βίον.</l>
<milestone ed="p" n="1146" unit="card"/>
</sp>
</div2>
<div2 type="antistrophe" n="6">
<sp>
<speaker>Κασάνδρα</speaker>
<l>ἰὼ ἰὼ λιγείας μόρον ἀηδόνος·</l>
<l>περέβαλον γάρ οἱ πτεροφόρον δέμας</l>
<l>θεοὶ γλυκύν τʼ αἰῶνα κλαυμάτων ἄτερ·</l>
<l>ἐμοὶ δὲ μίμνει σχισμὸς ἀμφήκει δορί.</l>
</sp>
<sp>
<speaker>Χορός</speaker>
<l n="1150">πόθεν ἐπισσύτους θεοφόρους <del>τʼ</del> ἔχεις</l>
<l>ματαίους δύας,</l>
<l>τὰ δʼ ἐπίφοβα δυσφάτῳ κλαγγᾷ</l>
<l>μελοτυπεῖς ὁμοῦ τʼ ὀρθίοις ἐν νόμοις;</l>
<l>πόθεν ὅρους ἔχεις θεσπεσίας ὁδοῦ</l>
<l n="1155">κακορρήμονας;</l>
<milestone ed="p" n="1156" unit="card"/>
</sp>
</div2>
<div2 type="strophe" n="7">
<sp>
<speaker>Κασάνδρα</speaker>
<l>ἰὼ γάμοι γάμοι Πάριδος ὀλέθριοι φίλων.</l>
<l>ἰὼ Σκαμάνδρου πάτριον ποτόν.</l>
<l>τότε μὲν ἀμφὶ σὰς ἀϊόνας τάλαινʼ</l>
<l>ἠνυτόμαν τροφαῖς·</l>
<l n="1160">νῦν δʼ ἀμφὶ Κωκυτόν τε κἀχερουσίους</l>
<l>ὄχθας ἔοικα θεσπιῳδήσειν τάχα.</l>
</sp>
<sp>
<speaker>Χορός</speaker>
<l>τί τόδε τορὸν ἄγαν ἔπος ἐφημίσω;</l>
<l>νεόγονος ἂν ἀΐων μάθοι.</l>
<l>πέπληγμαι δʼ ὑπαὶ δάκει φοινίῳ</l>
<l n="1165">δυσαλγεῖ τύχᾳ μινυρὰ <del>κακὰ</del> θρεομένας,</l>
<l>θραύματʼ ἐμοὶ κλύειν.</l>
<milestone ed="p" n="1167" unit="card"/>
</sp>
</div2>
<div2 type="antistrophe" n="7">
<sp>
<speaker>Κασάνδρα</speaker>
<l>ἰὼ πόνοι πόνοι πόλεος ὀλομένας τὸ πᾶν.</l>
<l>ἰὼ πρόπυργοι θυσίαι πατρὸς</l>
<l>πολυκανεῖς βοτῶν ποιονόμων· ἄκος δʼ</l>
<l n="1170">οὐδὲν ἐπήρκεσαν</l>
<l>τὸ μὴ πόλιν μὲν ὥσπερ οὖν ἔχει παθεῖν.</l>
<l>ἐγὼ δὲ θερμόνους τάχʼ ἐν πέδῳ βαλῶ.</l>
</sp>
<sp>
<speaker>Χορός</speaker>
<l>ἑπόμενα προτέροισι τάδʼ ἐφημίσω.</l>
<l>καί τίς σε κακοφρονῶν τίθη-</l>
<l n="1175">σι δαίμων ὑπερβαρὴς ἐμπίτνων</l>
<l>μελίζειν πάθη γοερὰ θανατοφόρα.</l>
<l>τέρμα δʼ ἀμηχανῶ.</l>
<milestone ed="p" n="1178" unit="card"/>
</sp>
</div2>
</div1>
<div1 type="episode">
<sp>
<speaker>Κασάνδρα</speaker>
<l>καὶ μὴν ὁ χρησμὸς οὐκέτʼ ἐκ καλυμμάτων</l>
<l>ἔσται δεδορκὼς νεογάμου νύμφης δίκην·</l>
<l n="1180">λαμπρὸς δʼ ἔοικεν ἡλίου πρὸς ἀντολὰς</l>
<l>πνέων ἐσᾴξειν, ὥστε κύματος δίκην</l>
<l>κλύζειν πρὸς αὐγὰς τοῦδε πήματος πολὺ</l>
<l>μεῖζον· φρενώσω δʼ οὐκέτʼ ἐξ αἰνιγμάτων.</l>
<l>καὶ μαρτυρεῖτε συνδρόμως ἴχνος κακῶν</l>
<l n="1185">ῥινηλατούσῃ τῶν πάλαι πεπραγμένων.</l>
<l>τὴν γὰρ στέγην τήνδʼ οὔποτʼ ἐκλείπει χορὸς</l>
<l>ξύμφθογγος οὐκ εὔφωνος·  οὐ γὰρ εὖ λέγει.</l>
<l>καὶ μὴν πεπωκώς γʼ, ὡς θρασύνεσθαι πλέον,</l>
<l>βρότειον αἷμα κῶμος ἐν δόμοις μένει,</l>
<l n="1190">δύσπεμπτος ἔξω, συγγόνων Ἐρινύων.</l>
<l>ὑμνοῦσι δʼ ὕμνον δώμασιν προσήμεναι</l>
<l>πρώταρχον ἄτην· ἐν μέρει δʼ ἀπέπτυσαν</l>
<l>εὐνὰς ἀδελφοῦ τῷ πατοῦντι δυσμενεῖς.</l>
<l>ἥμαρτον, ἢ θηρῶ τι τοξότης τις ὥς;</l>
<l n="1195">ἢ ψευδόμαντίς εἰμι θυροκόπος φλέδων;</l>
<l>ἐκμαρτύρησον προυμόσας τό μʼ εἰδέναι</l>
<l>λόγῳ παλαιὰς τῶνδʼ ἁμαρτίας δόμων.</l>
</sp>
<sp>
<speaker>Χορός</speaker>
<l>καὶ πῶς ἂν ὅρκος, πῆγμα γενναίως παγέν,</l>
<l>παιώνιον γένοιτο; θαυμάζω δέ σου,</l>
<l n="1200">πόντου πέραν τραφεῖσαν ἀλλόθρουν πόλιν</l>
<l>κυρεῖν λέγουσαν, ὥσπερ εἰ παρεστάτεις.</l>
<milestone ed="p" n="1202" unit="card"/>
</sp>
<sp>
<speaker>Κασάνδρα</speaker>
<l>μάντις μʼ Ἀπόλλων τῷδʼ ἐπέστησεν τέλει.</l>
</sp>
<sp>
<speaker>Χορός</speaker>
<l n="1204">μῶν καὶ θεός περ ἱμέρῳ πεπληγμένος;</l>
</sp>
<sp>
<speaker>Κασάνδρα</speaker>
<l n="1203">προτοῦ μὲν αἰδὼς ἦν ἐμοὶ λέγειν τάδε.</l>
</sp>
<sp>
<speaker>Χορός</speaker>
<l n="1205">ἁβρύνεται γὰρ πᾶς τις εὖ πράσσων πλέον.</l>
</sp>
<sp>
<speaker>Κασάνδρα</speaker>
<l>ἀλλʼ ἦν παλαιστὴς κάρτʼ ἐμοὶ πνέων χάριν.</l>
</sp>
<sp>
<speaker>Χορός</speaker>
<l>ἦ καὶ τέκνων εἰς ἔργον ἤλθετον νόμῳ;</l>
</sp>
<sp>
<speaker>Κασάνδρα</speaker>
<l>ξυναινέσασα Λοξίαν ἐψευσάμην.</l>
</sp>
<sp>
<speaker>Χορός</speaker>
<l>ἤδη τέχναισιν ἐνθέοις ᾑρημένη;</l>
</sp>
<sp>
<speaker>Κασάνδρα</speaker>
<l n="1210">ἤδη πολίταις πάντʼ ἐθέσπιζον πάθη.</l>
</sp>
<sp>
<speaker>Χορός</speaker>
<l>πῶς δῆτʼ ἄνατος ἦσθα Λοξίου κότῳ;</l>
</sp>
<sp>
<speaker>Κασάνδρα</speaker>
<l>ἔπειθον οὐδένʼ οὐδέν, ὡς τάδʼ ἤμπλακον.</l>
</sp>
<sp>
<speaker>Χορός</speaker>
<l>ἡμῖν γε μὲν δὴ πιστὰ θεσπίζειν δοκεῖς.</l>
</sp>
<sp>
<speaker>Κασάνδρα</speaker>
<l>ἰοὺ ἰού, ὢ ὢ κακά.</l>
<l n="1215">ὑπʼ αὖ με δεινὸς ὀρθομαντείας πόνος</l>
<l>στροβεῖ ταράσσων φροιμίοις <add>δυσφροιμίοις</add>.</l>
<l>ὁρᾶτε τούσδε τοὺς δόμοις ἐφημένους</l>
<l>νέους, ὀνείρων προσφερεῖς μορφώμασιν;</l>
<l>παῖδες θανόντες ὡσπερεὶ πρὸς τῶν φίλων,</l>
<l n="1220">χεῖρας κρεῶν πλήθοντες οἰκείας βορᾶς,</l>
<l>σὺν ἐντέροις τε σπλάγχνʼ, ἐποίκτιστον γέμος,</l>
<l>πρέπουσʼ ἔχοντες, ὧν πατὴρ ἐγεύσατο.</l>
<l>ἐκ τῶνδε ποινὰς φημὶ βουλεύειν τινὰ</l>
<l>λέοντʼ ἄναλκιν ἐν λέχει στρωφώμενον</l>
<l n="1225">οἰκουρόν, οἴμοι, τῷ μολόντι δεσπότῃ</l>
<l>ἐμῷ· φέρειν γὰρ χρὴ τὸ δούλιον ζυγόν·</l>
<l>νεῶν τʼ ἄπαρχος Ἰλίου τʼ ἀναστάτης</l>
<l>οὐκ οἶδεν οἷα γλῶσσα μισητῆς κυνὸς</l>
<l>λείξασα κἀκτείνασα φαιδρὸν οὖς, δίκην</l>
<l n="1230">Ἄτης λαθραίου, τεύξεται κακῇ τύχῃ.</l>
<l>τοιάδε τόλμα· θῆλυς ἄρσενος φονεὺς</l>
<l>ἔστιν.  τί νιν καλοῦσα δυσφιλὲς δάκος</l>
<l>τύχοιμʼ ἄν; ἀμφίσβαιναν, ἢ Σκύλλαν τινὰ</l>
<l>οἰκοῦσαν ἐν πέτραισι, ναυτίλων βλάβην,</l>
<l n="1235">θύουσαν Ἅιδου μητέρʼ ἄσπονδόν τʼ Ἄρη</l>
<l>φίλοις πνέουσαν; ὡς δʼ ἐπωλολύξατο</l>
<l>ἡ παντότολμος, ὥσπερ ἐν μάχης τροπῇ,</l>
<l>δοκεῖ δὲ χαίρειν νοστίμῳ σωτηρίᾳ.</l>
<l>καὶ τῶνδʼ ὅμοιον εἴ τι μὴ πείθω·  τί γάρ;</l>
<l n="1240">τὸ μέλλον ἥξει.  καὶ σύ μʼ ἐν τάχει παρὼν</l>
<l>ἄγαν γʼ ἀληθόμαντιν οἰκτίρας ἐρεῖς.</l>
<milestone ed="p" n="1242" unit="card"/>
</sp>
<sp>
<speaker>Χορός</speaker>
<l>τὴν μὲν Θυέστου δαῖτα παιδείων κρεῶν</l>
<l>ξυνῆκα καὶ πέφρικα, καὶ φόβος μʼ ἔχει</l>
<l>κλύοντʼ ἀληθῶς οὐδὲν ἐξῃκασμένα.</l>
<l n="1245">τὰ δʼ ἄλλʼ ἀκούσας ἐκ δρόμου πεσὼν τρέχω.</l>
</sp>
<sp>
<speaker>Κασάνδρα</speaker>
<l>Ἀγαμέμνονός σέ φημʼ ἐπόψεσθαι μόρον.</l>
</sp>
<sp>
<speaker>Χορός</speaker>
<l>εὔφημον, ὦ τάλαινα, κοίμησον στόμα.</l>
</sp>
<sp>
<speaker>Κασάνδρα</speaker>
<l>ἀλλʼ οὔτι παιὼν τῷδʼ ἐπιστατεῖ λόγῳ.</l>
</sp>
<sp>
<speaker>Χορός</speaker>
<l>οὔκ, εἴπερ ἔσται γʼ· ἀλλὰ μὴ γένοιτό πως.</l>
</sp>
<sp>
<speaker>Κασάνδρα</speaker>
<l n="1250">σὺ μὲν κατεύχῃ, τοῖς δʼ ἀποκτείνειν μέλει.</l>
</sp>
<sp>
<speaker>Χορός</speaker>
<l>τίνος πρὸς ἀνδρὸς τοῦτʼ ἄγος πορσύνεται;</l>
</sp>
<sp>
<speaker>Κασάνδρα</speaker>
<l>ἦ κάρτα τἄρʼ ἂν παρεκόπης χρησμῶν ἐμῶν</l>
</sp>
<sp>
<speaker>Χορός</speaker>
<l>τοῦ γὰρ τελοῦντος οὐ ξυνῆκα μηχανήν.</l>
</sp>
<sp>
<speaker>Κασάνδρα</speaker>
<l>καὶ μὴν ἄγαν γʼ Ἕλληνʼ ἐπίσταμαι φάτιν.</l>
</sp>
<sp>
<speaker>Χορός</speaker>
<l n="1255">καὶ γὰρ τὰ πυθόκραντα· δυσμαθῆ δʼ ὅμως.</l>
</sp>
<sp>
<speaker>Κασάνδρα</speaker>
<l>παπαῖ, οἷον τὸ πῦρ· ἐπέρχεται δέ μοι.</l>
<l>ὀτοτοῖ, Λύκειʼ Ἄπολλον, οἲ ἐγὼ ἐγώ.</l>
<l>αὕτη δίπους λέαινα συγκοιμωμένη</l>
<l>λύκῳ, λέοντος εὐγενοῦς ἀπουσίᾳ,</l>
<l n="1260">κτενεῖ με τὴν τάλαιναν· ὡς δὲ φάρμακον</l>
<l>τεύχουσα κἀμοῦ μισθὸν ἐνθήσειν κότῳ</l>
<l>ἐπεύχεται, θήγουσα φωτὶ φάσγανον</l>
<l>ἐμῆς ἀγωγῆς ἀντιτείσασθαι φόνον.</l>
<l>τί δῆτʼ ἐμαυτῆς καταγέλωτʼ ἔχω τάδε,</l>
<l n="1265">καὶ σκῆπτρα καὶ μαντεῖα περὶ δέρῃ στέφη;</l>
<l>σὲ μὲν πρὸ μοίρας τῆς ἐμῆς διαφθερῶ.</l>
<l>ἴτʼ ἐς φθόρον· πεσόντα γʼ ὧδʼ ἀμείβομαι.</l>
<l>ἄλλην τινʼ ἄτης ἀντʼ ἐμοῦ πλουτίζετε.</l>
<l>ἰδοὺ δʼ Ἀπόλλων αὐτὸς ἐκδύων ἐμὲ</l>
<l n="1270">χρηστηρίαν ἐσθῆτʼ, ἐποπτεύσας δέ με</l>
<l>κἀν τοῖσδε κόσμοις καταγελωμένην μέγα</l>
<l>φίλων ὑπʼ ἐχθρῶν οὐ διχορρόπως, μάτην—</l>
<l>καλουμένη δὲ φοιτὰς ὡς ἀγύρτρια</l>
<l>πτωχὸς τάλαινα λιμοθνὴς ἠνεσχόμην—</l>
<l n="1275">καὶ νῦν ὁ μάντις μάντιν ἐκπράξας ἐμὲ</l>
<l>ἀπήγαγʼ ἐς τοιάσδε θανασίμους τύχας.</l>
<l>βωμοῦ πατρῴου δʼ ἀντʼ ἐπίξηνον μένει,</l>
<l>θερμῷ κοπείσης φοινίῳ προσφάγματι.</l>
<l>οὐ μὴν ἄτιμοί γʼ ἐκ θεῶν τεθνήξομεν.</l>
<l n="1280">ἥξει γὰρ ἡμῶν ἄλλος αὖ τιμάορος,</l>
<l>μητροκτόνον φίτυμα, ποινάτωρ πατρός·</l>
<l>φυγὰς δʼ ἀλήτης τῆσδε γῆς ἀπόξενος</l>
<l>κάτεισιν, ἄτας τάσδε θριγκώσων φίλοις·</l>
<l>ὀμώμοται γὰρ ὅρκος ἐκ θεῶν μέγας,</l>
<l n="1285">ἄξειν νιν ὑπτίασμα κειμένου πατρός.</l>
<l>τί δῆτʼ ἐγὼ κάτοικτος ὧδʼ ἀναστένω;</l>
<l>ἐπεὶ τὸ πρῶτον εἶδον Ἰλίου πόλιν</l>
<l>πράξασαν ὡς ἔπραξεν, οἳ δʼ εἷλον πόλιν</l>
<l>οὕτως ἀπαλλάσσουσιν ἐν θεῶν κρίσει,</l>
<l n="1290">ἰοῦσα πράξω· τλήσομαι τὸ κατθανεῖν.</l>
<l>Ἅιδου πύλας δὲ τάσδʼ ἐγὼ προσεννέπω·</l>
<l>ἐπεύχομαι δὲ καιρίας πληγῆς τυχεῖν,</l>
<l>ὡς ἀσφάδαστος, αἱμάτων εὐθνησίμων</l>
<l>ἀπορρυέντων, ὄμμα συμβάλω τόδε.</l>
<milestone ed="p" n="1295" unit="card"/>
</sp>
<sp>
<speaker>Χορός</speaker>
<l n="1295">ὦ πολλὰ μὲν τάλαινα, πολλὰ δʼ αὖ σοφὴ</l>
<l>γύναι, μακρὰν ἔτεινας.  εἰ δʼ ἐτητύμως</l>
<l>μόρον τὸν αὑτῆς οἶσθα, πῶς θεηλάτου</l>
<l>βοὸς δίκην πρὸς βωμὸν εὐτόλμως πατεῖς;</l>
</sp>
<sp>
<speaker>Κασάνδρα</speaker>
<l>οὐκ ἔστʼ ἄλυξις, οὔ, ξένοι, χρόνον πλέω.</l>
</sp>
<sp>
<speaker>Χορός</speaker>
<l n="1300">ὁ δʼ ὕστατός γε τοῦ χρόνου πρεσβεύεται,</l>
</sp>
<sp>
<speaker>Κασάνδρα</speaker>
<l>ἥκει τόδʼ ἦμαρ· σμικρὰ κερδανῶ φυγῇ.</l>
</sp>
<sp>
<speaker>Χορός</speaker>
<l>ἀλλʼ ἴσθι τλήμων οὖσʼ ἀπʼ εὐτόλμου φρενός.</l>
</sp>
<sp>
<speaker>Κασάνδρα</speaker>
<l>οὐδεὶς ἀκούει ταῦτα τῶν εὐδαιμόνων.</l>
</sp>
<sp>
<speaker>Χορός</speaker>
<l>ἀλλʼ εὐκλεῶς τοι κατθανεῖν χάρις βροτῷ.</l>
</sp>
<sp>
<speaker>Κασάνδρα</speaker>
<l n="1305">ἰὼ πάτερ σοῦ σῶν τε γενναίων τέκνων.</l>
</sp>
<sp>
<speaker>Χορός</speaker>
<l>τί δʼ ἐστὶ χρῆμα; τίς σʼ ἀποστρέφει φόβος;</l>
</sp>
<sp>
<speaker>Κασάνδρα</speaker>
<l>φεῦ φεῦ.</l>
</sp>
<sp>
<speaker>Χορός</speaker>
<l>τί τοῦτʼ ἔφευξας; εἴ τι μὴ φρενῶν στύγος.</l>
</sp>
<sp>
<speaker>Κασάνδρα</speaker>
<l>φόνον δόμοι πνέουσιν αἱματοσταγῆ,</l>
</sp>
<sp>
<speaker>Χορός</speaker>
<l n="1310">καί πῶς;τόδʼ ὄζει θυμάτων ἐφεστίων.</l>
</sp>
<sp>
<speaker>Κασάνδρα</speaker>
<l>ὅμοιος ἀτμὸς ὥσπερ ἐκ τάφου πρέπει,</l>
</sp>
<sp>
<speaker>Χορός</speaker>
<l>οὐ Σύριον ἀγλάισμα δώμασιν λέγεις.</l>
</sp>
<sp>
<speaker>Κασάνδρα</speaker>
<l>ἀλλʼ εἶμι κἀν δόμοισι κωκύσουσʼ ἐμὴν</l>
<l>Ἀγαμέμνονός τε μοῖραν.  ἀρκείτω βίος.</l>
<l n="1315">ἰὼ ξένοι,</l>
<l>οὔτοι δυσοίζω θάμνον ὡς ὄρνις φόβῳ</l>
<l>ἄλλως· θανούσῃ μαρτυρεῖτέ μοι τόδε,</l>
<l>ὅταν γυνὴ γυναικὸς ἀντʼ ἐμοῦ θάνῃ,</l>
<l>ἀνήρ τε δυσδάμαρτος ἀντʼ ἀνδρὸς πέσῃ.</l>
<l n="1320">ἐπιξενοῦμαι ταῦτα δʼ  ὡς θανουμένη.</l>
</sp>
<sp>
<speaker>Χορός</speaker>
<l>ὦ τλῆμον, οἰκτίρω σε θεσφάτου μόρου.</l>
</sp>
<sp>
<speaker>Κασάνδρα</speaker>
<l>ἅπαξ ἔτʼ εἰπεῖν ῥῆσιν οὐ θρῆνον θέλω</l>
<l>ἐμὸν τὸν αὐτῆς.  ἡλίῳ δʼ ἐπεύχομαι</l>
<l>πρὸς ὕστατον φῶς †τοῖς ἐμοῖς τιμαόροις</l>
<l n="1325">ἐχθροῖς φονεῦσι τοῖς ἐμοῖς τίνειν ὁμοῦ,†</l>
<l>δούλης θανούσης, εὐμαροῦς χειρώματος.</l>
<l>ἰὼ βρότεια πράγματʼ· εὐτυχοῦντα μὲν</l>
<l>σκιά τις ἂν τρέψειεν· εἰ δὲ δυστυχῇ,</l>
<l>βολαῖς ὑγρώσσων σπόγγος ὤλεσεν γραφήν.</l>
<l n="1330">καὶ ταῦτʼ ἐκείνων μᾶλλον οἰκτίρω πολύ.</l>
<milestone ed="p" n="1331" unit="card"/>
</sp>
<div2 type="anapests">
<sp>
<speaker>Χορός</speaker>
<l>τὸ μὲν εὖ πράσσειν ἀκόρεστον ἔφυ</l>
<l>πᾶσι βροτοῖσιν· δακτυλοδείκτων δʼ</l>
<l>οὔτις ἀπειπὼν εἴργει μελάθρων,</l>
<l>μηκέτʼ ἐσέλθῃς, τάδε φωνῶν.</l>
<l n="1335">καὶ τῷδε πόλιν μὲν ἑλεῖν ἔδοσαν</l>
<l>μάκαρες Πριάμου·</l>
<l>θεοτίμητος δʼ οἴκαδʼ ἱκάνει.</l>
<l>νῦν δʼ εἰ προτέρων αἷμʼ ἀποτείσῃ</l>
<l>καὶ τοῖσι θανοῦσι θανὼν ἄλλων</l>
<l n="1340">ποινὰς θανάτων ἐπικράνῃ,</l>
<l>τίς ἂν <add>ἐξ</add>εύξαιτο βροτῶν ἀσινεῖ</l>
<l>δαίμονι φῦναι τάδʼ ἀκούων;</l>
<milestone ed="p" n="1343" unit="card"/>
</sp>
<sp>
<speaker>Ἀγαμέμνων</speaker>
<l>ὤμοι, πέπληγμαι καιρίαν πληγὴν ἔσω.</l>
<milestone ed="p" n="1344" unit="card"/>
</sp>
<sp>
<!-- trochees marked here -->
<speaker>Χορός</speaker>
<l>σῖγα· τίς πληγὴν ἀυτεῖ καιρίως οὐτασμένος;</l>
<milestone ed="p" n="1345" unit="card"/>
</sp>
<sp>
<speaker>Ἀγαμέμνων</speaker>
<l n="1345">ὤμοι μάλʼ αὖθις, δευτέραν πεπληγμένος.</l>
<milestone ed="p" n="1346" unit="card"/>
</sp>
<sp n="*xoro/s">
<!-- trochees marked here -->
<speaker>Χορός</speaker>
<l>τοὔργον εἰργάσθαι δοκεῖ μοι βασιλέως οἰμώγμασιν.</l>
<l>ἀλλὰ κοινωσώμεθʼ ἤν πως ἀσφαλῆ βουλεύματα.</l>
<milestone ed="p" n="1348" unit="card"/>
<l>—ἐγὼ μὲν ὑμῖν τὴν ἐμὴν γνώμην λέγω,</l>
<l>πρὸς δῶμα δεῦρʼ ἀστοῖσι κηρύσσειν βοήν.—</l>
<l n="1350">—ἐμοὶ δʼ ὅπως τάχιστά γʼ ἐμπεσεῖν δοκεῖ</l>
<l>καὶ πρᾶγμʼ ἐλέγχειν σὺν νεορρύτῳ ξίφει.—</l>
<l>—κἀγὼ τοιούτου γνώματος κοινωνὸς ὢν</l>
<l>ψηφίζομαί τι δρᾶν· τὸ μὴ μέλλειν δʼ ἀκμή.—</l>
<l>—ὁρᾶν πάρεστι· φροιμιάζονται γὰρ ὡς</l>
<l n="1355">τυραννίδος σημεῖα πράσσοντες πόλει.—</l>
<l>—χρονίζομεν γάρ. οἱ δὲ τῆς μελλοῦς κλέος</l>
<l>πέδοι πατοῦντες οὐ καθεύδουσιν χερί.—</l>
<l>—οὐκ οἶδα βουλῆς ἧστινος τυχὼν λέγω.</l>
<l>τοῦ δρῶντός ἐστι καὶ τὸ βουλεῦσαι πέρι.—</l>
<l n="1360">—κἀγὼ τοιοῦτός εἰμʼ, ἐπεὶ δυσμηχανῶ</l>
<l>λόγοισι τὸν θανόντʼ ἀνιστάναι πάλιν.—</l>
<l>—ἦ καὶ βίον τείνοντες ὧδʼ ὑπείξομεν</l>
<l>δόμων καταισχυντῆρσι τοῖσδʼ ἡγουμένοις;—</l>
<l>—ἀλλʼ οὐκ ἀνεκτόν,ἀλλὰ κατθανεῖν κρατεῖ·</l>
<l n="1365">πεπαιτέρα γὰρ μοῖρα τῆς τυραννίδος.—</l>
<l>—ἦ γὰρ τεκμηρίοισιν ἐξ οἰμωγμάτων</l>
<l>μαντευσόμεσθα τἀνδρὸς ὡς ὀλωλότος;—</l>
<l>—σάφʼ εἰδότας χρὴ τῶνδε θυμοῦσθαι πέρι·</l>
<l>τὸ γὰρ τοπάζειν τοῦ σάφʼ εἰδέναι δίχα.—</l>
<l n="1370">—ταύτην ἐπαινεῖν πάντοθεν πληθύνομαι,</l>
<l>τρανῶς Ἀτρείδην εἰδέναι κυροῦνθʼ ὅπως.</l>
</sp>
<milestone ed="p" n="1372" unit="card"/>
<sp>
<speaker>Κλυταιμήστρα</speaker>
<l>πολλῶν πάροιθεν καιρίως εἰρημένων</l>
<l>τἀναντίʼ εἰπεῖν οὐκ ἐπαισχυνθήσομαι.</l>
<l>πῶς γάρ τις ἐχθροῖς ἐχθρὰ πορσύνων, φίλοις</l>
<l n="1375">δοκοῦσιν εἶναι, πημονῆς ἀρκύστατʼ ἂν</l>
<l>φράξειεν, ὕψος κρεῖσσον ἐκπηδήματος;</l>
<l>ἐμοὶ δʼ ἀγὼν ὅδʼ οὐκ ἀφρόντιστος πάλαι</l>
<l>νείκης παλαιᾶς ἦλθε, σὺν χρόνῳ γε μήν·</l>
<l>ἕστηκα δʼ ἔνθʼ ἔπαισʼ ἐπʼ ἐξειργασμένοις.</l>
<l n="1380">οὕτω δʼ ἔπραξα, καὶ τάδʼ οὐκ ἀρνήσομαι·</l>
<l>ὡς μήτε φεύγειν μήτʼ ἀμύνεσθαι μόρον,</l>
<l>ἄπειρον ἀμφίβληστρον, ὥσπερ ἰχθύων,</l>
<l>περιστιχίζω, πλοῦτον εἵματος κακόν.</l>
<l>παίω δέ νιν δίς· κἀν δυοῖν οἰμωγμάτοιν</l>
<l n="1385">μεθῆκεν αὑτοῦ κῶλα· καὶ πεπτωκότι</l>
<l>τρίτην ἐπενδίδωμι, τοῦ κατὰ χθονὸς</l>
<l>Διὸς νεκρῶν σωτῆρος εὐκταίαν χάριν.</l>
<l>οὕτω τὸν αὑτοῦ θυμὸν ὁρμαίνει πεσών·</l>
<l>κἀκφυσιῶν ὀξεῖαν αἵματος σφαγὴν</l>
<l n="1390">βάλλει μʼ ἐρεμνῇ ψακάδι φοινίας δρόσου,</l>
<l>χαίρουσαν οὐδὲν ἧσσον ἢ διοσδότῳ</l>
<l>γάνει σπορητὸς κάλυκος ἐν λοχεύμασιν.</l>
<l>
<milestone ed="P" unit="para"/>ὡς ὧδʼ ἐχόντων, πρέσβος Ἀργείων τόδε,</l>
<l>χαίροιτʼ ἄν, εἰ χαίροιτʼ, ἐγὼ δʼ ἐπεύχομαι.</l>
<l n="1395">εἰ δʼ ἦν πρεπόντων ὥστʼ ἐπισπένδειν νεκρῷ,</l>
<l>τῷδʼ ἂν δικαίως ἦν, ὑπερδίκως μὲν οὖν.</l>
<l>τοσῶνδε κρατῆρʼ ἐν δόμοις κακῶν ὅδε</l>
<l>πλήσας ἀραίων αὐτὸς ἐκπίνει μολών.</l>
</sp>
<sp>
<speaker>Χορός</speaker>
<l>θαυμάζομέν σου γλῶσσαν, ὡς θρασύστομος,</l>
<l n="1400">ἥτις τοιόνδʼ ἐπʼ ἀνδρὶ κομπάζεις λόγον.</l>
</sp>
<sp>
<speaker>Κλυταιμήστρα</speaker>
<l>πειρᾶσθέ μου γυναικὸς ὡς ἀφράσμονος·</l>
<l>ἐγὼ δʼ ἀτρέστῳ καρδίᾳ πρὸς εἰδότας</l>
<l>λέγω· σὺ δʼ αἰνεῖν εἴτε με ψέγειν θέλεις</l>
<l>ὅμοιον.  οὗτός ἐστιν Ἀγαμέμνων, ἐμὸς</l>
<l n="1405">πόσις, νεκρὸς δέ, τῆσδε δεξιᾶς χερὸς</l>
<l>ἔργον, δικαίας τέκτονος.  τάδʼ ὧδʼ ἔχει.</l>
<milestone ed="p" n="1407" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>τί κακόν, ὦ γύναι,</l>
<l>χθονοτρεφὲς ἐδανὸν ἢ ποτὸν</l>
<l>πασαμένα ῥυτᾶς ἐξ ἁλὸς ὀρόμενον</l>
<l>τόδʼ ἐπέθου θύος, δημοθρόους τʼ ἀράς;</l>
<l n="1410">ἀπέδικες ἀπέταμες· ἀπόπολις δʼ  ἔσῃ</l>
<l>μῖσος ὄβριμον ἀστοῖς.</l>
<milestone ed="p" n="1412" unit="card"/>
</sp>
<sp>
<speaker>Κλυταιμήστρα</speaker>
<l>νῦν μὲν δικάζεις ἐκ πόλεως φυγὴν ἐμοὶ</l>
<l>καὶ μῖσος ἀστῶν δημόθρους τʼ ἔχειν ἀράς,</l>
<l>οὐδὲν τότʼ ἀνδρὶ τῷδʼ ἐναντίον φέρων·</l>
<l n="1415">ὃς οὐ προτιμῶν, ὡσπερεὶ βοτοῦ μόρον,</l>
<l>μήλων φλεόντων εὐπόκοις νομεύμασιν,</l>
<l>ἔθυσεν αὑτοῦ παῖδα, φιλτάτην ἐμοὶ</l>
<l>ὠδῖνʼ, ἐπῳδὸν Θρῃκίων ἀημάτων.</l>
<l>οὐ τοῦτον ἐκ γῆς τῆσδε χρῆν σʼ ἀνδρηλατεῖν,</l>
<l n="1420">μιασμάτων ἄποινʼ;  ἐπήκοος δʼ ἐμῶν</l>
<l>ἔργων δικαστὴς τραχὺς εἶ. λέγω δέ σοι</l>
<l>τοιαῦτʼ ἀπειλεῖν, ὡς παρεσκευασμένης</l>
<l>ἐκ τῶν ὁμοίων χειρὶ νικήσαντʼ ἐμοῦ</l>
<l>ἄρχειν· ἐὰν δὲ τοὔμπαλιν κραίνῃ θεός,</l>
<l n="1425">γνώσῃ διδαχθεὶς ὀψὲ γοῦν τὸ σωφρονεῖν.</l>
</sp>
</div2>
<div2 type="antistrophe" n="1">
<milestone ed="p" n="1426" unit="card"/>
<sp>
<speaker>Χορός</speaker>
<l>μεγαλόμητις εἶ,</l>
<l>περίφρονα δʼ ἔλακες. ὥσπερ οὖν</l>
<l>φονολιβεῖ τύχᾳ φρὴν ἐπιμαίνεται,</l>
<l>λίπος ἐπʼ ὀμμάτων αἵματος εὖ πρέπει·</l>
<l>ἀτίετον ἔτι σὲ χρὴ στερομέναν φίλων</l>
<l n="1430">τύμμα τύμματι τεῖσαι.</l>
<milestone ed="p" n="1431" unit="card"/>
</sp>
</div2>
</div1>
<div1 type="episode">
<sp>
<speaker>Κλυταιμήστρα</speaker>
<l>καὶ τήνδʼ ἀκούεις ὁρκίων ἐμῶν θέμιν·</l>
<l>μὰ τὴν τέλειον τῆς ἐμῆς παιδὸς Δίκην,</l>
<l>Ἄτην Ἐρινύν θʼ, αἷσι τόνδʼ ἔσφαξʼ ἐγώ,</l>
<l>οὔ μοι φόβου μέλαθρον ἐλπὶς ἐμπατεῖ,</l>
<l n="1435">ἕως ἂν αἴθῃ πῦρ ἐφʼ ἑστίας ἐμῆς</l>
<l>Αἴγισθος, ὡς τὸ πρόσθεν εὖ φρονῶν ἐμοί.</l>
<l>οὗτος γὰρ ἡμῖν ἀσπὶς οὐ σμικρὰ θράσους.</l>
<l>κεῖται γυναικὸς τῆσδε λυμαντήριος,</l>
<l>Χρυσηίδων μείλιγμα τῶν ὑπʼ Ἰλίῳ·</l>
<l n="1440">ἥ τʼ  αἰχμάλωτος ἥδε καὶ τερασκόπος</l>
<l>καὶ κοινόλεκτρος τοῦδε, θεσφατηλόγος</l>
<l>πιστὴ ξύνευνος, ναυτίλων δὲ σελμάτων</l>
<l>ἰσοτριβής. ἄτιμα δʼ οὐκ ἐπραξάτην.</l>
<l>ὁ μὲν γὰρ οὕτως, ἡ δέ τοι κύκνου δίκην</l>
<l n="1445">τὸν ὕστατον μέλψασα θανάσιμον γόον</l>
<l>κεῖται, φιλήτωρ τοῦδʼ· ἐμοὶ δʼ ἐπήγαγεν</l>
<l>εὐνῆς παροψώνημα τῆς ἐμῆς χλιδῆς.</l>
<milestone ed="p" n="1448" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>φεῦ, τίς ἂν ἐν τάχει, μὴ περιώδυνος,</l>
<l>μηδὲ δεμνιοτήρης,</l>
<l n="1450">μόλοι τὸν αἰεὶ φέρουσʼ ἐν ἡμῖν</l>
<l>Μοῖρʼ ἀτέλευτον ὕπνον, δαμέντος</l>
<l>φύλακος εὐμενεστάτου <del>καὶ</del>
</l>
<l>πολλὰ τλάντος γυναικὸς διαί·</l>
<l>πρὸς γυναικὸς δʼ ἀπέφθισεν βίον.</l>
</sp>
</div2>
<div2 type="ephymn." n="1">
<milestone ed="p" n="1455" unit="card"/>
<sp>
<speaker>Χορός</speaker>
<l n="1455">ἰὼ <add>ἰὼ</add> παράνους Ἑλένα</l>
<l>μία τὰς πολλάς, τάς πάνυ πολλὰς</l>
<l>ψυχὰς ὀλέσασʼ ὑπὸ Τροίᾳ.</l>
<l>νῦν <del>δὲ</del> τελέαν πολύμναστον ἐπηνθίσω</l>
<l n="1460">διʼ αἷμʼ ἄνιπτον.  ἦ τις ἦν τότʼ ἐν δόμοις</l>
<l>ἔρις ἐρίδματος ἀνδρὸς οἰζύς.</l>
</sp>
</div2>
<div2 type="anapests">
<milestone ed="p" n="1462" unit="card"/>
<sp>
<speaker>Κλυταιμήστρα</speaker>
<l>μηδὲν θανάτου μοῖραν ἐπεύχου</l>
<l>τοῖσδε βαρυνθείς·</l>
<l>μηδʼ εἰς Ἑλένην κότον ἐκτρέψῃς,</l>
<l n="1465">ὡς ἀνδρολέτειρʼ, ὡς μία πολλῶν</l>
<l>ἀνδρῶν ψυχὰς Δαναῶν ὀλέσασʼ</l>
<l>ἀξύστατον ἄλγος ἔπραξεν.</l>
</sp>
</div2>
<div2 type="antistrophe" n="1">
<milestone ed="p" n="1468" unit="card"/>
<sp>
<speaker>Χορός</speaker>
<l>δαῖμον, ὃς ἐμπίτνεις δώμασι καὶ διφυί-</l>
<l>οισι Τανταλίδαισιν,</l>
<l n="1470">κράτος <add>τʼ</add> ἰσόψυχον ἐκ γυναικῶν</l>
<l>καρδιόδηκτον ἐμοὶ κρατύνεις.</l>
<l>ἐπὶ δὲ σώματος δίκαν <del>μοι</del>
</l>
<l>κόρακος ἐχθροῦ σταθεῖσʼ ἐκνόμως</l>
<l n="1474">ὕμνον ὑμνεῖν ἐπεύχεται <add>˘¯</add>
</l>
</sp>
</div2>
<div2 type="anapests">
<sp>
<milestone ed="p" n="1475" unit="card"/>
<speaker>Κλυταιμήστρα</speaker>
<l n="1475">νῦν δʼ ὤρθωσας στόματος γνώμην,</l>
<l>τὸν τριπάχυντον</l>
<l>δαίμονα γέννης τῆσδε κικλήσκων.</l>
<l>ἐκ τοῦ γὰρ ἔρως αἱματολοιχὸς</l>
<l>νείρᾳ τρέφεται, πρὶν καταλῆξαι</l>
<l n="1480">τὸ παλαιὸν ἄχος, νέος ἰχώρ.</l>
</sp>
</div2>
<div2 type="strophe" n="2">
<milestone ed="p" n="1481" unit="card"/>
<sp>
<speaker>Χορός</speaker>
<l>ἦ μέγαν οἰκονόμον</l>
<l>δαίμονα καὶ βαρύμηνιν αἰνεῖς,</l>
<l>φεῦ φεῦ, κακὸν αἶνον ἀτη-</l>
<l>ρᾶς τύχας ἀκορέστου·</l>
<l n="1485">ἰὴ ἰή, διαὶ Διὸς</l>
<l>παναιτίου πανεργέτα·</l>
<l>τί γὰρ βροτοῖς ἄνευ Διὸς τελεῖται;</l>
<l>τί τῶνδʼ οὐ θεόκραντόν ἐστιν;</l>
</sp>
</div2>
<div2 type="ephymn." n="2">
<milestone ed="p" n="1489" unit="card"/>
<sp>
<speaker>Χορός</speaker>
<l>ἰὼ ἰὼ βασιλεῦ βασιλεῦ,</l>
<l n="1490">πῶς σε δακρύσω;</l>
<l>φρενὸς ἐκ φιλίας τί ποτʼ εἴπω;</l>
<l>κεῖσαι δʼ ἀράχνης ἐν ὑφάσματι τῷδʼ</l>
<l>ἀσεβεῖ θανάτῳ βίον ἐκπνέων.</l>
<l>ὤμοι μοι κοίταν τάνδʼ ἀνελεύθερον</l>
<l n="1495">δολίῳ μόρῳ δαμεὶς <add>δάμαρτος</add>
</l>
<l>ἐκ χερὸς ἀμφιτόμῳ βελέμνῳ.</l>
</sp>
</div2>
<div2 type="anapests">
<milestone ed="p" n="1497" unit="card"/>
<sp>
<speaker>Κλυταιμήστρα</speaker>
<l>αὐχεῖς εἶναι τόδε τοὔργον ἐμόν;</l>
<l>μηδʼ ἐπιλεχθῇς</l>
<l>Ἀγαμεμνονίαν εἶναί μʼ ἄλοχον.</l>
<l n="1500">φανταζόμενος δὲ γυναικὶ νεκροῦ</l>
<l>τοῦδʼ ὁ παλαιὸς δριμὺς ἀλάστωρ</l>
<l>Ἀτρέως χαλεποῦ θοινατῆρος</l>
<l>τόνδʼ ἀπέτεισεν,</l>
<l>τέλεον νεαροῖς ἐπιθύσας.</l>
</sp>
</div2>
<div2 type="antistrophe" n="2">
<milestone ed="p" n="1505" unit="card"/>
<sp>
<speaker>Χορός</speaker>
<l n="1505">ὡς μὲν ἀναίτιος εἶ</l>
<l>τοῦδε φόνου τίς ὁ μαρτυρήσων;</l>
<l>πῶς πῶς; πατρόθεν δὲ συλλή-</l>
<l>πτωρ γένοιτʼ ἂν ἀλάστωρ.</l>
<l>βιάζεται δʼ ὁμοσπόροις</l>
<l n="1510">ἐπιρροαῖσιν αἱμάτων</l>
<l>μέλας Ἄρης, ὅποι δίκαν προβαίνων</l>
<l>πάχνᾳ κουροβόρῳ παρέξει.</l>
</sp>
</div2>
<div2 type="ephymn" n="2">
<milestone ed="p" n="1513" unit="card"/>
<sp>
<speaker>Χορός</speaker>
<l>ἰὼ ἰὼ βασιλεῦ βασιλεῦ,</l>
<l>πῶς σε δακρύσω;</l>
<l n="1515">φρενὸς ἐκ φιλίας τί ποτʼ εἴπω;</l>
<l>κεῖσαι δʼ ἀράχνης ἐν ὑφάσματι τῷδʼ</l>
<l>ἀσεβεῖ θανάτῳ βίον ἐκπνέων.</l>
<l>ὤμοι μοι κοίταν τάνδʼ ἀνελεύθερον</l>
<l>δολίῳ μόρῳ δαμεὶς</l>
<l n="1520">ἐκ χερὸς ἀμφιτόμῳ βελέμνῳ.</l>
</sp>
</div2>
<div2 type="anapests">
<sp>
<milestone ed="p" n="1521" unit="card"/>
<speaker>Κλυταιμήστρα</speaker>
<l>
<del> οὔτʼ ἀνελεύθερον οἶμαι θάνατον</del>
</l>
<l>
<del>τῷδε γενέσθαι.</del>
</l>
<l>οὐδὲ γὰρ οὗτος δολίαν ἄτην</l>
<l>οἴκοισιν ἔθηκʼ;</l>
<l n="1525">ἀλλʼ ἐμὸν ἐκ τοῦδʼ ἔρνος ἀερθέν.</l>
<l>τὴν πολυκλαύτην Ἰφιγενείαν,</l>
<l>ἄξια δράσας ἄξια πάσχων</l>
<l>μηδὲν ἐν Ἅιδου μεγαλαυχείτω,</l>
<l>ξιφοδηλήτῳ,</l>
<l>θανάτῳ τείσας ἅπερ ἦρξεν.</l>
<milestone ed="p" n="1531" unit="card"/>
</sp>
</div2>
<div2 type="strophe" n="3">
<sp>
<speaker>Χορός</speaker>
<l n="1530">ἀμηχανῶ φροντίδος στερηθεὶς</l>
<l>εὐπάλαμον μέριμναν</l>
<l>ὅπα τράπωμαι, πίτνοντος οἴκου.</l>
<l>δέδοικα δʼ ὄμβρου κτύπον δομοσφαλῆ</l>
<l>τὸν αἱματηρόν· ψακὰς δὲ λήγει.</l>
<l n="1535">δίκην δʼ ἐπʼ ἄλλο πρᾶγμα θηγάνει βλάβης</l>
<l>πρὸς ἄλλαις θηγάναισι μοῖρα.</l>
<milestone ed="p" n="1537" unit="card"/>
</sp>
</div2>
<div2 type="ephymn" n="3">
<sp>
<speaker>Χορός</speaker>
<l>ἰὼ γᾶ γᾶ, εἴθʼ ἔμʼ ἐδέξω,</l>
<l>πρὶν τόνδʼ ἐπιδεῖν ἀργυροτοίχου</l>
<l n="1540">δροίτης κατέχοντα χάμευναν.</l>
<l>τίς ὁ θάψων νιν; τίς ὁ θρηνήσων;</l>
<l>ἦ σὺ τόδʼ ἔρξαι τλήσῃ,  κτείνασʼ</l>
<l>ἄνδρα τὸν αὑτῆς ἀποκωκῦσαι</l>
<l n="1545">ψυχῇ τʼ ἄχαριν χάριν ἀντʼ ἔργων</l>
<l>μεγάλων ἀδίκως ἐπικρᾶναι;</l>
<l>τίς δʼ ἐπιτύμβιον αἶνον ἐπʼ ἀνδρὶ θείῳ</l>
<l>σὺν δακρύοις ἰάπτων</l>
<l n="1550">ἀληθείᾳ φρενῶν πονήσει;</l>
<milestone ed="p" n="1551" unit="card"/>
</sp>
</div2>
<div2 type="anapests">
<sp>
<speaker>Κλυταιμήστρα</speaker>
<l>οὐ σὲ προσήκει τὸ μέλημʼ ἀλέγειν</l>
<l>τοῦτο· πρὸς ἡμῶν</l>
<l>κάππεσε, κάτθανε, καὶ καταθάψομεν,</l>
<l>οὐχ ὑπὸ κλαυθμῶν τῶν ἐξ οἴκων,</l>
<l n="1555">ἀλλʼ Ἰφιγένειά νιν ἀσπασίως</l>
<l>θυγάτηρ, ὡς χρή,</l>
<l>πατέρʼ ἀντιάσασα πρὸς ὠκύπορον</l>
<l>πόρθμευμʼ ἀχέων</l>
<l>περὶ χεῖρε βαλοῦσα φιλήσει.</l>
<milestone ed="p" n="1560" unit="card"/>
</sp>
</div2>
<div2 type="antistrophe" n="3">
<sp>
<speaker>Χορός</speaker>
<l n="1560">ὄνειδος ἥκει τόδʼ ἀντʼ ὀνείδους.</l>
<l>δύσμαχα δʼ ἔστι κρῖναι.</l>
<l>φέρει φέροντʼ, ἐκτίνει δʼ ὁ καίνων.</l>
<l>μίμνει δὲ μίμνοντος ἐν θρόνῳ Διὸς</l>
<l>παθεῖν τὸν ἔρξαντα· θέσμιον γάρ.</l>
<l n="1565">τίς ἂν γονὰν ἀραῖον ἐκβάλοι δόμων;</l>
<l>κεκόλληται γένος πρὸς ἄτᾳ.</l>
<milestone ed="p" n="1567" unit="card"/>
</sp>
</div2>
<div2 type="anapests">
<sp>
<speaker>Κλυταιμήστρα</speaker>
<l>ἐς τόνδʼ ἐνέβης ξὺν ἀληθείᾳ</l>
<l>χρησμόν.  ἐγὼ δʼ οὖν</l>
<l>ἐθέλω δαίμονι τῷ Πλεισθενιδῶν</l>
<l n="1570">ὅρκους θεμένη τάδε μὲν στέργειν,</l>
<l>δύστλητά περ ὄνθʼ· ὃ δὲ λοιπόν, ἰόντʼ</l>
<l>ἐκ τῶνδε δόμων ἄλλην γενεὰν</l>
<l>τρίβειν θανάτοις αὐθένταισι.</l>
<l>κτεάνων τε μέρος</l>
<l>βαιὸν ἐχούσῃ πᾶν ἀπόχρη μοι</l>
<l n="1575">μανίας μελάθρων</l>
<l>ἀλληλοφόνους ἀφελούσῃ.</l>
<milestone ed="p" n="1577" unit="card"/>
</sp>
</div2>
</div1>
<div1 type="episode">
<sp>
<speaker>Αἴγισθος</speaker>
<l>ὦ φέγγος εὖφρον ἡμέρας δικηφόρου.</l>
<l>φαίην ἂν ἤδη νῦν βροτῶν τιμαόρους</l>
<l>θεοὺς ἄνωθεν γῆς ἐποπτεύειν ἄχη,</l>
<l n="1580">ἰδὼν ὑφαντοῖς ἐν πέπλοις, Ἐρινύων</l>
<l>τὸν ἄνδρα τόνδε κείμενον φίλως ἐμοί,</l>
<l>χερὸς πατρῴας ἐκτίνοντα μηχανάς.</l>
<l>
<milestone ed="P" unit="para"/>Ἀτρεὺς γὰρ ἄρχων τῆσδε γῆς, τούτου πατήρ,</l>
<l>πατέρα Θυέστην τὸν ἐμόν, ὡς τορῶς φράσαι,</l>
<l n="1585">αὑτοῦ δʼ ἀδελφόν, ἀμφίλεκτος ὢν κράτει,</l>
<l>ἠνδρηλάτησεν ἐκ πόλεώς τε καὶ δόμων.</l>
<l>καὶ προστρόπαιος ἑστίας μολὼν πάλιν</l>
<l>τλήμων Θυέστης μοῖραν ηὕρετʼ ἀσφαλῆ,</l>
<l>τὸ μὴ θανὼν πατρῷον αἱμάξαι πέδον,</l>
<l n="1590">αὐτός· ξένια δὲ τοῦδε δύσθεος πατὴρ</l>
<l>Ἀτρεύς, προθύμως μᾶλλον ἢ φίλως, πατρὶ</l>
<l>τὠμῷ, κρεουργὸν ἦμαρ εὐθύμως ἄγειν</l>
<l>δοκῶν, παρέσχε δαῖτα παιδείων κρεῶν.</l>
<l>τὰ μὲν ποδήρη καὶ χερῶν ἄκρους κτένας</l>
<l n="1595">ἔθρυπτʼ, ἄνωθεν <gap/>
</l>
<l>
<gap desc="*"/>
</l>
<l>
<gap/>ἀνδρακὰς καθήμενος.</l>
<l>ἄσημα δʼ αὐτῶν αὐτίκʼ ἀγνοίᾳ λαβὼν</l>
<l>ἔσθει βορὰν ἄσωτον, ὡς ὁρᾷς, γένει.</l>
<l>κἄπειτʼ ἐπιγνοὺς ἔργον οὐ καταίσιον</l>
<l>ᾤμωξεν, ἀμπίπτει δʼ ἀπὸ σφαγὴν ἐρῶν,</l>
<l n="1600">μόρον δʼ ἄφερτον Πελοπίδαις ἐπεύχεται,</l>
<l>λάκτισμα δείπνου ξυνδίκως τιθεὶς ἀρᾷ,</l>
<l>οὕτως ὀλέσθαι πᾶν τὸ Πλεισθένους γένος.</l>
<l>ἐκ τῶνδέ σοι πεσόντα τόνδʼ ἰδεῖν πάρα.</l>
<l>κἀγὼ δίκαιος τοῦδε τοῦ φόνου ῥαφεύς.</l>
<l n="1605">τρίτον γὰρ ὄντα μʼ ἐπὶ δυσαθλίῳ πατρὶ</l>
<l>συνεξελαύνει τυτθὸν ὄντʼ ἐν σπαργάνοις·</l>
<l>τραφέντα δʼ αὖθις ἡ δίκη κατήγαγεν.</l>
<l>καὶ τοῦδε τἀνδρὸς ἡψάμην θυραῖος ὤν,</l>
<l>πᾶσαν συνάψας μηχανὴν δυσβουλίας.</l>
<l n="1610">οὕτω καλὸν δὴ καὶ τὸ κατθανεῖν ἐμοί,</l>
<l>ἰδόντα τοῦτον τῆς δίκης ἐν ἕρκεσιν.</l>
</sp>
<sp>
<speaker>Χορός</speaker>
<l>Αἴγισθʼ, ὑβρίζειν ἐν κακοῖσιν οὐ σέβω.</l>
<l>σὺ δʼ ἄνδρα τόνδε φὴς ἑκὼν κατακτανεῖν,</l>
<l>μόνος δʼ ἔποικτον τόνδε βουλεῦσαι φόνον·</l>
<l n="1615">οὔ φημʼ ἀλύξειν ἐν δίκῃ τὸ σὸν κάρα</l>
<l>δημορριφεῖς, σάφʼ ἴσθι, λευσίμους ἀράς.</l>
<milestone ed="p" n="1617" unit="card"/>
</sp>
<sp>
<speaker>Αἴγισθος</speaker>
<l>σὺ ταῦτα φωνεῖς νερτέρᾳ προσήμενος</l>
<l>κώπῃ, κρατούντων τῶν ἐπὶ ζυγῷ δορός;</l>
<l>γνώσῃ γέρων ὢν ὡς διδάσκεσθαι βαρὺ</l>
<l n="1620">τῷ τηλικούτῳ, σωφρονεῖν εἰρημένον.</l>
<l>δεσμὸς δὲ καὶ τὸ γῆρας αἵ τε νήστιδες</l>
<l>δύαι διδάσκειν ἐξοχώταται φρενῶν</l>
<l>ἰατρομάντεις.  οὐχ ὁρᾷς ὁρῶν τάδε;</l>
<l>πρὸς κέντρα μὴ λάκτιζε, μὴ παίσας μογῇς.</l>
</sp>
<sp>
<speaker>Χορός</speaker>
<l n="1625">γύναι, σὺ τοὺς ἥκοντας ἐκ μάχης μένων</l>
<l>οἰκουρὸς εὐνὴν ἀνδρὸς αἰσχύνων ἅμα</l>
<l>ἀνδρὶ στρατηγῷ τόνδʼ ἐβούλευσας μόρον;</l>
</sp>
<sp>
<speaker>Αἴγισθος</speaker>
<l>καὶ ταῦτα τἄπη κλαυμάτων ἀρχηγενῆ.</l>
<l>Ὀρφεῖ δὲ γλῶσσαν τὴν ἐναντίαν ἔχεις.</l>
<l n="1630">ὁ μὲν γὰρ ἦγε πάντʼ ἀπὸ φθογγῆς χαρᾷ,</l>
<l>σὺ δʼ ἐξορίνας νηπίοις ὑλάγμασιν</l>
<l>ἄξῃ· κρατηθεὶς δʼ ἡμερώτερος φανῇ.</l>
</sp>
<sp>
<speaker>Χορός</speaker>
<l>ὡς δὴ σύ μοι τύραννος Ἀργείων ἔσῃ,</l>
<l>ὃς οὐκ, ἐπειδὴ τῷδʼ ἐβούλευσας μόρον,</l>
<l n="1635">δρᾶσαι τόδʼ ἔργον οὐκ ἔτλης αὐτοκτόνως.</l>
</sp>
<sp>
<speaker>Αἴγισθος</speaker>
<l>τὸ γὰρ δολῶσαι πρὸς γυναικὸς ἦν σαφῶς·</l>
<l>ἐγὼ δʼ ὕποπτος ἐχθρὸς ἦ παλαιγενής.</l>
<l>ἐκ τῶν δὲ τοῦδε χρημάτων πειράσομαι</l>
<l>ἄρχειν πολιτῶν· τὸν δὲ μὴ πειθάνορα</l>
<l n="1640">ζεύξω βαρείαις οὔτι μοι σειραφόρον</l>
<l>κριθῶντα πῶλον· ἀλλʼ ὁ δυσφιλὴς σκότῳ</l>
<l>λιμὸς ξύνοικος μαλθακόν σφʼ ἐπόψεται.</l>
</sp>
<sp>
<speaker>Χορός</speaker>
<l>τί δὴ τὸν ἄνδρα τόνδʼ ἀπὸ ψυχῆς κακῆς</l>
<l>οὐκ αὐτὸς ἠνάριζες, ἀλλά νιν γυνὴ</l>
<l n="1645">χώρας μίασμα καὶ θεῶν ἐγχωρίων</l>
<l>ἔκτεινʼ;Ὀρέστης ἆρά που βλέπει φάος,</l>
<l>ὅπως κατελθὼν δεῦρο πρευμενεῖ τύχῃ</l>
<l>ἀμφοῖν γένηται τοῖνδε παγκρατὴς φονεύς;</l>
<milestone ed="p" n="1649" unit="card"/>
</sp>
<div2 type="close" met="trochaic">
<sp>
<speaker>Αἴγισθος</speaker>
<l>ἀλλʼ ἐπεὶ δοκεῖς τάδʼ ἔρδειν καὶ λέγειν, γνώσῃ τάχα</l>
<l n="1650">εἶα δή, φίλοι λοχῖται, τοὔργον οὐχ ἑκὰς τόδε.</l>
</sp>
<sp>
<speaker>Χορός</speaker>
<l>εἶα δή, ξίφος πρόκωπον πᾶς τις εὐτρεπιζέτω.</l>
</sp>
<sp>
<speaker>Αἴγισθος</speaker>
<l>ἀλλὰ κἀγὼ μὴν πρόκωπος οὐκ ἀναίνομαι θανεῖν.</l>
</sp>
<sp>
<speaker>Χορός</speaker>
<l>δεχομένοις λέγεις θανεῖν σε· τὴν τύχην δʼ αἱρούμεθα.</l>
</sp>
<sp>
<speaker>Κλυταιμήστρα</speaker>
<l>μηδαμῶς, ὦ φίλτατʼ ἀνδρῶν, ἄλλα δράσωμεν κακά.</l>
<l n="1655">ἀλλὰ καὶ τάδʼ ἐξαμῆσαι πολλά, δύστηνον θέρος.</l>
<l>πημονῆς δʼ ἅλις γʼ ὑπάρχει· μηδὲν αἱματώμεθα.</l>
<l>στείχετʼ αἰδοῖοι γέροντες πρὸς δόμους, πεπρωμένοις <del>τούσδε</del>
</l>
<l>πρὶν παθεῖν εἴξαντες ὥρᾳ· χρῆν τάδʼ ὡς ἐπράξαμεν.</l>
<l>εἰ δέ τοι μόχθων γένοιτο τῶνδʼ ἅλις, δεχοίμεθʼ ἄν,</l>
<l n="1660">δαίμονος χηλῇ βαρείᾳ δυστυχῶς πεπληγμένοι.</l>
<l>ὧδʼ ἔχει λόγος γυναικός, εἴ τις ἀξιοῖ μαθεῖν.</l>
</sp>
<sp>
<speaker>Αἴγισθος</speaker>
<l>ἀλλὰ τούσδʼ ἐμοὶ ματαίαν γλῶσσαν ὧδʼ ἀπανθίσαι</l>
<l>κἀκβαλεῖν ἔπη τοιαῦτα δαίμονος πειρωμένους,</l>
<l>σώφρονος γνώμης θʼ ἁμαρτεῖν τὸν κρατοῦντά <add>θʼ ὑβρίσαι</add>.</l>
</sp>
<sp>
<speaker>Χορός</speaker>
<l n="1665">οὐκ ἂν Ἀργείων τόδʼ εἴη, φῶτα προσσαίνειν κακόν.</l>
</sp>
<sp>
<speaker>Αἴγισθος</speaker>
<l>ἀλλʼ ἐγώ σʼ ἐν ὑστέραισιν ἡμέραις μέτειμʼ ἔτι.</l>
</sp>
<sp>
<speaker>Χορός</speaker>
<l>οὔκ, ἐὰν δαίμων, Ὀρέστην δεῦρʼ ἀπευθύνῃ μολεῖν.</l>
</sp>
<sp>
<speaker>Αἴγισθος</speaker>
<l>οἶδʼ ἐγὼ φεύγοντας ἄνδρας ἐλπίδας σιτουμένους.</l>
</sp>
<sp>
<speaker>Χορός</speaker>
<l>πρᾶσσε, πιαίνου, μιαίνων τὴν δίκην, ἐπεὶ πάρα.</l>
</sp>
<sp>
<speaker>Αἴγισθος</speaker>
<l n="1670">ἴσθι μοι δώσων ἄποινα τῆσδε μωρίας χάριν.</l>
</sp>
<sp>
<speaker>Χορός</speaker>
<l>κόμπασον θαρσῶν, ἀλέκτωρ ὥστε θηλείας πέλας.</l>
</sp>
<sp>
<speaker>Κλυταιμήστρα</speaker>
<l>μὴ προτιμήσῃς ματαίων τῶνδʼ ὑλαγμάτων· <add>ἐγὼ</add>
</l>
<l>καὶ σὺ θήσομεν κρατοῦντε τῶνδε δωμάτων <add>καλῶς</add>.</l>
</sp>
</div2>
</div1>
</body>
</text>
</TEI.2>

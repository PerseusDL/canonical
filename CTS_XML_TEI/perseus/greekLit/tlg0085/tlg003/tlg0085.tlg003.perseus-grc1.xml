<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="PB">Prometheus Bound</title>
<title type="sub">Machine readable text</title>
<author n="Aesch.">Aeschylus</author>
<editor role="editor" n="Smyth">Herbert Weir Smyth, Ph.D.</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 80Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Aeschylus</author>
<title>Aeschylus, with an English translation by Herbert Weir Smyth, Ph. D. in two volumes. 1.Prometheus</title>
<imprint>
<pubPlace>Cambridge</pubPlace>
<publisher>Cambridge, Mass., Harvard University Press; London, William Heinemann, Ltd.</publisher>
<date>1926</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
<refsDecl doctype="TEI.2">
<state unit="card"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
</change>
<change>
<date>9/19/90</date>
<respStmt>
<name>EM</name>
<resp>ed.</resp>
</respStmt>
<item>Final check of cardbreaks, tags, and linenumbers.</item>
</change>
<change>
<date>8/91</date>
<respStmt>
<name>EM</name>
<resp>ed.</resp>
</respStmt>
<item>Revise DTDs and recheck texts.</item>
</change>
<change>
<date>8/91</date>
<respStmt>
<name>Bill Merrill</name>
<resp>ed.</resp>
</respStmt>
<item>Compare with TLG text for missing words or other scanner omissions.</item>
</change>
<change>
<date>10/98</date>
<respStmt>
<name>Bill Merrill</name>
<resp>ed.</resp>
</respStmt>
<item>Fixed card breaks at 113, 127, 144, 342 and 906 and added 128b, 130b, 143b, 343b, and 906b for lines miscounted in the Loeb edition.</item>
</change>
<change>
<date>23-Dec-99</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: aesch.pb_gk.xml,v $
Revision 1.1  2013-09-13 11:17:27  balmas01
moving Greg's work-in-progress on CTS-izing greco-roman collection texts to a Work directory

Revision 1.6  2013-06-13 12:41:17  gcrane
tagging now should be compatible with CTS

Revision 1.5  2011-09-07 12:30:31  rsingh04
adding rend attribute to lb tags which are numbered

Revision 1.4  2011-01-13 03:38:22  gcrane
more refinements making these files SDL compatible

Revision 1.3  2010-12-25 19:15:19  gcrane
now using LB milestones rather than L tags

Revision 1.2  2010-12-24 12:39:25  gcrane
ADD tags replace lt/gt entities
DEL tags replace lsqb/rsqb entities
GAP tags replace "..."

Revision 1.1  2010-12-24 11:56:44  gcrane
base SDL file

Revision 1.1  2009/10/09 19:49:17  rsingh04
more reorganizing of texts module by collection

Revision 1.1  2009/10/07 20:59:53  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.3  2005/08/01 15:44:56  packel
really removed item tags

Revision 1.2  2005/08/01 15:32:41  packel
removed stray item tags

Revision 1.1  2005/07/25 14:27:14  packel
Converted to XML

Revision 1.10  2004/04/21 20:28:10  mimno
added card 1s

Revision 1.9  2003/07/01 22:14:25  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/15 17:03:56  amahoney
make sure cardbreaks never come before the end of a speech with an n
attribute -- this repeats the speaker name

Revision 1.7  2000/03/06 20:05:31  amahoney
fix headers for TOC

Revision 1.6  2000/03/04 20:33:49  dasmith
Added separate funder entity to TEI header.

Revision 1.5  2000/02/17 17:46:03  amahoney
use n on sp for speeches interrupted by cardbreaks;  put cards at ends of
such speeches after the close tag;  put sp and speaker tags on the divs
of the choruses, which were not marked at all (but div2 closes sp, so
we lost the speaker info)

Revision 1.4  1999/12/23 18:19:40  amahoney
convert to P3

</item>
</change>
</revisionDesc>
</teiHeader>
<text lang="greek">
<body>
<div1 type="episode">
<milestone ed="p" n="1" unit="card"/>
<sp>
<speaker>Κράτος</speaker>
<l>Χθονὸς μὲν ἐς τηλουρὸν ἥκομεν πέδον,</l>
<l>Σκύθην ἐς οἷμον, ἄβατον  εἰς ἐρημίαν.</l>
<l>Ἥφαιστε, σοὶ δὲ χρὴ μέλειν ἐπιστολὰς</l>
<l>ἅς σοι πατὴρ ἐφεῖτο, τόνδε πρὸς πέτραις</l>
<l n="5">ὑψηλοκρήμνοις τὸν λεωργὸν ὀχμάσαι</l>
<l>ἀδαμαντίνων δεσμῶν ἐν ἀρρήκτοις πέδαις.</l>
<l>τὸ σὸν γὰρ ἄνθος, παντέχνου πυρὸς σέλας,</l>
<l>θνητοῖσι κλέψας ὤπασεν. τοιᾶσδέ τοι</l>
<l>ἁμαρτίας σφε δεῖ θεοῖς δοῦναι δίκην,</l>
<l n="10">ὡς ἂν διδαχθῇ τὴν Διὸς τυραννίδα</l>
<l>στέργειν, φιλανθρώπου δὲ παύεσθαι τρόπου.</l>
</sp>
<sp>
<speaker>Ἥφαιστος</speaker>
<l>Κράτος Βία τε, σφῷν μὲν ἐντολὴ Διὸς</l>
<l>ἔχει τέλος δὴ κοὐδὲν ἐμποδὼν ἔτι·</l>
<l>ἐγὼ δʼ ἄτολμός εἰμι συγγενῆ θεὸν</l>
<l n="15">δῆσαι βίᾳ φάραγγι πρὸς  δυσχειμέρῳ.</l>
<l>πάντως δʼ ἀνάγκη τῶνδέ μοι τόλμαν σχεθεῖν·</l>
<l>ἐξωριάζειν γὰρ πατρὸς λόγους βαρύ.</l>
<l>
<milestone ed="P" unit="para"/>τῆς ὀρθοβούλου Θέμιδος αἰπυμῆτα παῖ,</l>
<l>ἄκοντά σʼ ἄκων δυσλύτοις χαλκεύμασι</l>
<l n="20">προσπασσαλεύσω τῷδʼ ἀπανθρώπῳ πάγῳ</l>
<l>ἵνʼ οὔτε φωνὴν οὔτε του μορφὴν βροτῶν</l>
<l>ὄψει, σταθευτὸς δʼ ἡλίου φοίβῃ φλογὶ</l>
<l>χροιᾶς ἀμείψεις ἄνθος. ἀσμένῳ δέ σοι</l>
<l>ἡ ποικιλείμων νὺξ ἀποκρύψει φάος,</l>
<l n="25">πάχνην θʼ  ἑῴαν ἥλιος σκεδᾷ πάλιν·</l>
<l>ἀεὶ  δὲ τοῦ παρόντος ἀχθηδὼν κακοῦ</l>
<l>τρύσει σʼ· ὁ λωφήσων γὰρ οὐ πέφυκέ πω.</l>
<l>
<milestone ed="P" unit="para"/>τοιαῦτʼ ἐπηύρω  τοῦ φιλανθρώπου τρόπου.</l>
<l>θεὸς θεῶν γὰρ οὐχ ὑποπτήσσων χόλον</l>
<l n="30">βροτοῖσι τιμὰς ὤπασας πέρα δίκης.</l>
<l>ἀνθʼ ὧν ἀτερπῆ τήνδε φρουρήσεις πέτραν</l>
<l>ὀρθοστάδην, ἄυπνος, οὐ κάμπτων γόνυ·</l>
<l>πολλοὺς δʼ ὀδυρμοὺς καὶ γόους ἀνωφελεῖς</l>
<l>φθέγξῃ· Διὸς γὰρ δυσπαραίτητοι φρένες.</l>
<l n="35">ἅπας δὲ τραχὺς ὅστις ἂν νέον κρατῇ.</l>
<milestone ed="p" n="36" unit="card"/>
</sp>
<sp>
<speaker>Κράτος</speaker>
<l>εἶεν, τί μέλλεις καὶ κατοικτίζῃ  μάτην;</l>
<l>τί τὸν θεοῖς ἔχθιστον οὐ στυγεῖς θεόν,</l>
<l>ὅστις τὸ σὸν θνητοῖσι προὔδωκεν γέρας;</l>
</sp>
<sp>
<speaker>Ἥφαιστος</speaker>
<l>τὸ συγγενές τοι δεινὸν ἥ θʼ ὁμιλία.</l>
</sp>
<sp>
<speaker>Κράτος</speaker>
<l n="40">σύμφημʼ· ἀνηκουστεῖν δὲ τῶν πατρὸς λόγων</l>
<l>οἷόν τε πῶς; οὐ τοῦτο δειμαίνεις πλέον;</l>
</sp>
<sp>
<speaker>Ἥφαιστος</speaker>
<l>αἰεί γε  δὴ νηλὴς σὺ καὶ θράσους πλέως.</l>
</sp>
<sp>
<speaker>Κράτος</speaker>
<l>ἄκος γὰρ οὐδὲν τόνδε θρηνεῖσθαι. σὺ δὲ</l>
<l>τὰ μηδὲν ὠφελοῦντα μὴ πόνει μάτην.</l>
</sp>
<sp>
<speaker>Ἥφαιστος</speaker>
<l n="45">ὦ πολλὰ μισηθεῖσα χειρωναξία.</l>
</sp>
<sp>
<speaker>Κράτος</speaker>
<l>τί νιν στυγεῖς; πόνων γὰρ ὡς ἁπλῷ λόγῳ</l>
<l>τῶν νῦν παρόντων οὐδὲν αἰτία τέχνη.</l>
</sp>
<sp>
<speaker>Ἥφαιστος</speaker>
<l>ἔμπας τις αὐτὴν ἄλλος ὤφελεν λαχεῖν.</l>
</sp>
<sp>
<speaker>Κράτος</speaker>
<l>ἅπαντʼ ἐπαχθῆ  πλὴν θεοῖσι κοιρανεῖν·</l>
<l n="50">ἐλεύθερος γὰρ οὔτις ἐστὶ πλὴν Διός.</l>
</sp>
<sp>
<speaker>Ἥφαιστος</speaker>
<l>ἔγνωκα τοῖσδε κοὐδὲν ἀντειπεῖν ἔχω.</l>
</sp>
<sp>
<speaker>Κράτος</speaker>
<l>οὔκουν ἐπείξῃ τῷδε δεσμὰ  περιβαλεῖν,</l>
<l>ὡς μή σʼ ἐλινύοντα προσδερχθῇ πατήρ;</l>
</sp>
<sp>
<speaker>Ἥφαιστος</speaker>
<l>καὶ δὴ πρόχειρα ψάλια  δέρκεσθαι πάρα.</l>
</sp>
<sp>
<speaker>Κράτος</speaker>
<l n="55">βαλών  νιν ἀμφὶ χερσὶν ἐγκρατεῖ σθένει</l>
<l>ῥαιστῆρι θεῖνε, πασσάλευε πρὸς πέτραις.</l>
</sp>
<sp>
<speaker>Ἥφαιστος</speaker>
<l>περαίνεται δὴ κοὐ ματᾷ τοὔργον τόδε.</l>
</sp>
<sp>
<speaker>Κράτος</speaker>
<l>ἄρασσε μᾶλλον, σφίγγε, μηδαμῇ χάλα.</l>
<l>δεινὸς γὰρ εὑρεῖν κἀξ ἀμηχάνων πόρον.</l>
</sp>
<sp>
<speaker>Ἥφαιστος</speaker>
<l n="60">ἄραρεν ἥδε γʼ ὠλένη δυσεκλύτως.</l>
<milestone ed="p" n="61" unit="card"/>
</sp>
<sp>
<speaker>Κράτος</speaker>
<l>καὶ τήνδε νῦν πόρπασον ἀσφαλῶς, ἵνα</l>
<l>μάθῃ σοφιστὴς ὢν Διὸς νωθέστερος.</l>
</sp>
<sp>
<speaker>Ἥφαιστος</speaker>
<l>πλὴν τοῦδʼ ἂν οὐδεὶς ἐνδίκως μέμψαιτό μοι.</l>
</sp>
<sp>
<speaker>Κράτος</speaker>
<l>ἀδαμαντίνου νῦν σφηνὸς αὐθάδη γνάθον</l>
<l n="65">στέρνων διαμπὰξ πασσάλευʼ ἐρρωμένως.</l>
</sp>
<sp>
<speaker>Ἥφαιστος</speaker>
<l>αἰαῖ, Προμηθεῦ, σῶν ὑπερστένω  πόνων.</l>
</sp>
<sp>
<speaker>Κράτος</speaker>
<l>σὺ δʼ αὖ κατοκνεῖς τῶν Διός τʼ ἐχθρῶν ὕπερ</l>
<l>στένεις; ὅπως μὴ σαυτὸν οἰκτιεῖς ποτε.</l>
</sp>
<sp>
<speaker>Ἥφαιστος</speaker>
<l>ὁρᾷς θέαμα δυσθέατον ὄμμασιν.</l>
</sp>
<sp>
<speaker>Κράτος</speaker>
<l n="70">ὁρῶ κυροῦντα τόνδε  τῶν ἐπαξίων.</l>
<l>ἀλλʼ ἀμφὶ πλευραῖς μασχαλιστῆρας βάλε.</l>
</sp>
<sp>
<speaker>Ἥφαιστος</speaker>
<l>δρᾶν ταῦτʼ ἀνάγκη, μηδὲν ἐγκέλευʼ ἄγαν.</l>
</sp>
<sp>
<speaker>Κράτος</speaker>
<l>ἦ μὴν κελεύσω κἀπιθωύξω γε πρός.</l>
<l>χώρει κάτω, σκέλη δὲ κίρκωσον βίᾳ.</l>
</sp>
<sp>
<speaker>Ἥφαιστος</speaker>
<l n="75">καὶ δὴ πέπρακται τοὔργον οὐ μακρῷ  πόνῳ.</l>
</sp>
<sp>
<speaker>Κράτος</speaker>
<l>ἐρρωμένως νῦν θεῖνε διατόρους πέδας·</l>
<l>ὡς οὑπιτιμητής γε  τῶν ἔργων βαρύς.</l>
</sp>
<sp>
<speaker>Ἥφαιστος</speaker>
<l>ὅμοια μορφῇ γλῶσσά σου γηρύεται.</l>
</sp>
<sp>
<speaker>Κράτος</speaker>
<l>σὺ μαλθακίζου, τὴν δʼ ἐμὴν αὐθαδίαν</l>
<l n="80">ὀργῆς τε τραχύτητα  μὴ ʼπίπλησσέ μοι.</l>
</sp>
<sp>
<speaker>Ἥφαιστος</speaker>
<l>στείχωμεν, ὡς κώλοισιν ἀμφίβληστρʼ ἔχει.</l>
</sp>
<sp>
<speaker>Κράτος</speaker>
<l>ἐνταῦθα νῦν ὕβριζε καὶ θεῶν γέρα</l>
<l>συλῶν ἐφημέροισι προστίθει.  τί σοι</l>
<l>οἷοί τε θνητοὶ τῶνδʼ ἀπαντλῆσαι πόνων;</l>
<l n="85">ψευδωνύμως σε δαίμονες Προμηθέα</l>
<l>καλοῦσιν· αὐτὸν γάρ σε δεῖ προμηθέως,</l>
<l>ὅτῳ τρόπῳ τῆσδʼ ἐκκυλισθήσῃ τέχνης.</l>
<milestone ed="p" n="88" unit="card"/>
</sp>
<sp>
<speaker>Προμηθεύς</speaker>
<l>ὦ δῖος  αἰθὴρ καὶ ταχύπτεροι πνοαί,</l>
<l>ποταμῶν τε πηγαί, ποντίων τε κυμάτων</l>
<l n="90">ἀνήριθμον γέλασμα, παμμῆτόρ  τε γῆ,</l>
<l>καὶ τὸν πανόπτην κύκλον ἡλίου καλῶ.</l>
<l>ἴδεσθέ μʼ οἷα πρὸς θεῶν πάσχω θεός.</l>
<l>δέρχθηθʼ οἵαις αἰκείαισιν</l>
<l>διακναιόμενος τὸν μυριετῆ</l>
</sp>
<milestone ed="p" n="95" unit="card"/>
<div2 type="anapests">
<sp n="*promhqeu/s">
<speaker>Προμηθεύς</speaker>
<l n="95">χρόνον ἀθλεύσω.</l>
<l>τοιόνδʼ ὁ νέος ταγὸς μακάρων</l>
<l>ἐξηῦρʼ ἐπʼ ἐμοὶ δεσμὸν ἀεικῆ.</l>
<l>φεῦ φεῦ, τὸ παρὸν τό τʼ ἐπερχόμενον</l>
<l>πῆμα στενάχω, πῇ  ποτε μόχθων</l>
<l n="100">χρὴ τέρματα τῶνδʼ  ἐπιτεῖλαι.</l>
<milestone ed="p" n="101" unit="card"/>
<l>καίτοι τί φημι; πάντα προυξεπίσταμαι</l>
<l>σκεθρῶς τὰ μέλλοντʼ, οὐδέ μοι ποταίνιον</l>
<l>πῆμʼ οὐδὲν ἥξει.  τὴν πεπρωμένην δὲ χρὴ</l>
<l>αἶσαν φέρειν ὡς ῥᾷστα, γιγνώσκονθʼ ὅτι</l>
<l n="105">τὸ τῆς ἀνάγκης ἔστʼ ἀδήριτον σθένος.</l>
<l>ἀλλʼ  οὔτε σιγᾶν οὔτε μὴ σιγᾶν τύχας</l>
<l>οἷόν τέ μοι τάσδʼ ἐστί.  θνητοῖς γὰρ γέρα</l>
<l>πορὼν ἀνάγκαις ταῖσδʼ ἐνέζευγμαι τάλας.</l>
<l>ναρθηκοπλήρωτον δὲ θηρῶμαι πυρὸς</l>
<l n="110">πηγὴν κλοπαίαν, ἣ διδάσκαλος τέχνης</l>
<l>πάσης βροτοῖς πέφηνε καὶ μέγας πόρος.</l>
<l>τοιῶνδε  ποινὰς ἀμπλακημάτων τίνω</l>
<l>ὑπαιθρίοις  δεσμοῖς πεπασσαλευμένος.</l>
</sp>
<milestone ed="p" n="114" unit="card"/>
</div2>
<div2 type="lyric">
<sp n="*promhqeu/s">
<speaker>Προμηθεύς</speaker>
<l>ἆ ἆ ἔα ἔα.</l>
<l n="115">τίς ἀχώ, τίς ὀδμὰ προσέπτα μʼ ἀφεγγής,</l>
<l>θεόσυτος, ἢ βρότειος, ἢ κεκραμένη;</l>
<l>ἵκετο τερμόνιον ἐπὶ πάγον</l>
<l>πόνων ἐμῶν  θεωρός, ἢ τί δὴ θέλων;</l>
<l>ὁρᾶτε δεσμώτην με δύσποτμον θεόν</l>
<l n="120">τὸν Διὸς ἐχθρόν, τὸν πᾶσι θεοῖς</l>
</sp>
<milestone ed="p" n="121" unit="card"/>
</div2>
<div2 type="anapests">
<sp n="*promhqeu/s">
<speaker>Προμηθεύς</speaker>
<l>διʼ ἀπεχθείας ἐλθόνθʼ ὁπόσοι</l>
<l>τὴν Διὸς αὐλὴν εἰσοιχνεῦσιν,</l>
<l>διὰ τὴν λίαν φιλότητα βροτῶν.</l>
<l>φεῦ φεῦ, τί ποτʼ αὖ κινάθισμα κλύω</l>
<l n="125">πέλας οἰωνῶν; αἰθὴρ δʼ ἐλαφραῖς</l>
<l>πτερύγων ῥιπαῖς ὑποσυρίζει.</l>
<l>πᾶν μοι φοβερὸν τὸ προσέρπον.</l>
</sp>
</div2>
</div1>
<milestone ed="p" n="128" unit="card"/>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>μηδὲν φοβηθῇς· φιλία</l>
<l n="128b">γὰρ ἅδε  τάξις πτερύγων</l>
<l>θοαῖς ἁμίλλαις προσέβα</l>
<l n="130">τόνδε πάγον, πατρῴας</l>
<l>μόγις παρειποῦσα φρένας.</l>
<l>κραιπνοφόροι δέ μʼ ἔπεμψαν αὖραι·</l>
<l>κτύπου γὰρ ἀχὼ χάλυβος</l>
<l n="130b">διῇξεν ἄντρων μυχόν, ἐκ</l>
<l>δʼ ἔπληξέ μου τὰν θεμερῶπιν  αἰδῶ·</l>
<l n="135">σύθην δʼ  ἀπέδιλος ὄχῳ πτερωτῷ.</l>
<milestone ed="p" n="136" unit="card"/>
</sp>
</div2>
<div2 type="anapests">
<sp>
<speaker>Προμηθεύς</speaker>
<l>αἰαῖ αἰαῖ,</l>
<l>τῆς πολυτέκνου Τηθύος ἔκγονα,</l>
<l>τοῦ περὶ πᾶσάν θʼ εἱλισσομένου</l>
<l>χθόνʼ ἀκοιμήτῳ ῥεύματι παῖδες</l>
<l n="140">πατρὸς, Ὠκεανοῦ,</l>
<l>δέρχθητʼ, ἐσίδεσθʼ οἵῳ δεσμῷ,</l>
<l>προσπορπατὸς  τῆσδε φάραγγος</l>
<l>σκοπέλοις ἐν ἄκροις</l>
<l n="143b">φρουρὰν ἄζηλον ὀχήσω.</l>
<milestone ed="p" n="144" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>λεύσσω, Προμηθεῦ· φοβερὰ</l>
<l n="145">δʼ ἐμοῖσιν ὄσσοις ὀμίχλα</l>
<l>προσῇξε πλήρης δακρύων</l>
<l>σὸν δέμας εἰσιδούσᾳ</l>
<l>πέτραις  προσαυαινόμενον</l>
<l>ταῖσδʼ  ἀδαμαντοδέτοισι  λύμαις.</l>
<l>νέοι γὰρ οἰακονόμοι</l>
<l>κρατοῦσʼ, Ὀλύμπου· νεοχμοῖς</l>
<l n="150">δὲ δὴ νόμοις Ζεὺς ἀθέτως   κρατύνει.</l>
<l>τὰ πρὶν δὲ πελώρια νῦν ἀιστοῖ.</l>
<milestone ed="p" n="152" unit="card"/>
</sp>
</div2>
<div2 type="anapests">
<sp>
<speaker>Προμηθεύς</speaker>
<l>εἰ γάρ μʼ ὑπὸ γῆν νέρθεν θʼ  Ἅιδου</l>
<l>τοῦ νεκροδέγμονος εἰς ἀπέρατον</l>
<l>Τάρταρον ἧκεν,</l>
<l n="155">δεσμοῖς ἀλύτοις ἀγρίως  πελάσας,</l>
<l>ὡς μήτε  θεὸς μήτε τις ἄλλος</l>
<l>τοῖσδʼ ἐπεγήθει.</l>
<l>νῦν δʼ αἰθέριον κίνυγμʼ ὁ τάλας</l>
<l>ἐχθροῖς ἐπίχαρτα πέπονθα.</l>
<milestone ed="p" n="160" unit="card"/>
</sp>
</div2>
<div2 type="strophe" n="2">
<sp>
<speaker>Χορός</speaker>
<l n="160">τίς ὧδε τλησικάρδιος</l>
<l>θεῶν, ὅτῳ τάδʼ ἐπιχαρῆ;</l>
<l>τίς οὐ ξυνασχαλᾷ κακοῖς</l>
<l>τεοῖσι, δίχα γε Διός; ὁ δʼ ἐπικότως ἀεὶ</l>
<l>θέμενος ἄγναμπτον  νόον</l>
<l n="165">δάμναται Οὐρανίαν</l>
<l>γένναν, οὐδὲ λήξει, πρὶν ἂν ἢ κορέσῃ κέαρ ἢ παλάμᾳ τινὶ</l>
<l>τὰν δυσάλωτον ἕλῃ τις ἀρχάν.</l>
<milestone ed="p" n="168" unit="card"/>
</sp>
</div2>
<div2 type="anapests">
<sp>
<speaker>Προμηθεύς</speaker>
<l>ἦ μὴν ἔτʼ ἐμοῦ, καίπερ κρατεραῖς</l>
<l>ἐν γυιοπέδαις  αἰκιζομένου,</l>
<l n="170">χρείαν ἕξει μακάρων πρύτανις,</l>
<l>δεῖξαι τὸ νέον βούλευμʼ ὑφʼ  ὅτου</l>
<l>σκῆπτρον τιμάς τʼ ἀποσυλᾶται.</l>
<l>καί μʼ οὔτι  μελιγλώσσοις πειθοῦς</l>
<l>ἐπαοιδαῖσιν θέλξει, στερεάς τʼ</l>
<l n="175">οὔποτʼ  ἀπειλὰς πτήξας τόδʼ ἐγὼ</l>
<l>καταμηνύσω,</l>
<l>πρὶν ἂν ἐξ ἀγρίων δεσμῶν χαλάσῃ</l>
<l>ποινάς τε τίνειν</l>
<l>τῆσδʼ  αἰκείας  ἐθελήσῃ.</l>
<milestone ed="p" n="180" unit="card"/>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l n="180">σὺ μὲν θρασύς τε καὶ πικραῖς</l>
<l>δύαισιν οὐδὲν ἐπιχαλᾷς,</l>
<l>ἄγαν δʼ ἐλευθεροστομεῖς.</l>
<l>ἐμὰς δὲ φρένας ἐρέθισε  διάτορος φόβος·</l>
<l>δέδια δʼ  ἀμφὶ σαῖς τύχαις,</l>
<l n="185">πᾷ  ποτε τῶνδε πόνων</l>
<l>χρή σε τέρμα κέλ-</l>
<l>σαντʼ ἐσιδεῖν· ἀκίχητα γὰρ ἤθεα καὶ κέαρ</l>
<l>ἀπαράμυθον  ἔχει Κρόνου παῖς.</l>
<milestone ed="p" n="189" unit="card"/>
</sp>
</div2>
<div2 type="anapests">
<sp>
<speaker>Προμηθεύς</speaker>
<l>οἶδʼ ὅτι τραχὺς καὶ  παρʼ ἑαυτῷ</l>
<l n="190">τὸ δίκαιον ἔχων Ζεύς. ἀλλʼ ἔμπας  <del>ὀίω</del>
</l>
<l>μαλακογνώμων</l>
<l>ἔσται ποθʼ, ὅταν ταύτῃ ῥαισθῇ·</l>
<l>τὴν δʼ ἀτέραμνον στορέσας ὀργὴν</l>
<l>εἰς ἀρθμὸν ἐμοὶ καὶ φιλότητα</l>
<l n="195">σπεύδων σπεύδοντί ποθʼ  ἥξει.</l>
<milestone ed="p" n="196" unit="card"/>
</sp>
</div2>
</div1>
<div1 type="episode">
<sp>
<speaker>Χορός</speaker>
<l>πάντʼ ἐκκάλυψον καὶ γέγωνʼ ἡμῖν λόγον,</l>
<l>ποίῳ λαβών σε Ζεὺς ἐπʼ αἰτιάματι,</l>
<l>οὕτως ἀτίμως καὶ πικρῶς αἰκίζεται·</l>
<l>δίδαξον ἡμᾶς, εἴ τι μὴ βλάπτει λόγῳ.</l>
</sp>
<sp>
<speaker>Προμηθεύς</speaker>
<l>ἀλγεινὰ μέν μοι καὶ λέγειν ἐστὶν τάδε,</l>
<l n="200">ἄλγος δὲ σιγᾶν, πανταχῇ δὲ δύσποτμα.</l>
<l>ἐπεὶ τάχιστʼ ἤρξαντο δαίμονες χόλου</l>
<l>στάσις τʼ ἐν ἀλλήλοισιν ὠροθύνετο,</l>
<l>οἱ μὲν θέλοντες ἐκβαλεῖν ἕδρας  Κρόνον,</l>
<l>ὡς Ζεὺς ἀνάσσοι δῆθεν, οἱ δὲ τοὔμπαλιν</l>
<l n="205">σπεύδοντες, ὡς Ζεὺς μήποτʼ  ἄρξειεν θεῶν,</l>
<l>ἐνταῦθʼ ἐγὼ τὰ λῷστα βουλεύων πιθεῖν</l>
<l>Τιτᾶνας, Οὐρανοῦ τε καὶ Χθονὸς τέκνα,</l>
<l>οὐκ ἠδυνήθην. αἱμύλας δὲ μηχανὰς</l>
<l>ἀτιμάσαντες καρτεροῖς φρονήμασιν</l>
<l n="210">ᾤοντʼ  ἀμοχθεὶ  πρὸς βίαν τε δεσπόσειν·</l>
<l>ἐμοὶ δὲ μήτηρ οὐχ ἅπαξ μόνον Θέμις,</l>
<l>καὶ Γαῖα, πολλῶν ὀνομάτων μορφὴ μία,</l>
<l>τὸ μέλλον  κραίνοιτο προυτεθεσπίκει,</l>
<l>ὡς οὐ κατʼ ἰσχὺν οὐδὲ πρὸς τὸ καρτερόν</l>
<l n="215">χρείη, δόλῳ δὲ τοὺς ὑπερσχόντας  κρατεῖν.</l>
<l>τοιαῦτʼ ἐμοῦ λόγοισιν ἐξηγουμένου</l>
<l>οὐκ ἠξίωσαν οὐδὲ προσβλέψαι τὸ πᾶν.</l>
<l>κράτιστα δή μοι τῶν παρεστώτων τότε</l>
<l>ἐφαίνετʼ εἶναι προσλαβόντα  μητέρα</l>
<l n="220">ἑκόνθʼ ἑκόντι Ζηνὶ συμπαραστατεῖν.</l>
<l>ἐμαῖς δὲ βουλαῖς Ταρτάρου μελαμβαθὴς</l>
<l>κευθμὼν καλύπτει τὸν παλαιγενῆ Κρόνον</l>
<l>αὐτοῖσι συμμάχοισι.  τοιάδʼ ἐξ ἐμοῦ</l>
<l>ὁ τῶν θεῶν τύραννος ὠφελημένος</l>
<l n="225">κακαῖσι ποιναῖς ταῖσδὲ μʼ ἐξημείψατο.</l>
<l>ἔνεστι γάρ πως τοῦτο τῇ τυραννίδι</l>
<l>νόσημα, τοῖς φίλοισι μὴ πεποιθέναι.</l>
<l>
<milestone ed="P" unit="para"/>ὃ δʼ οὖν ἐρωτᾶτʼ, αἰτίαν καθʼ ἥντινα</l>
<l>αἰκίζεταί με, τοῦτο δὴ σαφηνιῶ.</l>
<l n="230">
<milestone ed="P" unit="para"/>ὅπως τάχιστα τὸν πατρῷον ἐς θρόνον</l>
<l>καθέζετʼ, εὐθὺς δαίμοσιν  νέμει γέρα</l>
<l>ἄλλοισιν ἄλλα καὶ διεστοιχίζετο</l>
<l>ἀρχήν· βροτῶν δὲ τῶν ταλαιπώρων λόγον</l>
<l>οὐκ ἔσχεν οὐδένʼ, ἀλλʼ ἀιστώσας γένος</l>
<l n="235">τὸ πᾶν ἔχρῃζεν ἄλλο φιτῦσαι νέον.</l>
<l>καὶ τοῖσιν  οὐδεὶς ἀντέβαινε πλὴν ἐμοῦ.</l>
<l>ἐγὼ δʼ ἐτόλμησʼ·  ἐξελυσάμην βροτοὺς</l>
<l>τὸ μὴ  διαρραισθέντας εἰς Ἅιδου μολεῖν.</l>
<l>τῷ τοι  τοιαῖσδε πημοναῖσι κάμπτομαι,</l>
<l n="240">πάσχειν μὲν ἀλγειναῖσιν, οἰκτραῖσιν δʼ ἰδεῖν·</l>
<l>θνητοὺς δʼ ἐν οἴκτῳ προθέμενος, τούτου τυχεῖν</l>
<l>οὐκ ἠξιώθην αὐτός, ἀλλὰ νηλεῶς</l>
<l>ὧδʼ ἐρρύθμισμαι,  Ζηνὶ δυσκλεὴς θέα.</l>
<milestone ed="p" n="244" unit="card"/>
</sp>
<sp>
<speaker>Χορός</speaker>
<l>σιδηρόφρων τε κἀκ πέτρας εἰργασμένος</l>
<l n="245">ὅστις, Προμηθεῦ, σοῖσιν οὐ συνασχαλᾷ</l>
<l>μόχθοις· ἐγὼ γὰρ οὔτʼ ἂν εἰσιδεῖν τάδε</l>
<l>ἔχρῃζον εἰσιδοῦσά τʼ ἠλγύνθην  κέαρ.</l>
</sp>
<sp>
<speaker>Προμηθεύς</speaker>
<l>καὶ μὴν φίλοις <add>γʼ </add> ἐλεινὸς  εἰσορᾶν ἐγώ.</l>
</sp>
<sp>
<speaker>Χορός</speaker>
<l>μή πού τι προύβης τῶνδε καὶ περαιτέρω;</l>
</sp>
<sp>
<speaker>Προμηθεύς</speaker>
<l n="250">θνητούς γʼ  ἔπαυσα μὴ προδέρκεσθαι  μόρον.</l>
</sp>
<sp>
<speaker>Χορός</speaker>
<l>τὸ ποῖον εὑρὼν τῆσδε φάρμακον νόσου;</l>
</sp>
<sp>
<speaker>Προμηθεύς</speaker>
<l>τυφλὰς ἐν αὐτοῖς ἐλπίδας κατῴκισα.</l>
</sp>
<sp>
<speaker>Χορός</speaker>
<l>μέγʼ ὠφέλημα  τοῦτʼ ἐδωρήσω βροτοῖς.</l>
</sp>
<sp>
<speaker>Προμηθεύς</speaker>
<l>πρὸς τοῖσδε μέντοι πῦρ ἐγώ σφιν ὤπασα.</l>
</sp>
<sp>
<speaker>Χορός</speaker>
<l n="255">καὶ νῦν φλογωπὸν πῦρ ἔχουσʼ ἐφήμεροι;</l>
</sp>
<sp>
<speaker>Προμηθεύς</speaker>
<l>ἀφʼ οὗ γε πολλὰς ἐκμαθήσονται τέχνας.</l>
</sp>
<sp>
<speaker>Χορός</speaker>
<l>τοιοῖσδε δή σε Ζεὺς ἐπʼ αἰτιάμασιν—</l>
</sp>
<sp>
<speaker>Προμηθεύς</speaker>
<l>αἰκίζεταί τε κοὐδαμῇ χαλᾷ κακῶν.</l>
</sp>
<sp>
<speaker>Χορός</speaker>
<l>οὐδʼ ἔστιν ἄθλου τέρμα σοι προκείμενον;</l>
</sp>
<sp>
<speaker>Προμηθεύς</speaker>
<l n="260">οὐκ ἄλλο γʼ οὐδέν, πλὴν ὅταν κείνῳ δοκῇ.</l>
</sp>
<sp>
<speaker>Χορός</speaker>
<l>δόξει δὲ πῶς; τίς ἐλπίς; οὐχ ὁρᾷς ὅτι</l>
<l>ἥμαρτες; ὡς δʼ ἥμαρτες οὔτʼ ἐμοὶ λέγειν</l>
<l>καθʼ ἡδονὴν σοί τʼ ἄλγος.  ἀλλὰ ταῦτα μὲν</l>
<l>μεθῶμεν, ἄθλου δʼ ἔκλυσιν ζήτει τινά.</l>
<milestone ed="p" n="265" unit="card"/>
</sp>
<sp>
<speaker>Προμηθεύς</speaker>
<l n="265">ἐλαφρὸν ὅστις πημάτων ἔξω πόδα</l>
<l>ἔχει παραινεῖν νουθετεῖν τε τὸν κακῶς</l>
<l>πράσσοντʼ·  ἐγὼ δὲ ταῦθʼ ἅπαντʼ ἠπιστάμην.</l>
<l>ἑκὼν ἑκὼν ἥμαρτον, οὐκ ἀρνήσομαι·</l>
<l>θνητοῖς ἀρήγων αὐτὸς ηὑρόμην  πόνους.</l>
<l n="270">οὐ μήν τι ποιναῖς γʼ ᾠόμην τοίαισί με</l>
<l>κατισχνανεῖσθαι  πρὸς πέτραις πεδαρσίοις,</l>
<l>τυχόντʼ ἐρήμου τοῦδʼ ἀγείτονος πάγου.</l>
<l>καί μοι τὰ μὲν παρόντα μὴ δύρεσθʼ ἄχη,</l>
<l>πέδοι δὲ βᾶσαι τὰς προσερπούσας τύχας</l>
<l n="275">ἀκούσαθʼ, ὡς μάθητε διὰ τέλους τὸ πᾶν.</l>
<l>πίθεσθέ μοι πίθεσθε, συμπονήσατε</l>
<l>τῷ νῦν μογοῦντι.  ταὐτά τοι  πλανωμένη</l>
<l>πρὸς ἄλλοτʼ ἄλλον πημονὴ προσιζάνει.</l>
<milestone ed="p" n="279" unit="card"/>
</sp>
<div2 type="anapests">
<sp>
<speaker>Χορός</speaker>
<l>οὐκ ἀκούσαις ἐπεθώυξας</l>
<l n="280">τοῦτο, Προμηθεῦ.</l>
<l>καὶ νῦν ἐλαφρῷ ποδὶ κραιπνόσυτον</l>
<l>θᾶκον προλιποῦσʼ, αἰθέρα θʼ ἁγνὸν</l>
<l>πόρον οἰωνῶν, ὀκριοέσσῃ</l>
<l>χθονὶ τῇδε πελῶ, τοὺς σοὺς δὲ πόνους</l>
<l n="285">χρῄζω διὰ παντὸς ἀκοῦσαι.</l>
</sp>
</div2>
<div2 type="anapests">
<sp>
<speaker>Ὠκεανός</speaker>
<l>ἥκω δολιχῆς τέρμα κελεύθου</l>
<l>διαμειψάμενος πρὸς σέ, Προμηθεῦ,</l>
<l>τὸν πτερυγωκῆ τόνδʼ οἰωνὸν</l>
<l>γνώμῃ στομίων ἄτερ εὐθύνων·</l>
<l n="290">ταῖς σαῖς δὲ τύχαις, ἴσθι, συναλγῶ.</l>
<l>τὸ τε γάρ με, δοκῶ, συγγενὲς οὕτως</l>
<l>ἐσαναγκάζει,</l>
<l>χωρίς τε γένους οὐκ ἔστιν ὅτῳ</l>
<l>μείζονα μοῖραν νείμαιμʼ ἢ σοί.</l>
<l n="295">γνώσῃ δὲ τάδʼ ὡς ἔτυμʼ, οὐδὲ μάτην</l>
<l>χαριτογλωσσεῖν  ἔνι μοι· φέρε γὰρ</l>
<l>σήμαινʼ ὅ τι χρή σοι συμπράσσειν·</l>
<l>οὐ γάρ ποτʼ ἐρεῖς ὡς Ὠκεανοῦ</l>
<l>φίλος ἐστὶ βεβαιότερός σοι.</l>
<milestone ed="p" n="300" unit="card"/>
</sp>
<sp>
<speaker>Προμηθεύς</speaker>
<l n="300">ἔα· τί χρῆμα λεύσσω;  καὶ σὺ δὴ πόνων ἐμῶν</l>
<l>ἥκεις ἐπόπτης; πῶς ἐτόλμησας, λιπὼν</l>
<l>ἐπώνυμόν τε ῥεῦμα καὶ πετρηρεφῆ</l>
<l>αὐτόκτιτʼ ἄντρα, τὴν σιδηρομήτορα</l>
<l>ἐλθεῖν ἐς αἶαν; ἦ  θεωρήσων τύχας</l>
<l n="305">ἐμὰς ἀφῖξαι καὶ συνασχαλῶν κακοῖς;</l>
<l>δέρκου θέαμα, τόνδε τὸν Διὸς φίλον,</l>
<l>τὸν συγκαταστήσαντα τὴν τυραννίδα,</l>
<l>οἵαις ὑπʼ αὐτοῦ πημοναῖσι κάμπτομαι.</l>
</sp>
<sp>
<speaker>Ὠκεανός</speaker>
<l>ὁρῶ, Προμηθεῦ, καὶ παραινέσαι γέ σοι</l>
<l n="310">θέλω τὰ λῷστα, καίπερ ὄντι ποικίλῳ.</l>
<l>γίγνωσκε σαυτὸν καὶ μεθάρμοσαι τρόπους</l>
<l>νέους· νέος γὰρ καὶ τύραννος ἐν θεοῖς.</l>
<l>εἰ δʼ ὧδε τραχεῖς καὶ τεθηγμένους λόγους</l>
<l>ῥίψεις, τάχʼ ἄν σου καὶ μακρὰν ἀνωτέρω</l>
<l n="315">θακῶν κλύοι Ζεύς, ὥστε σοι τὸν νῦν ὄχλον</l>
<l>παρόντα μόχθων παιδιὰν εἶναι δοκεῖν.</l>
<l>ἀλλʼ, ὦ ταλαίπωρʼ, ἃς ἔχεις ὀργὰς ἄφες,</l>
<l>ζήτει δὲ τῶνδε πημάτων ἀπαλλαγάς.</l>
<l>ἀρχαῖʼ ἴσως σοι φαίνομαι λέγειν τάδε·</l>
<l n="320">τοιαῦτα μέντοι τῆς ἄγαν ὑψηγόρου</l>
<l>γλώσσης, Προμηθεῦ, τἀπίχειρα γίγνεται.</l>
<l>σὺ δʼ οὐδέπω ταπεινὸς οὐδʼ εἴκεις κακοῖς,</l>
<l>πρὸς τοῖς παροῦσι δʼ ἄλλα προσλαβεῖν θέλεις.</l>
<l>οὔκουν ἔμοιγε χρώμενος διδασκάλῳ</l>
<l n="325">πρὸς κέντρα κῶλον ἐκτενεῖς, ὁρῶν ὅτι</l>
<l>τραχὺς μόναρχος οὐδʼ ὑπεύθυνος κρατεῖ.</l>
<l>καὶ νῦν ἐγὼ μὲν εἶμι καὶ πειράσομαι</l>
<l>ἐὰν δύνωμαι τῶνδέ σʼ ἐκλῦσαι πόνων.</l>
<l>σὺ δʼ ἡσύχαζε μηδʼ ἄγαν λαβροστόμει.</l>
<l n="330">ἢ οὐκ οἶσθʼ  ἀκριβῶς ὢν περισσόφρων ὅτι</l>
<l>γλώσσῃ ματαίᾳ ζημία προστρίβεται;</l>
<milestone ed="p" n="332" unit="card"/>
</sp>
<sp>
<speaker>Προμηθεύς</speaker>
<l>ζηλῶ σʼ ὁθούνεκʼ ἐκτὸς αἰτίας κυρεῖς</l>
<l>τούτων  μετασχεῖν  καὶ τετολμηκὼς ἐμοί.</l>
<l>καὶ νῦν ἔασον μηδέ  σοι μελησάτω.</l>
<l n="335">πάντως γὰρ οὐ πείσεις  νιν· οὐ γὰρ εὐπιθής.</l>
<l>πάπταινε δʼ αὐτὸς μή τι πημανθῇς ὁδῷ.</l>
</sp>
<sp>
<speaker>Ὠκεανός</speaker>
<l>πολλῷ γʼ ἀμείνων τοὺς πέλας φρενοῦν ἔφυς</l>
<l>ἢ σαυτόν· ἔργῳ κοὐ λόγῳ τεκμαίρομαι.</l>
<l n="340">ὁρμώμενον δὲ μηδαμῶς ἀντισπάσῃς.</l>
<l>αὐχῶ γὰρ αὐχῶ τήνδε δωρεὰν ἐμοὶ</l>
<l>δώσειν Δίʼ, ὥστε τῶνδέ σʼ ἐκλῦσαι πόνων.</l>
<milestone ed="p" n="343" unit="card"/>
</sp>
<sp>
<speaker>Προμηθεύς</speaker>
<l>τὰ μὲν σʼ ἐπαινῶ κοὐδαμῇ  λήξω ποτέ·</l>
<l n="343b">προθυμίας γὰρ οὐδὲν ἐλλείπεις.  ἀτὰρ</l>
<l>μηδὲν πόνει. μάτην γὰρ οὐδὲν ὠφελῶν</l>
<l n="345">ἐμοὶ πονήσεις, εἴ τι καὶ πονεῖν θέλεις.</l>
<l>ἀλλʼ ἡσύχαζε σαυτὸν ἐκποδὼν ἔχων·</l>
<l>ἐγὼ γὰρ οὐκ, εἰ δυστυχῶ, τοῦδʼ εἵνεκα</l>
<l>θέλοιμʼ ἂν ὡς πλείστοισι πημονὰς τυχεῖν.</l>
<l>οὐ δῆτʼ ἐπεί με καὶ κασιγνήτου τύχαι</l>
<l n="350">τείρουσʼ Ἄτλαντος, ὃς πρὸς  ἑσπέρους τόπους</l>
<l>ἕστηκε κίονʼ οὐρανοῦ τε καὶ χθονὸς</l>
<l>ὤμοις ἐρείδων, ἄχθος οὐκ εὐάγκαλον.</l>
<l>τὸν γηγενῆ τε Κιλικίων οἰκήτορα</l>
<l>ἄντρων ἰδὼν ᾤκτιρα, δάιον τέρας</l>
<l n="355">ἑκατογκάρανον  πρὸς βίαν χειρούμενον</l>
<l>Τυφῶνα θοῦρον· πᾶσιν <del>ὅς</del>  ἀντέστη θεοῖς,</l>
<l>σμερδναῖσι γαμφηλαῖσι συρίζων φόβον·</l>
<l>ἐξ ὀμμάτων δʼ ἤστραπτε γοργωπὸν σέλας,</l>
<l>ὡς τὴν Διὸς τυραννίδʼ ἐκπέρσων βίᾳ·</l>
<l n="360">ἀλλʼ  ἦλθεν αὐτῷ Ζηνὸς ἄγρυπνον βέλος,</l>
<l>καταιβάτης κεραυνὸς ἐκπνέων φλόγα,</l>
<l>ὃς αὐτὸν ἐξέπληξε τῶν ὑψηγόρων</l>
<l>κομπασμάτων.  φρένας γὰρ εἰς αὐτὰς τυπεὶς</l>
<l>ἐφεψαλώθη κἀξεβροντήθη σθένος.</l>
<l n="365">καὶ νῦν ἀχρεῖον καὶ παράορον  δέμας</l>
<l>κεῖται στενωποῦ πλησίον θαλασσίου</l>
<l>ἰπούμενος ῥίζαισιν Αἰτναίαις ὕπο·</l>
<l>κορυφαῖς δʼ ἐν ἄκραις ἥμενος μυδροκτυπεῖ</l>
<l>Ἥφαιστος· ἔνθεν ἐκραγήσονταί ποτε</l>
<l n="370">ποταμοὶ πυρὸς δάπτοντες ἀγρίαις γνάθοις</l>
<l>τῆς καλλικάρπου Σικελίας λευροὺς γύας·</l>
<l>τοιόνδε Τυφὼς ἐξαναζέσει χόλον</l>
<l>θερμοῖς  ἀπλάτου  βέλεσι  πυρπνόου ζάλης,</l>
<l>καίπερ κεραυνῷ Ζηνὸς ἠνθρακωμένος.</l>
<l n="375">
<milestone ed="P" unit="para"/>σὺ δʼ  οὐκ ἄπειρος, οὐδʼ ἐμοῦ διδασκάλου</l>
<l>χρῄζεις· σεαυτὸν σῷζʼ ὅπως ἐπίστασαι·</l>
<l>ἐγὼ δὲ τὴν παροῦσαν ἀντλήσω τύχην,</l>
<l>ἔστʼ ἂν Διὸς φρόνημα λωφήσῃ χόλου.</l>
<milestone ed="p" n="379" unit="card"/>
</sp>
<sp>
<speaker>Ὠκεανός</speaker>
<l>οὔκουν, Προμηθεῦ, τοῦτο γιγνώσκεις, ὅτι</l>
<l n="380">ὀργῆς  νοσούσης εἰσὶν ἰατροὶ λόγοι;</l>
</sp>
<sp>
<speaker>Προμηθεύς</speaker>
<l>ἐάν τις ἐν καιρῷ γε μαλθάσσῃ κέαρ</l>
<l>καὶ μὴ σφριγῶντα θυμὸν ἰσχναίνῃ βίᾳ.</l>
</sp>
<sp>
<speaker>Ὠκεανός</speaker>
<l>ἐν τῷ προθυμεῖσθαι δὲ καὶ τολμᾶν τίνα</l>
<l>ὁρᾷς ἐνοῦσαν ζημίαν; δίδασκέ με.</l>
</sp>
<sp>
<speaker>Προμηθεύς</speaker>
<l n="385">μόχθον περισσὸν κουφόνουν τʼ  εὐηθίαν.</l>
</sp>
<sp>
<speaker>Ὠκεανός</speaker>
<l>ἔα με τῇδε τῇ νόσῳ νοσεῖν, ἐπεὶ</l>
<l>κέρδιστον εὖ φρονοῦντα μὴ φρονεῖν δοκεῖν.</l>
</sp>
<sp>
<speaker>Προμηθεύς</speaker>
<l>ἐμὸν δοκήσει τἀμπλάκημʼ εἶναι τόδε.</l>
</sp>
<sp>
<speaker>Ὠκεανός</speaker>
<l>σαφῶς μʼ ἐς οἶκον σὸς λόγος στέλλει πάλιν.</l>
</sp>
<sp>
<speaker>Προμηθεύς</speaker>
<l n="390">μὴ γάρ σε θρῆνος οὑμὸς εἰς ἔχθραν βάλῃ.</l>
</sp>
<sp>
<speaker>Ὠκεανός</speaker>
<l>ἦ τῷ νέον θακοῦντι παγκρατεῖς ἕδρας;</l>
</sp>
<sp>
<speaker>Προμηθεύς</speaker>
<l>τούτου φυλάσσου μή ποτʼ ἀχθεσθῇ κέαρ.</l>
</sp>
<sp>
<speaker>Ὠκεανός</speaker>
<l>ἡ σή, Προμηθεῦ, συμφορὰ διδάσκαλος.</l>
</sp>
<sp>
<speaker>Προμηθεύς</speaker>
<l>στέλλου, κομίζου, σῷζε τὸν παρόντα νοῦν.</l>
</sp>
<sp>
<speaker>Ὠκεανός</speaker>
<l n="395">ὁρμωμένῳ μοι τόνδʼ ἐθώυξας λόγον.</l>
<l>λευρὸν γὰρ οἷμον αἰθέρος ψαίρει πτεροῖς</l>
<l>τετρασκελὴς οἰωνός· ἄσμενος δέ τἂν</l>
<l>σταθμοῖς ἐν οἰκείοισι κάμψειεν γόνυ.</l>
<milestone ed="p" n="399" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>στένω σε τᾶς οὐλομένας  τύχας, Προμηθεῦ·</l>
<l n="400">δακρυσίστακτα  δʼ ἀπʼ ὄσσων</l>
<l>ῥαδινὰν λειβομένα ῥέος παρειὰν</l>
<l>νοτίοις ἔτεγξα παγαῖς·</l>
<l>ἀμέγαρτα γὰρ τάδε Ζεὺς</l>
<l>ἰδίοις νόμοις κρατύνων</l>
<l n="405">ὑπερήφανον  θεοῖς τοῖς</l>
<l>πάρος ἐνδείκνυσιν αἰχμάν.</l>
<milestone ed="p" n="407" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>πρόπασα δʼ ἤδη στονόεν λέλακε χώρα,</l>
<l>μεγαλοσχήμονά ἀρχαι-</l>
<l>οπρεπῆ <add/>   στένουσι τὰν σὰν</l>
<l n="410">ξυνομαιμόνων τε τιμάν,</l>
<l>ὁπόσοι τʼ ἔποικον ἁγνᾶς</l>
<l>Ἀσίας ἕδος νέμονται,</l>
<l>μεγαλοστόνοισι σοῖς πή-</l>
<l>μασι συγκάμνουσι θνατοί.</l>
<milestone ed="p" n="415" unit="card"/>
</sp>
</div2>
<div2 type="strophe" n="2">
<sp>
<speaker>Χορός</speaker>
<l n="415">Κολχίδος τε γᾶς ἔνοικοι</l>
<l>παρθένοι, μάχας ἄτρεστοι,</l>
<l>καὶ Σκύθης ὅμιλος, οἳ γᾶς</l>
<l>ἔσχατον τόπον ἀμφὶ Μαι-</l>
<l>ῶτιν ἔχουσι λίμναν,</l>
<milestone ed="p" n="420" unit="card"/>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l n="420">†Ἀραβίας τʼ  ἄρειον ἄνθος,</l>
<l>ὑψίκρημνον  οἳ πόλισμα</l>
<l>Καυκάσου πέλας νέμονται,</l>
<l>δάιος στρατός, ὀξυπρῴ-</l>
<l>ροισι βρέμων ἐν αἰχμαῖς.</l>
<milestone ed="p" n="425" unit="card"/>
</sp>
</div2>
<div2 type="epode">
<sp>
<speaker>Χορός</speaker>
<l n="425">†μόνον δὴ  πρόσθεν ἄλλον ἐν πόνοις</l>
<l>δαμέντʼ ἀδαμαντοδέτοις</l>
<l>Τιτᾶνα λύμαις εἰσιδόμαν, θεόν,</l>
<l>Ἄτλαντος <del>αἰὲν</del>;  ὑπέροχον  σθένος κραταιόν,</l>
<l>
<add>ὃς</add> οὐράνιόν <del>τε</del> πόλον</l>
<l n="430">νώτοις <add>στέγων</add> ὑποστενάζει.†</l>
</sp>
</div2>
<div2 type="epode">
<sp>
<speaker>Χορός</speaker>
<l>βοᾷ δὲ πόντιος κλύδων</l>
<l>ξυμπίτνων, στένει βυθός,</l>
<l>κελαινὸς δʼ Ἄιδος ὑποβρέμει μυχὸς γᾶς,</l>
<l>παγαί θʼ ἁγνορύτων ποταμῶν</l>
<l n="435">στένουσιν ἄλγος οἰκτρόν.</l>
<milestone ed="p" n="436" unit="card"/>
</sp>
</div2>
</div1>
<div1 type="episode">
<sp>
<speaker>Προμηθεύς</speaker>
<l>μή τοι χλιδῇ δοκεῖτε μηδʼ αὐθαδίᾳ</l>
<l>σιγᾶν με· συννοίᾳ δὲ δάπτομαι κέαρ,</l>
<l>ὁρῶν ἐμαυτὸν ὧδε προυσελούμενον.</l>
<l>καίτοι θεοῖσι τοῖς νέοις τούτοις γέρα</l>
<l n="440">τίς ἄλλος ἢ ʼγὼ παντελῶς διώρισεν;</l>
<l>ἀλλʼ αὐτὰ σιγῶ·  καὶ γὰρ εἰδυίαισιν ἂν</l>
<l>ὑμῖν λέγοιμι· τἀν βροτοῖς δὲ πήματα</l>
<l>ἀκούσαθʼ, ὥς σφας νηπίους ὄντας τὸ πρὶν</l>
<l>ἔννους ἔθηκα καὶ φρενῶν ἐπηβόλους.</l>
<l n="445">λέξω δέ, μέμψιν οὔτινʼ  ἀνθρώποις ἔχων,</l>
<l>ἀλλʼ ὧν δέδωκʼ εὔνοιαν ἐξηγούμενος·</l>
<l>
<milestone ed="P" unit="para"/>οἳ πρῶτα μὲν βλέποντες ἔβλεπον μάτην,</l>
<l>κλύοντες οὐκ ἤκουον, ἀλλʼ ὀνειράτων</l>
<l>ἀλίγκιοι μορφαῖσι τὸν μακρὸν βίον</l>
<l n="450">ἔφυρον εἰκῇ πάντα, κοὔτε πλινθυφεῖς</l>
<l>δόμους προσείλους, ᾖσαν, οὐ ξυλουργίαν·</l>
<l>κατώρυχες δʼ ἔναιον ὥστʼ ἀήσυροι</l>
<l>μύρμηκες ἄντρων ἐν μυχοῖς ἀνηλίοις.</l>
<l>ἦν δʼ οὐδὲν αὐτοῖς οὔτε χείματος τέκμαρ</l>
<l n="455">οὔτʼ  ἀνθεμώδους ἦρος οὔτε καρπίμου</l>
<l>θέρους βέβαιον, ἀλλʼ ἄτερ γνώμης τὸ πᾶν</l>
<l>ἔπρασσον, ἔστε δή σφιν ἀντολὰς ἐγὼ</l>
<l>ἄστρων ἔδειξα τάς τε δυσκρίτους δύσεις.</l>
<l>
<milestone ed="P" unit="para"/>καὶ μὴν ἀριθμόν, ἔξοχον σοφισμάτων,</l>
<l n="460">ἐξηῦρον  αὐτοῖς, γραμμάτων τε συνθέσεις,</l>
<l>μνήμην  ἁπάντων, μουσομήτορʼ ἐργάνην.</l>
<l>κἄζευξα πρῶτος ἐν ζυγοῖσι κνώδαλα</l>
<l>ζεύγλαισι δουλεύοντα σάγμασὶν  θʼ, ὅπως</l>
<l>θνητοῖς μεγίστων διάδοχοι μοχθημάτων</l>
<l n="465">γένοινθʼ , ὑφʼ ἅρμα τʼ ἤγαγον φιληνίους</l>
<l>ἵππους, ἄγαλμα τῆς ὑπερπλούτου χλιδῆς.</l>
<l>θαλασσόπλαγκτα  δʼ οὔτις ἄλλος ἀντʼ ἐμοῦ</l>
<l>λινόπτερʼ ηὗρε  ναυτίλων  ὀχήματα.</l>
<l>
<milestone ed="P" unit="para"/>τοιαῦτα μηχανήματʼ ἐξευρὼν τάλας</l>
<l n="470">βροτοῖσιν, αὐτὸς οὐκ ἔχω σόφισμʼ ὅτῳ</l>
<l>τῆς νῦν παρούσης πημονῆς ἀπαλλαγῶ.</l>
<milestone ed="p" n="472" unit="card"/>
</sp>
<sp>
<speaker>Χορός</speaker>
<l>πέπονθας αἰκὲς  πῆμʼ· ἀποσφαλεὶς φρενῶν</l>
<l>πλανᾷ, κακὸς δʼ ἰατρὸς ὥς τις ἐς νόσον</l>
<l>πεσὼν ἀθυμεῖς καὶ σεαυτὸν οὐκ ἔχεις</l>
<l n="475">εὑρεῖν ὁποίοις φαρμάκοις ἰάσιμος.</l>
</sp>
<sp>
<speaker>Προμηθεύς</speaker>
<l>τὰ λοιπά μου κλύουσα θαυμάσῃ πλέον,</l>
<l>οἵας τέχνας τε καὶ πόρους ἐμησάμην.</l>
<l>τὸ μὲν μέγιστον, εἴ τις ἐς  νόσον πέσοι,</l>
<l>οὐκ ἦν ἀλέξημʼ οὐδέν, οὔτε  βρώσιμον,</l>
<l n="480">οὐ χριστόν, οὐδὲ πιστόν, ἀλλὰ φαρμάκων</l>
<l>χρείᾳ κατεσκέλλοντο, πρίν γʼ ἐγώ σφισιν</l>
<l>ἔδειξα κράσεις ἠπίων ἀκεσμάτων,</l>
<l>αἷς τὰς ἁπάσας ἐξαμύνονται νόσους.</l>
<l>τρόπους τε πολλοὺς μαντικῆς ἐστοίχισα,</l>
<l n="485">κἄκρινα πρῶτος ἐξ ὀνειράτων ἃ χρὴ</l>
<l>ὕπαρ γενέσθαι, κληδόνας τε δυσκρίτους</l>
<l>ἐγνώρισʼ αὐτοῖς ἐνοδίους τε συμβόλους·</l>
<l>γαμψωνύχων τε πτῆσιν οἰωνῶν σκεθρῶς</l>
<l>διώρισʼ, οἵτινές τε δεξιοὶ φύσιν</l>
<l n="490">εὐωνύμους τε, καὶ δίαιταν ἥντινα</l>
<l>ἔχουσʼ ἕκαστοι, καὶ πρὸς ἀλλήλους τίνες</l>
<l>ἔχθραι τε καὶ στέργηθρα καὶ συνεδρίαι·</l>
<l>σπλάγχνων τε λειότητα, καὶ χροιὰν τίνα</l>
<l>ἔχουσʼ  ἂν εἴη δαίμοσιν πρὸς ἡδονὴν</l>
<l n="495">χολή, λοβοῦ τε ποικίλην εὐμορφίαν.</l>
<l>κνίσῃ τε κῶλα συγκαλυπτὰ καὶ μακρὰν</l>
<l>ὀσφῦν πυρώσας δυστέκμαρτον ἐς τέχνην</l>
<l>ὥδωσα θνητούς, καὶ φλογωπὰ σήματα</l>
<l>ἐξωμμάτωσα, πρόσθεν ὄντʼ ἐπάργεμα.</l>
<l n="500">τοιαῦτα μὲν δὴ ταῦτʼ· ἔνερθε δὲ χθονὸς</l>
<l>κεκρυμμένʼ, ἀνθρώποισιν ὠφελήματα,</l>
<l>χαλκόν, σίδηρον,  ἄργυρον, χρυσόν τε τίς</l>
<l>φήσειεν ἂν πάροιθεν ἐξευρεῖν ἐμοῦ;</l>
<l>οὐδείς, σάφʼ οἶδα, μὴ μάτην φλύσαι θέλων.</l>
<l n="505">βραχεῖ δὲ μύθῳ πάντα  συλλήβδην μάθε,</l>
<l>πᾶσαι τέχναι βροτοῖσιν ἐκ Προμηθέως.</l>
<milestone ed="p" n="507" unit="card"/>
</sp>
<sp>
<speaker>Χορός</speaker>
<l>μή νυν βροτοὺς μὲν ὠφέλει καιροῦ πέρα,</l>
<l>σαυτοῦ δʼ ἀκήδει δυστυχοῦντος. ὡς ἐγὼ</l>
<l>εὔελπίς εἰμι τῶνδέ σʼ ἐκ δεσμῶν ἔτι</l>
<l n="510">λυθέντα μηδὲν μεῖον ἰσχύσειν Διός.</l>
</sp>
<sp>
<speaker>Προμηθεύς</speaker>
<l>οὐ ταῦτα ταύτῃ Μοῖρά πω τελεσφόρος</l>
<l>κρᾶναι πέπρωται, μυρίαις δὲ πημοναῖς</l>
<l>δύαις τε καμφθεὶς ὧδε δεσμὰ φυγγάνω·</l>
<l>τέχνη δʼ ἀνάγκης ἀσθενεστέρα μακρῷ.</l>
</sp>
<sp>
<speaker>Χορός</speaker>
<l n="515">τίς οὖν ἀνάγκης ἐστὶν οἰακοστρόφος;</l>
</sp>
<sp>
<speaker>Προμηθεύς</speaker>
<l>Μοῖραι τρίμορφοι μνήμονές τʼ  Ἐρινύες</l>
</sp>
<sp>
<speaker>Χορός</speaker>
<l>τούτων ἄρα Ζεύς ἐστιν ἀσθενέστερος;</l>
</sp>
<sp>
<speaker>Προμηθεύς</speaker>
<l>οὔκουν ἂν ἐκφύγοι γε τὴν πεπρωμένην.</l>
</sp>
<sp>
<speaker>Χορός</speaker>
<l>τί γὰρ πέπρωται Ζηνὶ πλὴν  ἀεὶ κρατεῖν;</l>
</sp>
<sp>
<speaker>Προμηθεύς</speaker>
<l n="520">τοῦτʼ οὐκέτʼ ἂν  πύθοιο μηδὲ λιπάρει.</l>
</sp>
<sp>
<speaker>Χορός</speaker>
<l>ἦ πού τι σεμνόν ἐστιν ὃ ξυναμπέχεις.</l>
</sp>
<sp>
<speaker>Προμηθεύς</speaker>
<l>ἄλλου λόγου μέμνησθε, τόνδε δʼ οὐδαμῶς</l>
<l>καιρὸς γεγωνεῖν, ἀλλὰ συγκαλυπτέος</l>
<l>ὅσον μάλιστα· τόνδε γὰρ σῴζων ἐγὼ</l>
<l n="525">δεσμοὺς ἀεικεῖς καὶ δύας ἐκφυγγάνω.</l>
<milestone ed="p" n="526" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>μηδάμʼ  ὁ πάντα νέμων</l>
<l>θεῖτʼ ἐμᾷ γνώμᾳ κράτος ἀντίπαλον Ζεύς,</l>
<l n="530">μηδʼ ἐλινύσαιμι θεοὺς ὁσίαις θοίναις ποτινισομένα</l>
<l>βουφόνοις παρʼ Ὠκεανοῦ πατρὸς ἄσβεστον πόρον,</l>
<l n="535">μηδʼ  ἀλίτοιμι λόγοις·</l>
<l>ἀλλά μοι τόδʼ ἐμμένοι καὶ μήποτʼ ἐκτακείη·</l>
<milestone ed="p" n="537" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>ἁδύ  τι θαρσαλέαις</l>
<l>τὸν μακρὸν τείνειν βίον ἐλπίσι, φαναῖς</l>
<l>θυμὸν ἀλδαίνουσαν ἐν εὐφροσύναις.  φρίσ-</l>
<l n="540">σω δέ σε δερκομένα</l>
<l>μυρίοις μόχθοις διακναιόμενον <add/>.</l>
<l>Ζῆνα γὰρ οὐ τρομέων</l>
<l>ἰδίᾳ γνώμᾳ σέβῃ θνατοὺς ἄγαν, Προμηθεῦ.</l>
<milestone ed="p" n="545" unit="card"/>
</sp>
</div2>
<div2 type="strophe" n="2">
<sp>
<speaker>Χορός</speaker>
<l n="545">φέρʼ, ὅπως ἄχαρις χάρις,  ὦ φίλος·</l>
<l>εἰπὲ ποῦ τίς  ἀλκά;</l>
<l>τίς ἐφαμερίων ἄρηξις; οὐδʼ ἐδέρχθης</l>
<l>ὀλιγοδρανίαν ἄκικυν,</l>
<l>ἰσόνειρον, ᾇ τὸ φωτῶν</l>
<l n="550">ἀλαὸν γένος ἐμπεποδισμένον;  οὔποτε <add/>
</l>
<l>τὰν Διὸς ἁρμονίαν θνατῶν παρεξίασι βουλαί.</l>
<milestone ed="p" n="552" unit="card"/>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l>ἔμαθον τάδε σὰς προσιδοῦσʼ  ὀλο-</l>
<l>ὰς τύχας, Προμηθεῦ.</l>
<l>τὸ διαμφίδιον δέ μοι μέλος προσέπτα</l>
<l n="555">τόδʼ  ἐκεῖνό θʼ,  ὅ τʼ  ἀμφὶ λουτρὰ</l>
<l>καὶ λέχος σὸν ὑμεναίουν</l>
<l>ἰότατι γάμων, ὅτε τὰν ὁμοπάτριον ἕδνοις</l>
<l n="560">ἄγαγες Ἡσιόναν πείθὼν  δάμαρτα κοινόλεκτρον.</l>
<milestone ed="p" n="561" unit="card"/>
</sp>
</div2>
</div1>
<div1 type="episode">
<div2 type="anapests">
<sp>
<speaker>Ἰώ</speaker>
<l>τίς γῆ; τί γένος; τίνα φῶ λεύσσειν</l>
<l>τόνδε χαλινοῖς  ἐν πετρίνοισιν</l>
<l>χειμαζόμενον;</l>
<l>τίνος ἀμπλακίας ποινὰς ὀλέκῃ;</l>
<l n="565">σήμηνον ὅποι γῆς ἡ μογερὰ πεπλάνημαι.</l>
<milestone ed="p" n="566" unit="card"/>
</sp>
</div2>
<div2 type="lyric">
<sp>
<speaker>Ἰώ</speaker>
<l>ἆ ἆ, ἒ ἔ,</l>
<l>χρίει τις αὖ με τὰν  τάλαιναν οἶστρος,</l>
<l>εἴδωλον Ἄργου γηγενοῦς, ἄλευʼ ἆ δᾶ· φοβοῦμαι</l>
<l>τὸν μυριωπὸν εἰσορῶσα βούταν.</l>
<l>ὁ δὲ πορεύεται δόλιον ὄμμʼ ἔχων,</l>
<l n="570">ὃν οὐδὲ κατθανόντα γαῖα κεύθει.</l>
<l>ἀλλʼ, ἐμὲ τὰν τάλαιναν</l>
<l>ἐξ ἐνέρων περῶν κυναγετεῖ,  πλανᾷ</l>
<l>τε νῆστιν ἀνὰ τὰν παραλίαν ψάμμαν.</l>
<milestone ed="p" n="575" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Ἰώ</speaker>
<l>ὑπὸ δὲ κηρόπλαστος  ὀτοβεῖ  δόναξ</l>
<l n="575">ἀχέτας ὑπνοδόταν νόμον·</l>
<l>ἰὼ ἰὼ πόποι,  ποῖ  μʼ ἄγουσι τη-</l>
<l>λέπλαγκτοι πλάναι;</l>
<l>τί ποτέ μʼ, ὦ Κρόνιε παῖ, τί ποτε ταῖσδʼ</l>
<l>ἐνέζευξας εὑρὼν ἁμαρτοῦσαν ἐν</l>
<l n="580">πημοναῖσιν;  ἓ ἕ,</l>
<l>οἰστρηλάτῳ δὲ δείματι</l>
<l>δειλαίαν παράκοπον ὧδε τείρεις;</l>
<l>πυρί <add>με </add> φλέξον, ἢ χθονὶ κάλυψον, ἤ</l>
<l>ποντίοις  δάκεσι δὸς βοράν,</l>
<l>μηδέ μοι φθονήσῃς</l>
<l>εὐγμάτων, ἄναξ.</l>
<l n="585">ἄδην με πολύπλανοι πλάναι</l>
<l>γεγυμνάκασιν, οὐδʼ ἔχω μαθεῖν ὅπα</l>
<l>πημονὰς ἀλύξω.</l>
<l>κλύεις φθέγμα τᾶς βούκερω παρθένου;</l>
<milestone ed="p" n="589" unit="card"/>
</sp>
<sp>
<speaker>Προμηθεύς</speaker>
<l>πῶς δʼ οὐ κλύω τῆς οἰστροδινήτου κόρης,</l>
<l n="590">τῆς  Ἰναχείας;  ἣ Διὸς θάλπει κέαρ</l>
<l>ἔρωτι, καὶ νῦν τοὺς ὑπερμήκεις δρόμους</l>
<l>Ἥρᾳ στυγητὸς πρὸς βίαν γυμνάζεται.</l>
<milestone ed="p" n="593" unit="card"/>
</sp>
</div2>
<div2 type="antistrophe" n="1">
<sp>
<speaker>Ἰώ</speaker>
<l>πόθεν ἐμοῦ σὺ πατρὸς ὄνομʼ ἀπύεις;</l>
<l>εἰπέ μοι τᾷ μογερᾷ τίς ὤν;</l>
<l n="595">τίς ἄρα μʼ, ὦ τάλας, τὰν τάλαιναν  ὧδʼ</l>
<l>ἔτυμα προσθροεῖς;</l>
<l>θεόσυτόν  τε νόσον ὠνόμασας, ἃ</l>
<l>μαραίνει με χρίουσα κέντροις, <add>ἰώ</add>,</l>
<l>φοιταλέοισιν  ἓ ἕ·</l>
<l>σκιρτημάτων δὲ νήστισιν</l>
<l n="600">αἰκείαις  λαβρόσυτος  ἦλθον, <add>Ἥρας </add>
</l>
<l>ἐπικότοισι μήδεσι δαμεῖσα.  δυσ-</l>
<l>δαιμόνων δὲ τίνες οἵ, ἓ ἕ,</l>
<l>οἷʼ ἐγὼ μογοῦσιν;</l>
<l>ἀλλά μοι τορῶς</l>
<l n="605">τέκμηρον ὅ τι μʼ  ἐπαμμένει</l>
<l>παθεῖν, τί μῆχαρ,  ἢ τί φάρμακον νόσου,</l>
<l>δεῖξον, εἴπερ οἶσθα·</l>
<l>θρόει, φράζε τᾷ δυσπλάνῳ παρθένῳ.</l>
<milestone ed="p" n="609" unit="card"/>
</sp>
</div2>
</div1>
<div1 type="episode">
<sp>
<speaker>Προμηθεύς</speaker>
<l>λέξω τορῶς σοι πᾶν ὅπερ χρῄζεις μαθεῖν,</l>
<l n="610">οὐκ ἐμπλέκων αἰνίγματʼ, ἀλλʼ  ἁπλῷ λόγῳ,</l>
<l>ὥσπερ δίκαιον πρὸς φίλους οἴγειν στόμα.</l>
<l>πυρὸς βροτοῖς δοτῆρʼ ὁρᾷς Προμηθέα.</l>
</sp>
<sp>
<speaker>Ἰώ</speaker>
<l>ὦ κοινὸν ὠφέλημα θνητοῖσιν φανείς,</l>
<l>τλῆμον Προμηθεῦ, τοῦ δίκην πάσχεις τάδε;</l>
</sp>
<sp>
<speaker>Προμηθεύς</speaker>
<l n="615">ἁρμοῖ πέπαυμαι τοὺς ἐμοὺς θρηνῶν πόνους.</l>
</sp>
<sp>
<speaker>Ἰώ</speaker>
<l>οὔκουν πόροις ἂν τήνδε δωρεὰν ἐμοί;</l>
</sp>
<sp>
<speaker>Προμηθεύς</speaker>
<l>λέγʼ ἥντινʼ αἰτῇ·  πᾶν γὰρ ἂν  πύθοιό μου.</l>
</sp>
<sp>
<speaker>Ἰώ</speaker>
<l>σήμηνον ὅστις ἐν φάραγγί σʼ ὤχμασεν.</l>
</sp>
<sp>
<speaker>Προμηθεύς</speaker>
<l>βούλευμα μὲν τὸ Δῖον, Ἡφαίστου δὲ χείρ.</l>
</sp>
<sp>
<speaker>Ἰώ</speaker>
<l n="620">ποινὰς δὲ ποίων ἀμπλακημάτων τίνεις;</l>
</sp>
<sp>
<speaker>Προμηθεύς</speaker>
<l>τοσοῦτον ἀρκῶ σοι σαφηνίσας  μόνον.</l>
</sp>
<sp>
<speaker>Ἰώ</speaker>
<l>καὶ πρός γε τούτοις τέρμα τῆς ἐμῆς πλάνης</l>
<l>δεῖξον, τίς ἔσται τῇ ταλαιπώρῳ χρόνος.</l>
</sp>
<sp>
<speaker>Προμηθεύς</speaker>
<l>τὸ μὴ μαθεῖν σοι κρεῖσσον ἢ μαθεῖν τάδε.</l>
</sp>
<sp>
<speaker>Ἰώ</speaker>
<l n="625">μήτοι με κρύψῃς τοῦθʼ  ὅπερ μέλλω παθεῖν.</l>
</sp>
<sp>
<speaker>Προμηθεύς</speaker>
<l>ἀλλʼ οὐ μεγαίρω τοῦδέ σοι  δωρήματος.</l>
</sp>
<sp>
<speaker>Ἰώ</speaker>
<l>τί δῆτα μέλλεις μὴ οὐ  γεγωνίσκειν τὸ πᾶν;</l>
</sp>
<sp>
<speaker>Προμηθεύς</speaker>
<l>φθόνος μὲν οὐδείς, σὰς δʼ ὀκνῶ θράξαι φρένας.</l>
</sp>
<sp>
<speaker>Ἰώ</speaker>
<l>μή μου προκήδου μᾶσσον ὡς ἐμοὶ γλυκύ.</l>
</sp>
<sp>
<speaker>Προμηθεύς</speaker>
<l n="630">ἐπεὶ προθυμῇ, χρὴ λέγειν. ἄκουε δή.</l>
</sp>
<sp>
<speaker>Χορός</speaker>
<l>μήπω γε· μοῖραν δʼ ἡδονῆς κἀμοὶ πόρε.</l>
<l>τὴν τῆσδε πρῶτον ἱστορήσωμεν νόσον,</l>
<l>αὐτῆς λεγούσης τὰς πολυφθόρους τύχας·</l>
<l>τὰ λοιπὰ δʼ ἄθλων σοῦ διδαχθήτω πάρα.</l>
</sp>
<sp>
<speaker>Προμηθεύς</speaker>
<l n="635">σὸν ἔργον,  Ἰοῖ, ταῖσδʼ ὑπουργῆσαι χάριν,</l>
<l>ἄλλως τε πάντως καὶ κασιγνήταις πατρός.</l>
<l>ὡς τἀποκλαῦσαι κἀποδύρασθαι τύχας</l>
<l>ἐνταῦθʼ, ὅπου  μέλλοι τις οἴσεσθαι δάκρυ</l>
<l>πρὸς τῶν κλυόντων, ἀξίαν τριβὴν ἔχει.</l>
<milestone ed="p" n="640" unit="card"/>
</sp>
<sp>
<speaker>Ἰώ</speaker>
<l n="640">οὐκ οἶδʼ  ὅπως ὑμῖν ἀπιστῆσαί με χρή,</l>
<l>σαφεῖ δὲ μύθῳ πᾶν ὅπερ προσχρῄζετε</l>
<l>πεύσεσθε· καίτοι καὶ λέγουσʼ αἰσχύνομαι</l>
<l>θεόσσυτον χειμῶνα καὶ διαφθορὰν</l>
<l>μορφῆς, ὅθεν μοι σχετλίᾳ προσέπτατο.</l>
<l n="645">
<milestone ed="P" unit="para"/>αἰεὶ γὰρ ὄψεις ἔννυχοι πωλεύμεναι</l>
<l>ἐς παρθενῶνας τοὺς ἐμοὺς παρηγόρουν</l>
<l>λείοισι μύθοις ‘ὦ μέγʼ εὔδαιμον  κόρη,</l>
<l>τί παρθενεύει δαρόν, ἐξόν σοι γάμου</l>
<l>τυχεῖν μεγίστου; Ζεὺς γὰρ ἱμέρου βέλει</l>
<l n="650">πρὸς σοῦ τέθαλπται καὶ συναίρεσθαι Κύπριν</l>
<l>θέλει· σὺ δʼ, ὦ παῖ, μὴ ʼπολακτίσῃς λέχος</l>
<l>τὸ Ζηνός, ἀλλʼ ἔξελθε πρὸς Λέρνης βαθὺν</l>
<l>λειμῶνα, ποίμνας βουστάσεις τε πρὸς πατρός,</l>
<l>ὡς ἂν τὸ Δῖον ὄμμα λωφήσῃ πόθου.’</l>
<l n="655">
<milestone ed="P" unit="para"/>τοιοῖσδε πάσας εὐφρόνας ὀνείρασι</l>
<l>συνειχόμην δύστηνος, ἔστε δὴ πατρὶ</l>
<l>ἔτλην γεγωνεῖν νυκτίφοιτʼ  ὀνείρατα.</l>
<l>ὁ δʼ ἔς τε Πυθὼ κἀπὶ Δωδώνης πυκνοὺς</l>
<l>θεοπρόπους ἴαλλεν, ὡς μάθοι τί χρὴ</l>
<l n="660">δρῶντʼ ἢ λέγοντα δαίμοσιν πράσσειν φίλα.</l>
<l>ἧκον δʼ ἀναγγέλλοντες αἰολοστόμους</l>
<l>χρησμοὺς ἀσήμους δυσκρίτως τʼ εἰρημένους.</l>
<l>τέλος δʼ ἐναργὴς βάξις ἦλθεν Ἰνάχῳ</l>
<l>σαφῶς ἐπισκήπτουσα καὶ μυθουμένη</l>
<l n="665">ἔξω δόμων τε καὶ πάτρας ὠθεῖν ἐμέ,</l>
<l>ἄφετον ἀλᾶσθαι γῆς ἐπʼ ἐσχάτοις ὅροις·</l>
<l>κεἰ μὴ θέλοι, πυρωπὸν  ἐκ Διὸς μολεῖν</l>
<l>κεραυνόν, ὃς πᾶν ἐξαϊστώσοι  γένος.</l>
<l>
<milestone ed="P" unit="para"/>τοιοῖσδε πεισθεὶς Λοξίου μαντεύμασιν</l>
<l n="670">ἐξήλασέν με κἀπέκλῃσε δωμάτων</l>
<l>ἄκουσαν ἄκων· ἀλλʼ ἐπηνάγκαζέ νιν</l>
<l>Διὸς χαλινὸς πρὸς βίαν πράσσειν τάδε.</l>
<l>εὐθὺς δὲ μορφὴ καὶ φρένες διάστροφοι</l>
<l>ἦσαν, κεραστὶς δʼ, ὡς ὁρᾶτʼ, ὀξυστόμῳ</l>
<l n="675">μύωπι χρισθεῖσʼ  ἐμμανεῖ σκιρτήματι</l>
<l>ᾖσσον πρὸς εὔποτόν τε Κερχνείας ῥέος</l>
<l>Λέρνης τε κρήνην · βουκόλος δὲ γηγενὴς</l>
<l>ἄκρατος ὀργὴν Ἄργος ὡμάρτει, πυκνοῖς</l>
<l>ὄσσοις δεδορκὼς τοὺς ἐμοὺς κατὰ στίβους.</l>
<l n="680">ἀπροσδόκητος δʼ αὐτὸν ἀφνίδιος  μόρος</l>
<l>τοῦ ζῆν ἀπεστέρησεν.  οἰστροπλὴξ δʼ ἐγὼ</l>
<l>μάστιγι θείᾳ γῆν πρὸ  γῆς ἐλαύνομαι.</l>
<l>
<milestone ed="P" unit="para"/>κλύεις τὰ πραχθέντʼ· εἰ δʼ ἔχεις εἰπεῖν ὅ τι</l>
<l>λοιπὸν πόνων, σήμαινε· μηδέ μʼ οἰκτίσας</l>
<l n="685">ξύνθαλπε μύθοις ψευδέσιν· νόσημα γὰρ</l>
<l>αἴσχιστον εἶναί φημι συνθέτους λόγους.</l>
<milestone ed="p" n="687" unit="card"/>
</sp>
<div2 type="lyric">
<sp>
<speaker>Χορός</speaker>
<l>ἔα ἔα, ἄπεχε, φεῦ·</l>
<l>οὔποτʼ οὔποτʼ ηὔχουν  <add>ὧδε </add>  ξένους</l>
<l>μολεῖσθαι λόγους εἰς ἀκοὰν ἐμάν,</l>
<l n="690">οὐδʼ ὧδε δυσθέατα καὶ  δύσοιστα</l>
<l>πήματα, λύματα, <del>δείματα</del>   ἀμ-</l>
<l>φάκει  κέντρῳ τύψειν  ψυχὰν ἐμάν.</l>
<l>ἰὼ <del>ἰὼ</del> μοῖρα μοῖρα,</l>
<l n="695">πέφρικʼ εἰσιδοῦσα  πρᾶξιν Ἰοῦς.</l>
<milestone ed="p" n="696" unit="card"/>
</sp>
<sp>
<speaker>Προμηθεύς</speaker>
<l>πρῴ γε στενάζεις καὶ φόβου πλέα τις εἶ·</l>
<l>ἐπίσχες ἔστʼ ἂν καὶ τὰ λοιπὰ προσμάθῃς.</l>
</sp>
<sp>
<speaker>Χορός</speaker>
<l>λέγʼ, ἐκδίδασκε· τοῖς νοσοῦσί τοι γλυκὺ</l>
<l>τὸ λοιπὸν ἄλγος προυξεπίστασθαι τορῶς.</l>
</sp>
<sp>
<speaker>Προμηθεύς</speaker>
<l n="700">τὴν πρίν γε χρείαν  ἠνύσασθʼ  ἐμοῦ πάρα</l>
<l>κούφως· μαθεῖν γὰρ τῆσδε πρῶτʼ ἐχρῄζετε</l>
<l>τὸν ἀμφʼ ἑαυτῆς ἆθλον ἐξηγουμένης·</l>
<l>τὰ λοιπὰ νῦν ἀκούσαθʼ, οἷα χρὴ πάθη</l>
<l>τλῆναι πρὸς Ἥρας τήνδε τὴν νεάνιδα.</l>
<l n="705">σύ τʼ Ἰνάχειον σπέρμα, τοὺς ἐμοὺς λόγους</l>
<l>θυμῷ βάλʼ, ὡς ἂν τέρματʼ ἐκμάθῃς ὁδοῦ.</l>
<l>
<milestone ed="P" unit="para"/>πρῶτον μὲν ἐνθένδʼ ἡλίου πρὸς ἀντολὰς</l>
<l>στρέψασα σαυτὴν στεῖχʼ ἀνηρότους γύας·</l>
<l>Σκύθας δʼ ἀφίξῃ νομάδας, οἳ πλεκτὰς στέγας</l>
<l n="710">πεδάρσιοι ναίουσʼ  ἐπʼ  εὐκύκλοις ὄχοις</l>
<l>ἑκηβόλοις τόξοισιν ἐξηρτυμένοι·</l>
<l>οἷς μὴ πελάζειν, ἀλλʼ ἁλιστόνοις πόδας</l>
<l>χρίμπτουσα ῥαχίαισιν ἐκπερᾶν χθόνα.</l>
<l>λαιᾶς δὲ χειρὸς οἱ σιδηροτέκτονες</l>
<l n="715">οἰκοῦσι Χάλυβες, οὓς φυλάξασθαί σε χρή.</l>
<l>ἀνήμεροι γὰρ οὐδὲ πρόσπλατοι  ξένοις.</l>
<l>ἥξεις δʼ Ὑβριστὴν ποταμὸν οὐ ψευδώνυμον,</l>
<l>ὃν μὴ περάσῃς, οὐ γὰρ εὔβατος περᾶν,</l>
<l>πρὶν ἂν πρὸς αὐτὸν Καύκασον μόλῃς, ὀρῶν</l>
<l n="720">ὕψιστον, ἔνθα ποταμὸς ἐκφυσᾷ μένος</l>
<l>κροτάφων ἀπʼ αὐτῶν.  ἀστρογείτονας δὲ χρὴ</l>
<l>κορυφὰς ὑπερβάλλουσαν ἐς μεσημβρινὴν</l>
<l>βῆναι κέλευθον, ἔνθʼ, Ἀμαζόνων στρατὸν</l>
<l>ἥξεις στυγάνορʼ, αἳ Θεμίσκυράν ποτε</l>
<l n="725">κατοικιοῦσιν  ἀμφὶ Θερμώδονθʼ, ἵνα</l>
<l>τραχεῖα πόντου Σαλμυδησσία γνάθος</l>
<l>ἐχθρόξενος ναύταισι, μητρυιὰ  νεῶν·</l>
<l>αὗταί σʼ ὁδηγήσουσι καὶ μάλʼ ἀσμένως.</l>
<l>ἰσθμὸν δʼ ἐπʼ αὐταῖς στενοπόροις λίμνης πύλαις</l>
<l n="730">Κιμμερικὸν ἥξεις, ὃν θρασυσπλάγχνως σε χρὴ</l>
<l>λιποῦσαν αὐλῶνʼ ἐκπερᾶν Μαιωτικόν·</l>
<l>ἔσται δὲ θνητοῖς εἰσαεὶ λόγος μέγας</l>
<l>τῆς σῆς πορείας, Βόσπορος δʼ ἐπώνυμος</l>
<l>κεκλήσεται.  λιποῦσα δʼ Εὐρώπης πέδον</l>
<l n="735">ἤπειρον ἥξεις Ἀσιάδʼ·.  ἆρʼ, ὑμῖν δοκεῖ</l>
<l>ὁ τῶν θεῶν τύραννος ἐς τὰ πάνθʼ ὁμῶς</l>
<l>βίαιος εἶναι; τῇδε γὰρ θνητῇ θεὸς</l>
<l>χρῄζων μιγῆναι τάσδʼ ἐπέρριψεν πλάνας.</l>
<l>πικροῦ δʼ ἔκυρσας, ὦ κόρη, τῶν σῶν γάμων</l>
<l n="740">μνηστῆρος.  οὓς γὰρ νῦν ἀκήκοας λόγους,</l>
<l>εἶναι δόκει σοι μηδέπω ʼν  προοιμίοις.</l>
<milestone ed="p" n="742" unit="card"/>
</sp>
<sp>
<speaker>Ἰώ</speaker>
<l>ἰώ μοί μοι, ἒ ἔ.</l>
</sp>
<sp>
<speaker>Προμηθεύς</speaker>
<l>σὺ δʼ αὖ κέκραγας κἀναμυχθίζῃ; τί που</l>
<l>δράσεις, ὅταν τὰ λοιπὰ πυνθάνῃ κακά;</l>
</sp>
<sp>
<speaker>Χορός</speaker>
<l n="745">ἦ γάρ τι λοιπὸν τῇδε πημάτων ἐρεῖς;</l>
</sp>
<sp>
<speaker>Προμηθεύς</speaker>
<l>δυσχείμερόν γε πέλαγος ἀτηρᾶς δύης.</l>
</sp>
<sp>
<speaker>Ἰώ</speaker>
<l>τί δῆτʼ ἐμοὶ ζῆν κέρδος, ἀλλʼ οὐκ ἐν τάχει</l>
<l>ἔρριψʼ ἐμαυτὴν τῆσδʼ ἀπὸ στύφλου πέτρας,</l>
<l>ὅπως πέδοι  σκήψασα τῶν πάντων πόνων</l>
<l n="750">ἀπηλλάγην;  κρεῖσσον γὰρ εἰσάπαξ θανεῖν</l>
<l>ἢ τὰς ἁπάσας ἡμέρας πάσχειν κακῶς.</l>
</sp>
<sp>
<speaker>Προμηθεύς</speaker>
<l>ἦ δυσπετῶς  ἂν τοὺς ἐμοὺς ἄθλους φέροις,</l>
<l>ὅτῳ θανεῖν μέν ἐστιν οὐ πεπρωμένον·</l>
<l>αὕτη γὰρ ἦν ἂν πημάτων ἀπαλλαγή·</l>
<l n="755">νῦν δʼ οὐδέν ἐστι τέρμα μοι προκείμενον</l>
<l>μόχθων, πρὶν ἂν Ζεὺς ἐκπέσῃ τυραννίδος.</l>
</sp>
<sp>
<speaker>Ἰώ</speaker>
<l>ἦ γάρ ποτʼ ἔστιν ἐκπεσεῖν ἀρχῆς Δία;</l>
</sp>
<sp>
<speaker>Προμηθεύς</speaker>
<l>ἥδοιʼ ἄν,  οἶμαι, τήνδʼ ἰδοῦσα συμφοράν.</l>
</sp>
<sp>
<speaker>Ἰώ</speaker>
<l>πῶς δʼ οὐκ ἄν, ἥτις ἐκ Διὸς πάσχω κακῶς;</l>
</sp>
<sp>
<speaker>Προμηθεύς</speaker>
<l n="760">ὡς τοίνυν ὄντων τῶνδέ σοι μαθεῖν  πάρα.</l>
</sp>
<sp>
<speaker>Ἰώ</speaker>
<l>πρὸς τοῦ τύραννα σκῆπτρα συληθήσεται;</l>
</sp>
<sp>
<speaker>Προμηθεύς</speaker>
<l>πρὸς αὐτὸς αὑτοῦ κενοφρόνων βουλευμάτων.</l>
</sp>
<sp>
<speaker>Ἰώ</speaker>
<l>ποίῳ τρόπῳ; σήμηνον, εἰ μή τις βλάβη.</l>
</sp>
<sp>
<speaker>Προμηθεύς</speaker>
<l>γαμεῖ γάμον τοιοῦτον ᾧ ποτʼ ἀσχαλᾷ.</l>
</sp>
<sp>
<speaker>Ἰώ</speaker>
<l n="765">θέορτον, ἢ βρότειον;  εἰ ῥητόν, φράσον.</l>
</sp>
<sp>
<speaker>Προμηθεύς</speaker>
<l>τί δʼ ὅντινʼ·; οὐ γὰρ ῥητὸν αὐδᾶσθαι τόδε.</l>
</sp>
<sp>
<speaker>Ἰώ</speaker>
<l>ἦ πρὸς δάμαρτος ἐξανίσταται θρόνων;</l>
</sp>
<sp>
<speaker>Προμηθεύς</speaker>
<l>ἣ τέξεταί γε παῖδα φέρτερον πατρός.</l>
</sp>
<sp>
<speaker>Ἰώ</speaker>
<l>οὐδʼ ἔστιν αὐτῷ τῆσδʼ ἀποστροφὴ τύχης;</l>
</sp>
<sp>
<speaker>Προμηθεύς</speaker>
<l n="770">οὐ δῆτα, πλὴν ἔγωγʼ ἂν ἐκ δεσμῶν λυθείς.</l>
</sp>
<sp>
<speaker>Ἰώ</speaker>
<l>τίς οὖν ὁ λύσων ἐστὶν ἄκοντος Διός;</l>
</sp>
<sp>
<speaker>Προμηθεύς</speaker>
<l>τῶν σῶν τινʼ αὐτὸν  ἐγγόνων εἶναι χρεών.</l>
</sp>
<sp>
<speaker>Ἰώ</speaker>
<l>πῶς εἶπας; ἦ ʼμὸς παῖς σʼ ἀπαλλάξει κακῶν;</l>
</sp>
<sp>
<speaker>Προμηθεύς</speaker>
<l>τρίτος γε γένναν πρὸς δέκʼ ἄλλαισιν γοναῖς.</l>
</sp>
<sp>
<speaker>Ἰώ</speaker>
<l n="775">ἥδʼ οὐκέτʼ εὐξύμβλητος ἡ χρησμῳδία.</l>
</sp>
<sp>
<speaker>Προμηθεύς</speaker>
<l>καὶ μηδὲ σαυτῆς  ἐκμαθεῖν ζήτει πόνους.</l>
</sp>
<sp>
<speaker>Ἰώ</speaker>
<l>μή μοι προτείνων κέρδος εἶτʼ ἀποστέρει.</l>
</sp>
<sp>
<speaker>Προμηθεύς</speaker>
<l>δυοῖν λόγοιν σε θατέρῳ δωρήσομαι.</l>
</sp>
<sp>
<speaker>Ἰώ</speaker>
<l>ποίοιν; πρόδειξον, αἵρεσίν τʼ ἐμοὶ δίδου.</l>
<milestone ed="p" n="780" unit="card"/>
</sp>
<sp>
<speaker>Προμηθεύς</speaker>
<l n="780">δίδωμʼ· ἑλοῦ γάρ, ἢ πόνων τὰ λοιπά σοι</l>
<l>φράσω σαφηνῶς, ἢ τὸν ἐκλύσοντʼ ἐμέ.</l>
</sp>
<sp>
<speaker>Χορός</speaker>
<l>τούτων σὺ τὴν μὲν τῇδε, τὴν δʼ ἐμοὶ χάριν</l>
<l>θέσθαι θέλησον, μηδʼ ἀτιμάσῃς λόγου·</l>
<l>καὶ τῇδε μὲν γέγωνε τὴν λοιπὴν πλάνην,</l>
<l n="785">ἐμοὶ δὲ τὸν λύσοντα· τοῦτο γὰρ ποθῶ.</l>
</sp>
<sp>
<speaker>Προμηθεύς</speaker>
<l>ἐπεὶ προθυμεῖσθʼ, οὐκ ἐναντιώσομαι</l>
<l>τὸ μὴ οὐ  γεγωνεῖν πᾶν ὅσον προσχρῄζετε.</l>
<l>σοὶ πρῶτον, Ἰοῖ, πολύδονον πλάνην φράσω,</l>
<l>ἣν ἐγγράφου σὺ μνήμοσιν δέλτοις φρενῶν.</l>
<l n="790">
<milestone ed="P" unit="para"/>ὅταν περάσῃς ῥεῖθρον ἠπείροιν  ὅρον,</l>
<l>πρὸς ἀντολὰς φλογῶπας ἡλιοστιβεῖς</l>
<l>
<gap desc="*"/>
</l>
<l>πόντου  περῶσα φλοῖσβον, ἔστʼ ἂν ἐξίκῃ</l>
<l>πρὸς Γοργόνεια πεδία Κισθήνης, ἵνα</l>
<l>αἱ Φορκίδες ναίουσι δηναιαὶ κόραι</l>
<l n="795">τρεῖς κυκνόμορφοι, κοινὸν ὄμμʼ  ἐκτημέναι,</l>
<l>μονόδοντες,  ἃς οὔθʼ ἥλιος προσδέρκεται</l>
<l>ἀκτῖσιν οὔθʼ ἡ νύκτερος μήνη ποτέ.</l>
<l>πέλας δʼ ἀδελφαὶ τῶνδε τρεῖς κατάπτεροι,</l>
<l>δρακοντόμαλλοι Γοργόνες βροτοστυγεῖς,</l>
<l n="800">ἃς θνητὸς οὐδεὶς εἰσιδὼν ἕξει πνοάς.</l>
<l>τοιοῦτο μέν σοι τοῦτο φρούριον λέγω·</l>
<l>ἄλλην δʼ ἄκουσον δυσχερῆ θεωρίαν·</l>
<l>ὀξυστόμους  γὰρ Ζηνὸς ἀκραγεῖς κύνας</l>
<l>γρῦπας φύλαξαι, τόν τε μουνῶπα  στρατὸν</l>
<l n="805">Ἀριμασπὸν ἱπποβάμονʼ, οἳ χρυσόρρυτον</l>
<l>οἰκοῦσιν ἀμφὶ νᾶμα Πλούτωνος πόρου·</l>
<l>τούτοις σὺ μὴ πέλαζε.  τηλουρὸν δὲ γῆν</l>
<l>ἥξεις, κελαινὸν φῦλον, οἳ πρὸς ἡλίου</l>
<l>ναίουσι πηγαῖς, ἔνθα ποταμὸς Αἰθίοψ.</l>
<l n="810">τούτου παρʼ ὄχθας ἕρφʼ, ἕως ἂν ἐξίκῃ</l>
<l>καταβασμόν, ἔνθα Βιβλίνων  ὀρῶν ἄπο</l>
<l>ἵησι σεπτὸν Νεῖλος εὔποτον ῥέος.</l>
<l>οὗτός σʼ ὁδώσει  τὴν τρίγωνον ἐς χθόνα</l>
<l>Νειλῶτιν, οὗ δὴ τὴν μακρὰν ἀποικίαν,</l>
<l n="815">Ἰοῖ, πέπρωται σοί τε καὶ τέκνοις κτίσαι.</l>
<l>
<milestone ed="P" unit="para"/>τῶν δʼ εἴ τί σοι ψελλόν τε καὶ δυσεύρετον,</l>
<l>ἐπανδίπλαζε καὶ σαφῶς ἐκμάνθανε·</l>
<l>σχολὴ δὲ πλείων ἢ θέλω πάρεστί μοι.</l>
<milestone ed="p" n="819" unit="card"/>
</sp>
<sp>
<speaker>Χορός</speaker>
<l>εἰ μέν τι τῇδε λοιπὸν ἢ παρειμένον</l>
<l n="820">ἔχεις γεγωνεῖν τῆς πολυφθόρου πλάνης,</l>
<l>λέγʼ· εἰ δὲ πάντʼ εἴρηκας, ἡμῖν αὖ χάριν</l>
<l>δὸς ἥνπερ  αἰτούμεσθα, μέμνησαι δέ που.</l>
</sp>
<sp n="*promhqeu/s">
<speaker>Προμηθεύς</speaker>
<l>τὸ πᾶν πορείας ἥδε τέρμʼ ἀκήκοεν.</l>
<l>ὅπως δʼ ἂν εἰδῇ μὴ μάτην κλύουσά μου,</l>
<l n="825">ἃ πρὶν μολεῖν δεῦρʼ  ἐκμεμόχθηκεν φράσω,</l>
<l>τεκμήριον τοῦτʼ αὐτὸ δοὺς μύθων ἐμῶν.</l>
<l>
<milestone ed="P" unit="para"/>ὄχλον μὲν οὖν τὸν πλεῖστον ἐκλείψω λόγων,</l>
<l>πρὸς αὐτὸ δʼ εἶμι τέρμα σῶν πλανημάτων.</l>
<l>
<milestone ed="P" unit="para"/>ἐπεὶ γὰρ ἦλθες πρὸς Μολοσσὰ γάπεδα,</l>
<l n="830">τὴν αἰπύνωτόν τʼ ἀμφὶ Δωδώνην, ἵνα</l>
<l>μαντεῖα θᾶκός  τʼ  ἐστὶ Θεσπρωτοῦ Διός,</l>
<l>τέρας τʼ ἄπιστον, αἱ προσήγοροι δρύες,</l>
<l>ὑφʼ ὧν σὺ λαμπρῶς κοὐδὲν αἰνικτηρίως</l>
<l>προσηγορεύθης ἡ Διὸς κλεινὴ δάμαρ</l>
<l n="835">μέλλουσʼ ἔσεσθαι. τῶνδε προσσαίνει σέ τι ;</l>
<l>ἐντεῦθεν οἰστρήσασα τὴν παρακτίαν</l>
<l>κέλευθον ᾖξας πρὸς μέγαν κόλπον Ῥέας,</l>
<l>ἀφʼ οὗ παλιμπλάγκτοισι χειμάζῃ δρόμοις·</l>
<l>χρόνον δὲ τὸν μέλλοντα πόντιος μυχός,</l>
<l n="840">σαφῶς ἐπίστασʼ, Ἰόνιος κεκλήσεται,.</l>
<l>τῆς σῆς πορείας μνῆμα τοῖς πᾶσιν βροτοῖς.</l>
<l>
<milestone ed="P" unit="para"/>σημεῖά σοι τάδʼ ἐστὶ τῆς ἐμῆς φρενός,</l>
<l>ὡς δέρκεται πλέον τι τοῦ πεφασμένου.</l>
<l>τὰ λοιπὰ δʼ ὑμῖν τῇδέ τʼ ἐς κοινὸν φράσω,</l>
<l n="845">ἐς ταὐτὸν ἐλθὼν τῶν πάλαι λόγων ἴχνος.</l>
<milestone ed="p" n="846" unit="card"/>
<l>
<milestone ed="P" unit="para"/>ἔστιν πόλις Κάνωβος ἐσχάτη χθονός,</l>
<l>Νείλου πρὸς αὐτῷ στόματι καὶ προσχώματι·</l>
<l>ἐνταῦθα δή σε Ζεὺς τίθησιν  ἔμφρονα</l>
<l>ἐπαφῶν ἀταρβεῖ χειρὶ καὶ θιγὼν μόνον.</l>
<l n="850">ἐπώνυμον δὲ τῶν Διὸς γεννημάτων</l>
<l>τέξεις κελαινὸν Ἔπαφον, ὃς καρπώσεται</l>
<l>ὅσην πλατύρρους Νεῖλος ἀρδεύει χθόνα·</l>
<l>πέμπτη δʼ ἀπʼ αὐτοῦ γέννα πεντηκοντάπαις</l>
<l>πάλιν πρὸς Ἄργος οὐχ ἑκοῦσʼ ἐλεύσεται</l>
<l n="855">θηλύσπορος, φεύγουσα συγγενῆ γάμον</l>
<l>ἀνεψιῶν· οἱ δʼ ἐπτοημένοι φρένας,</l>
<l>κίρκοι πελειῶν οὐ μακρὰν λελειμμένοι,</l>
<l>ἥξουσι θηρεύοντες  οὐ θηρασίμους</l>
<l>γάμους, φθόνον δὲ σωμάτων ἕξει θεός·</l>
<l n="860">Πελασγία δὲ δέξεται θηλυκτόνῳ</l>
<l>Ἄρει, δαμέντων νυκτιφρουρήτῳ θράσει.</l>
<l>γυνὴ γὰρ ἄνδρʼ ἕκαστον αἰῶνος στερεῖ,</l>
<l>δίθηκτον ἐν σφαγαῖσι βάψασα ξίφος·</l>
<l>τοιάδʼ ἐπʼ  ἐχθροὺς τοὺς ἐμοὺς ἔλθοι Κύπρις.</l>
<l n="865">μίαν δὲ παίδων ἵμερος θέλξει τὸ μὴ</l>
<l>κτεῖναι σύνευνον, ἀλλʼ ἀπαμβλυνθήσεται</l>
<l>γνώμην· δυοῖν δὲ θάτερον βουλήσεται,</l>
<l>κλύειν ἄναλκις μᾶλλον ἢ μιαιφόνος·</l>
<l>αὕτη κατʼ Ἄργος βασιλικὸν τέξει γένος.</l>
<l n="870">μακροῦ λόγου δεῖ ταῦτʼ  ἐπεξελθεῖν τορῶς.</l>
<l>σπορᾶς γε μὴν ἐκ τῆσδε φύσεται θρασὺς</l>
<l>τόξοισι κλεινός,  ὃς πόνων ἐκ τῶνδʼ ἐμὲ</l>
<l>λύσει.  τοιόνδε χρησμὸν ἡ παλαιγενὴς</l>
<l>μήτηρ ἐμοὶ διῆλθε Τιτανὶς Θέμις·</l>
<l n="875">ὅπως δὲ χὤπη, ταῦτα δεῖ μακροῦ λόγου</l>
<l>εἰπεῖν, σύ τʼ οὐδὲν ἐκμαθοῦσα κερδανεῖς.</l>
</sp>
<milestone ed="p" n="877" unit="card"/>
</div2>
<div2 type="anapests">
<sp>
<speaker>Ἰώ</speaker>
<l>ἐλελεῦ ἐλελεῦ,</l>
<l>ὑπό μʼ αὖ σφάκελος καὶ φρενοπληγεῖς</l>
<l>μανίαι θάλπουσʼ, οἴστρου δʼ ἄρδις</l>
<l n="880">χρίει μʼ  ἄπυρος·</l>
<l>κραδία  δὲ φόβῳ φρένα λακτίζει.</l>
<l>τροχοδινεῖται δʼ ὄμμαθʼ ἑλίγδην,</l>
<l>ἔξω δὲ δρόμου φέρομαι λύσσης</l>
<l>πνεύματι μάργῳ, γλώσσης ἀκρατής·</l>
<l n="885">θολεροὶ δὲ λόγοι παίουσʼ  εἰκῆ</l>
<l>στυγνῆς πρὸς κύμασιν ἄτης.</l>
<milestone ed="p" n="887" unit="card"/>
</sp>
</div2>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ἦ σοφὸς ἦ σοφὸς <del>ἦν</del>  ὃς</l>
<l>πρῶτος ἐν γνώμᾳ τόδʼ ἐβάστασε καὶ γλώσ-</l>
<l>σᾳ διεμυθολόγησεν,</l>
<l n="890">ὡς τὸ κηδεῦσαι καθʼ ἑαυτὸν ἀριστεύει μακρῷ,</l>
<l>καὶ μήτε τῶν πλούτῳ διαθρυπτομένων</l>
<l>μήτε τῶν γέννᾳ μεγαλυνομένων</l>
<l>ὄντα χερνήταν ἐραστεῦσαι γάμων.</l>
<milestone ed="p" n="894" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>μήποτε μήποτέ μʼ, ὦ</l>
<l n="895">
<add>πότνιαι</add>   Μοῖραι, λεχέων Διὸς εὐνά-</l>
<l>τειραν ἴδοισθε πέλουσαν·</l>
<l>μηδὲ πλαθείην γαμέτᾳ  τινὶ τῶν ἐξ οὐρανοῦ.</l>
<l>ταρβῶ γὰρ ἀστεργάνορα παρθενίαν</l>
<l>εἰσορῶσʼ Ἰοῦς ἀμαλαπτομέναν</l>
<l n="900">δυσπλάνοις  Ἥρας ἀλατείαις πόνων.</l>
<milestone ed="p" n="901" unit="card"/>
</sp>
</div2>
<div2 type="epode">
<sp>
<speaker>Χορός</speaker>
<l>ἐμοὶ δʼ  ὅτε   μὲν ὁμαλὸς ὁ γάμος,</l>
<l>ἄφοβος· <del>οὐ δέδια·</del>  μηδὲ κρεισσόνων θεῶν</l>
<l>ἔρως ἄφυκτον ὄμμα προσδράκοι  με.</l>
<l>ἀπόλεμος ὅδε γʼ ὁ πόλεμος, ἄπορα πόριμος·</l>
<l n="905">οὐδʼ  ἔχω τίς ἂν γενοίμαν.</l>
<l>τὰν Διὸς γὰρ οὐχ ὁρῶ</l>
<l n="906b">μῆτιν ὅπα φύγοιμʼ ἄν.</l>
<milestone ed="p" n="907" unit="card"/>
</sp>
</div2>
</div1>
<div1 type="episode">
<sp>
<speaker>Προμηθεύς</speaker>
<l>ἦ μὴν ἔτι Ζεύς, καίπερ αὐθάδης φρενῶν,</l>
<l>ἔσται ταπεινός, οἷον ἐξαρτύεται</l>
<l>γάμον γαμεῖν, ὃς αὐτὸν ἐκ τυραννίδος</l>
<l n="910">θρόνων τʼ  ἄιστον ἐκβαλεῖ· πατρὸς δʼ  ἀρὰ</l>
<l>Κρόνου τότʼ  ἤδη παντελῶς κρανθήσεται,</l>
<l>ἣν ἐκπίτνων ἠρᾶτο δηναιῶν  θρόνων.</l>
<l>τοιῶνδε μόχθων ἐκτροπὴν οὐδεὶς θεῶν</l>
<l>δύναιτʼ ἂν αὐτῷ πλὴν ἐμοῦ δεῖξαι σαφῶς.</l>
<l n="915">ἐγὼ τάδʼ  οἶδα χᾦ τρόπῳ.  πρὸς ταῦτά νυν</l>
<l>θαρσῶν καθήσθω τοῖς πεδαρσίοις κτύποις</l>
<l>πιστός,  τινάσσων τʼ ἐν χεροῖν πύρπνουν βέλος.</l>
<l>οὐδὲν γὰρ αὐτῷ ταῦτʼ ἐπαρκέσει τὸ μὴ οὐ</l>
<l>πεσεῖν ἀτίμως πτώματʼ οὐκ ἀνασχετά·</l>
<l n="920">τοῖον παλαιστὴν νῦν παρασκευάζεται</l>
<l>ἐπʼ αὐτὸς αὑτῷ, δυσμαχώτατον τέρας·</l>
<l>ὃς δὴ κεραυνοῦ κρείσσονʼ εὑρήσει  φλόγα,</l>
<l>βροντῆς θʼ ὑπερβάλλοντα καρτερὸν κτύπον·</l>
<l>θαλασσίαν τε γῆς τινάκτειραν νόσον</l>
<l n="925">τρίαιναν, αἰχμὴν τὴν Ποσειδῶνος, σκεδᾷ.</l>
<l>πταίσας δὲ τῷδε πρὸς κακῷ  μαθήσεται</l>
<l>ὅσον τό τʼ ἄρχειν καὶ τὸ δουλεύειν δίχα.</l>
</sp>
<sp>
<speaker>Χορός</speaker>
<l>σύ θην ἃ χρῄζεις, ταῦτʼ ἐπιγλωσσᾷ Διός.</l>
</sp>
<sp>
<speaker>Προμηθεύς</speaker>
<l>ἅπερ τελεῖται, πρὸς δʼ ἃ βούλομαι λέγω.</l>
</sp>
<sp>
<speaker>Χορός</speaker>
<l n="930">καὶ προσδοκᾶν χρὴ δεσπόσειν Ζηνός τινα;</l>
</sp>
<sp>
<speaker>Προμηθεύς</speaker>
<l>καὶ τῶνδέ γʼ, ἕξει δυσλοφωτέρους πόνους.</l>
</sp>
<sp>
<speaker>Χορός</speaker>
<l>πῶς δʼ  οὐχὶ ταρβεῖς τοιάδʼ ἐκρίπτων ἔπη;</l>
</sp>
<sp>
<speaker>Προμηθεύς</speaker>
<l>τί δʼ ἂν  φοβοίμην ᾧ θανεῖν οὐ μόρσιμον;</l>
</sp>
<sp>
<speaker>Χορός</speaker>
<l>ἀλλʼ ἆθλον ἄν σοι τοῦδʼ ἔτʼ  ἀλγίω πόροι.</l>
</sp>
<sp>
<speaker>Προμηθεύς</speaker>
<l n="935">ὁ δʼ οὖν ποιείτω· πάντα προσδοκητά μοι.</l>
</sp>
<sp>
<speaker>Χορός</speaker>
<l>οἱ προσκυνοῦντες τὴν Ἀδράστειαν σοφοί.</l>
</sp>
<sp>
<speaker>Προμηθεύς</speaker>
<l>σέβου, προσεύχου, θῶπτε  τὸν κρατοῦντʼ ἀεί.</l>
<l>ἐμοὶ δʼ ἔλασσον Ζηνὸς ἢ μηδὲν μέλει.</l>
<l>δράτω, κρατείτω τόνδε τὸν βραχὺν χρόνον,</l>
<l n="940">ὅπως θέλει· δαρὸν γὰρ οὐκ ἄρξει θεοῖς.</l>
<l>ἀλλʼ εἰσορῶ γὰρ τόνδε τὸν Διὸς τρόχιν,</l>
<l>τὸν τοῦ τυράννου τοῦ νέου διάκονον·</l>
<l>πάντως τι καινὸν ἀγγελῶν ἐλήλυθεν.</l>
<milestone ed="p" n="944" unit="card"/>
</sp>
<sp>
<speaker>Ἑρμῆς</speaker>
<l>σὲ τὸν σοφιστήν, τὸν πικρῶς ὑπέρπικρον,</l>
<l n="945">τὸν ἐξαμαρτόντʼ  εἰς θεοὺς ἐφημέροις</l>
<l>πορόντα τιμάς, τὸν πυρὸς κλέπτην λέγω·</l>
<l>πατὴρ ἄνωγέ σʼ οὕστινας κομπεῖς γάμους</l>
<l>αὐδᾶν, πρὸς ὧν  ἐκεῖνος ἐκπίπτει κράτους.</l>
<l>καὶ ταῦτα μέντοι μηδὲν αἰνικτηρίως,</l>
<l n="950">ἀλλʼ αὔθʼ ἕκαστα φράζε· μηδέ μοι διπλᾶς</l>
<l>ὁδούς, Προμηθεῦ, προσβάλῃς· ὁρᾷς δʼ ὅτι</l>
<l>Ζεὺς τοῖς τοιούτοις οὐχὶ μαλθακίζεται.</l>
</sp>
<sp>
<speaker>Προμηθεύς</speaker>
<l>σεμνόστομός γε καὶ φρονήματος πλέως</l>
<l>ὁ μῦθός ἐστιν, ὡς θεῶν ὑπηρέτου.</l>
<l n="955">νέον νέοι κρατεῖτε καὶ δοκεῖτε δὴ</l>
<l>ναίειν ἀπενθῆ πέργαμʼ· οὐκ ἐκ τῶνδʼ ἐγὼ</l>
<l>δισσοὺς τυράννους ἐκπεσόντας ᾐσθόμην;</l>
<l>τρίτον δὲ τὸν νῦν κοιρανοῦντʼ ἐπόψομαι</l>
<l>αἴσχιστα καὶ τάχιστα.  μή τί σοι δοκῶ</l>
<l n="960">ταρβεῖν ὑποπτήσσειν τε τε τοὺς νέους θεούς;</l>
<l>πολλοῦ γε καὶ τοῦ παντὸς ἐλλείπω.  σὺ δὲ</l>
<l>κέλευθον ἥνπερ ἦλθες ἐγκόνει πάλιν·</l>
<l>πεύσῃ γὰρ οὐδὲν ὧν ἀνιστορεῖς ἐμέ.</l>
<milestone ed="p" n="964" unit="card"/>
</sp>
<sp>
<speaker>Ἑρμῆς</speaker>
<l>τοιοῖσδε μέντοι καὶ πρὶν αὐθαδίσμασιν</l>
<l n="965">ἐς τάσδε σαυτὸν πημονὰς καθώρμισας.</l>
</sp>
<sp>
<speaker>Προμηθεύς</speaker>
<l>τῆς σῆς λατρείας τὴν ἐμὴν δυσπραξίαν,</l>
<l>σαφῶς ἐπίστασʼ, οὐκ ἂν ἀλλάξαιμʼ ἐγώ.</l>
</sp>
<sp>
<speaker>Ἑρμῆς</speaker>
<l>κρεῖσσον γὰρ οἶμαι τῇδε λατρεύειν πέτρᾳ</l>
<l>ἢ πατρὶ φῦναι  Ζηνὶ πιστὸν  ἄγγελον.</l>
</sp>
<sp>
<speaker>Προμηθεύς</speaker>
<l n="970">οὕτως ὑβρίζειν τοὺς ὑβρίζοντας χρεών.</l>
</sp>
<sp>
<speaker>Ἑρμῆς</speaker>
<l>χλιδᾶν ἔοικας τοῖς παροῦσι πράγμασι.</l>
</sp>
<sp>
<speaker>Προμηθεύς</speaker>
<l>χλιδῶ; χλιδῶντας ὧδε τοὺς ἐμοὺς ἐγὼ</l>
<l>ἐχθροὺς ἴδοιμι· καὶ σὲ δʼ ἐν τούτοις λέγω.</l>
</sp>
<sp>
<speaker>Ἑρμῆς</speaker>
<l>ἦ κἀμὲ γάρ τι συμφοραῖς ἐπαιτιᾷ;</l>
</sp>
<sp>
<speaker>Προμηθεύς</speaker>
<l n="975">ἁπλῷ λόγῳ τοὺς πάντας ἐχθαίρω θεούς,</l>
<l>ὅσοι παθόντες εὖ κακοῦσί μʼ ἐκδίκως.</l>
</sp>
<sp>
<speaker>Ἑρμῆς</speaker>
<l>κλύω σʼ ἐγὼ μεμηνότʼ οὐ σμικρὰν  νόσον.</l>
</sp>
<sp>
<speaker>Προμηθεύς</speaker>
<l>νοσοῖμʼ ἄν, εἰ νόσημα τοὺς ἐχθροὺς στυγεῖν.</l>
</sp>
<sp>
<speaker>Ἑρμῆς</speaker>
<l>εἴης φορητὸς οὐκ ἄν, εἰ πράσσοις καλῶς.</l>
</sp>
<sp>
<speaker>Προμηθεύς</speaker>
<l>
<add>ὤμοι.</add>
</l>
</sp>
<sp>
<speaker>Ἑρμῆς</speaker>
<l n="980">ὤμοι; τόδε Ζεὺς τοὔπος οὐκ ἐπίσταται.</l>
</sp>
<sp>
<speaker>Προμηθεύς</speaker>
<l>ἀλλʼ ἐκδιδάσκει πάνθʼ ὁ γηράσκων χρόνος.</l>
</sp>
<sp>
<speaker>Ἑρμῆς</speaker>
<l>καὶ μὴν σύ γʼ οὔπω σωφρονεῖν ἐπίστασαι.</l>
</sp>
<sp>
<speaker>Προμηθεύς</speaker>
<l>σὲ γὰρ προσηύδων οὐκ ἂν ὄνθʼ ὑπηρέτην.</l>
</sp>
<sp>
<speaker>Ἑρμῆς</speaker>
<l>ἐρεῖν ἔοικας οὐδὲν ὧν χρῄζει πατήρ.</l>
</sp>
<sp>
<speaker>Προμηθεύς</speaker>
<l n="985">καὶ μὴν ὀφείλων γʼ ἂν τίνοιμʼ  αὐτῷ χάριν.</l>
</sp>
<sp>
<speaker>Ἑρμῆς</speaker>
<l>ἐκερτόμησας δῆθεν ὡς παῖδʼ ὄντα με.</l>
</sp>
<sp>
<speaker>Προμηθεύς</speaker>
<l>οὐ γὰρ σὺ παῖς τε κἄτι τοῦδʼ ἀνούστερος</l>
<l>εἰ προσδοκᾷς ἐμοῦ τι πεύσεσθαι  πάρα;</l>
<l>οὐκ ἔστιν αἴκισμʼ οὐδὲ μηχάνημʼ ὅτῳ</l>
<l n="990">προτρέψεταί   με Ζεὺς γεγωνῆσαι τάδε,</l>
<l>πρὶν ἂν χαλασθῇ δεσμὰ λυμαντήρια.</l>
<l>πρὸς ταῦτα ῥιπτέσθω μὲν αἰθαλοῦσσα  φλόξ,</l>
<l>λευκοπτέρῳ δὲ νιφάδι καὶ βροντήμασι</l>
<l>χθονίοις κυκάτω πάντα καὶ ταρασσέτω.</l>
<l n="995">γνάμψει  γὰρ οὐδὲν τῶνδέ μʼ ὥστε καὶ φράσαι</l>
<l>πρὸς οὗ χρεών νιν ἐκπεσεῖν τυραννίδος.</l>
</sp>
<sp>
<speaker>Ἑρμῆς</speaker>
<l>ὅρα νυν  εἴ σοι ταῦτʼ ἀρωγὰ φαίνεται.</l>
</sp>
<sp>
<speaker>Προμηθεύς</speaker>
<l>ὦπται  πάλαι δὴ καὶ βεβούλευται τάδε.</l>
</sp>
<sp>
<speaker>Ἑρμῆς</speaker>
<l>τόλμησον, ὦ μάταιε, τόλμησόν ποτε</l>
<l n="1000">πρὸς τὰς παρούσας πημονὰς ὀρθῶς φρονεῖν,</l>
</sp>
<sp>
<speaker>Προμηθεύς</speaker>
<l>ὀχλεῖς μάτην με κῦμʼ ὅπως παρηγορῶν.</l>
<l>εἰσελθέτω σε μήποθʼ  ὡς ἐγὼ Διὸς</l>
<l>γνώμην φοβηθεὶς θηλύνους γενήσομαι,</l>
<l>καὶ λιπαρήσω τὸν μέγα στυγούμενον</l>
<l n="1005">γυναικομίμοις ὑπτιάσμασιν χερῶν</l>
<l>λῦσαί με δεσμῶν τῶνδε· τοῦ παντὸς δέω.</l>
<milestone ed="p" n="1007" unit="card"/>
</sp>
<sp>
<speaker>Ἑρμῆς</speaker>
<l>λέγων ἔοικα πολλὰ καὶ μάτην ἐρεῖν·</l>
<l>τέγγῃ γὰρ οὐδὲν οὐδὲ μαλθάσσῃ λιταῖς</l>
<l>ἐμαῖς· δακὼν δὲ στόμιον ὡς νεοζυγὴς</l>
<l n="1010">πῶλος βιάζῃ καὶ πρὸς ἡνίας μάχῃ.</l>
<l>ἀτὰρ σφοδρύνῃ γʼ ἀσθενεῖ σοφίσματι·</l>
<l>αὐθαδία γὰρ τῷ φρονοῦντι μὴ καλῶς</l>
<l>αὐτὴ καθʼ αὑτὴν οὐδενὸς μεῖζον σθένει.</l>
<l>σκέψαι δʼ, ἐὰν μὴ τοῖς ἐμοῖς πεισθῇς λόγοις,</l>
<l n="1015">οἷός σε χειμὼν καὶ κακῶν τρικυμία</l>
<l>ἔπεισʼ ἄφυκτος · πρῶτα μὲν γὰρ ὀκρίδα</l>
<l>φάραγγα βροντῇ καὶ κεραυνίᾳ φλογὶ</l>
<l>πατὴρ σπαράξει τήνδε, καὶ κρύψει δέμας</l>
<l>τὸ σόν, πετραία δʼ ἀγκάλη σε βαστάσει.</l>
<l n="1020">μακρὸν δὲ μῆκος ἐκτελευτήσας χρόνου</l>
<l>ἄψορρον ἥξεις εἰς φάος· Διὸς δέ τοί</l>
<l>πτηνὸς κύων, δαφοινὸς αἰετός, λάβρως</l>
<l>διαρταμήσει σώματος μέγα ῥάκος,</l>
<l>ἄκλητος ἕρπων δαιταλεὺς πανήμερος,</l>
<l n="1025">κελαινόβρωτον δʼ  ἧπαρ ἐκθοινήσεται.</l>
<l>
<milestone ed="P" unit="para"/>τοιοῦδε μόχθου τέρμα μή τι  προσδόκα,</l>
<l>πρὶν ἂν θεῶν τις διάδοχος τῶν σῶν πόνων</l>
<l>φανῇ, θελήσῃ τʼ εἰς ἀναύγητον μολεῖν</l>
<l>Ἅιδην κνεφαῖά τʼ ἀμφὶ Ταρτάρου βάθη.</l>
<l n="1030">
<milestone ed="P" unit="para"/>πρὸς ταῦτα βούλευʼ· ὡς ὅδʼ  οὐ πεπλασμένος</l>
<l>ὁ κόμπος, ἀλλὰ καὶ λίαν εἰρημένος ·</l>
<l>ψευδηγορεῖν γὰρ οὐκ ἐπίσταται στόμα</l>
<l>τὸ Δῖον, ἀλλὰ πᾶν ἔπος τελεῖ·  σὺ δὲ</l>
<l>πάπταινε καὶ φρόντιζε, μηδʼ αὐθαδίαν</l>
<l n="1035">εὐβουλίας ἀμείνονʼ  ἡγήσῃ ποτέ.</l>
</sp>
<sp>
<speaker>Χορός</speaker>
<l>ἡμῖν μὲν Ἑρμῆς οὐκ ἄκαιρα φαίνεται</l>
<l>λέγειν. ἄνωγε γάρ σε τὴν αὐθαδίαν</l>
<l>μεθέντʼ ἐρευνᾶν τὴν σοφὴν εὐβουλίαν.</l>
<l>πιθοῦ· σοφῷ γὰρ αἰσχρὸν ἐξαμαρτάνειν.</l>
<milestone ed="p" n="1040" unit="card"/>
</sp>
<div2 type="anapests">
<sp>
<speaker>Προμηθεύς</speaker>
<l n="1040">εἰδότι τοί μοι τάσδʼ ἀγγελίας</l>
<l>ὅδʼ ἐθώυξεν· πάσχειν δὲ κακῶς</l>
<l>ἐχθρὸν ὑπʼ ἐχθρῶν οὐδὲν ἀεικές.</l>
<l>πρὸς ταῦτʼ  ἐπʼ  ἐμοὶ ῥιπτέσθω  μὲν</l>
<l>πυρὸς ἀμφήκης βόστρυχος, αἰθὴρ δʼ</l>
<l n="1045">ἐρεθιζέσθω βροντῇ σφακέλῳ τʼ</l>
<l>ἀγρίων ἀνέμων· χθόνα δʼ ἐκ πυθμένων</l>
<l>αὐταῖς ῥίζαις πνεῦμα κραδαίνοι,</l>
<l>κῦμα δὲ πόντου τραχεῖ ῥοθίῳ</l>
<l>συγχώσειεν τῶν  οὐρανίων</l>
<l n="1050">ἄστρων διόδους· εἴς τε κελαινὸν</l>
<l>Τάρταρον ἄρδην ῥίψειε δέμας</l>
<l>τοὐμὸν ἀνάγκης στερραῖς δίναις·</l>
<l>πάντως ἐμέ γʼ οὐ θανατώσει.</l>
</sp>
</div2>
<div2 type="anapests">
<sp>
<speaker>Ἑρμῆς</speaker>
<l>τοιάδε μέντοι τῶν φρενοπλήκτων</l>
<l n="1055">βουλεύματʼ  ἔπη τʼ  ἔστιν ἀκοῦσαι.</l>
<l>τί γὰρ ἐλλείπει μὴ <add>οὐ</add>  παραπαίειν</l>
<l>ἡ τοῦδʼ εὐχή; τί χαλᾷ μανιῶν;</l>
<l>ἀλλʼ οὖν ὑμεῖς γʼ αἱ  πημοσύναις</l>
<l>συγκάμνουσαι ταῖς τοῦδε τόπων</l>
<l n="1060">μετά ποι  χωρεῖτʼ  ἐκ τῶνδε θοῶς,</l>
<l>μὴ φρένας ὑμῶν ἠλιθιώσῃ</l>
<l>βροντῆς μύκημʼ ἀτέραμνον.</l>
</sp>
</div2>
<div2 type="anapests">
<sp>
<speaker>Χορός</speaker>
<l>ἄλλο τι φώνει καὶ παραμυθοῦ μʼ</l>
<l>ὅ τι καὶ πείσεις· οὐ γὰρ δή που</l>
<l n="1065">τοῦτό γε τλητὸν παρέσυρας ἔπος.</l>
<l>πῶς με κελεύεις κακότητʼ ἀσκεῖν;</l>
<l>μετὰ τοῦδʼ ὅ τι χρὴ πάσχειν ἐθέλω·</l>
<l>τοὺς προδότας γὰρ μισεῖν ἔμαθον,</l>
<l>κοὐκ ἔστι νόσος</l>
<l n="1070">τῆσδʼ  ἥντινʼ  ἀπέπτυσα μᾶλλον.</l>
</sp>
</div2>
<div2 type="anapests">
<sp>
<speaker>Ἑρμῆς</speaker>
<l>ἀλλʼ οὖν μέμνησθʼ ἁγὼ  προλέγω</l>
<l>μηδὲ πρὸς ἄτης θηραθεῖσαι</l>
<l>μέμψησθε τύχην, μηδέ ποτʼ εἴπηθʼ</l>
<l>ὡς Ζεὺς ὑμᾶς εἰς ἀπρόοπτον</l>
<l n="1075">πῆμʼ  εἰσέβαλεν· μὴ δῆτʼ αὐταὶ δʼ</l>
<l>ὑμᾶς αὐτάς. εἰδυῖαι γὰρ</l>
<l>κοὐκ ἐξαίφνης οὐδὲ λαθραίως</l>
<l>εἰς ἀπέρατον  δίκτυον ἄτης</l>
<l>ἐμπλεχθήσεσθʼ ὑπʼ ἀνοίας.</l>
<milestone ed="p" n="1080" unit="card"/>
</sp>
<sp>
<speaker>Προμηθεύς</speaker>
<l n="1080">καὶ μὴν ἔργῳ κοὐκέτι μύθῳ</l>
<l>χθὼν σεσάλευται·</l>
<l>βρυχία δʼ ἠχὼ παραμυκᾶται</l>
<l>βροντῆς, ἕλικες δʼ ἐκλάμπουσι</l>
<l>στεροπῆς ζάπυροι, στρόμβοι δὲ κόνιν</l>
<l n="1085">εἱλίσσουσι· σκιρτᾷ δʼ ἀνέμων</l>
<l>πνεύματα πάντων εἰς ἄλληλα</l>
<l>στάσιν ἀντίπνουν ἀποδεικνύμενα·</l>
<l>ξυντετάρακται δʼ αἰθὴρ πόντῳ.</l>
<l>τοιάδʼ ἐπʼ ἐμοὶ ῥιπὴ Διόθεν</l>
<l n="1090">τεύχουσα φόβον στείχει φανερῶς.</l>
<l>ὦ μητρὸς ἐμῆς σέβας, ὦ πάντων</l>
<l>αἰθὴρ κοινὸν φάος εἱλίσσων,</l>
<l>ἐσορᾷς μʼ ὡς ἔκδικα πάσχω.</l>
</sp>
</div2>
</div1>
</body>
</text>
</TEI.2>

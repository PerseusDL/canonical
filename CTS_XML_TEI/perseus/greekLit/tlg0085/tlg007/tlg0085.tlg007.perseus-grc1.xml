<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title type="work" n="Eum.">Eumenides</title>
<title type="sub">Machine readable text</title>
<author n="Aesch.">Aeschylus</author>
<editor role="editor" n="Smyth">Herbert Weir Smyth, Ph.D.</editor>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 70Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<author>Aeschylus</author>
<title>Aeschylus, with an English translation by Herbert Weir Smyth, Ph. D. in two volumes. 2.Eumenides</title>
<imprint>
<pubPlace>Cambridge</pubPlace>
<publisher>Cambridge, Mass., Harvard University Press; London, William Heinemann, Ltd.</publisher>
<date>1926</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)" to="DITTO"/>
</refsDecl>
<refsDecl doctype="TEI.2">
<state unit="card"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change>
<date>1988</date>
<respStmt>
<name>EM, Scott Ettinger and Roger Travis</name>
<resp>tagging</resp>
</respStmt>
<item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
</change>
<change>
<date>9/19/90</date>
<respStmt>
<name>EM</name>
<resp>ed.</resp>
</respStmt>
<item>Final check of cardbreaks, tags, and linenumbers.</item>
</change>
<change>
<date>8/91</date>
<respStmt>
<name>EM</name>
<resp>ed.</resp>
</respStmt>
<item>Revise DTDs and recheck texts.</item>
</change>
<change>
<date>8/91</date>
<respStmt>
<name>Bill Merrill</name>
<resp>ed.</resp>
</respStmt>
<item>Compare with TLG text for missing words or other scanner omissions.</item>
</change>
<change>
<date>22-Dec-99</date>
<respStmt>
<name>Anne Mahoney</name>
<resp>Markup</resp>
</respStmt>
<item>
$Log: aesch.eum_gk.xml,v $
Revision 1.1  2013-09-13 11:17:27  balmas01
moving Greg's work-in-progress on CTS-izing greco-roman collection texts to a Work directory

Revision 1.6  2013-06-13 12:41:17  gcrane
tagging now should be compatible with CTS

Revision 1.5  2011-09-07 12:30:31  rsingh04
adding rend attribute to lb tags which are numbered

Revision 1.4  2011-01-13 03:38:21  gcrane
more refinements making these files SDL compatible

Revision 1.3  2010-12-25 19:15:19  gcrane
now using LB milestones rather than L tags

Revision 1.2  2010-12-24 12:39:25  gcrane
ADD tags replace lt/gt entities
DEL tags replace lsqb/rsqb entities
GAP tags replace "..."

Revision 1.1  2010-12-24 11:56:44  gcrane
base SDL file

Revision 1.1  2009/10/09 19:49:18  rsingh04
more reorganizing of texts module by collection

Revision 1.1  2009/10/07 20:59:53  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.3  2005/08/01 15:44:56  packel
really removed item tags

Revision 1.2  2005/08/01 15:32:41  packel
removed stray item tags

Revision 1.1  2005/07/25 14:27:02  packel
Converted to XML

Revision 1.9  2004/04/21 20:28:10  mimno
added card 1s

Revision 1.8  2003/07/01 22:14:25  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/04 20:33:49  dasmith
Added separate funder entity to TEI header.

Revision 1.6  2000/02/17 17:46:03  amahoney
use n on sp for speeches interrupted by cardbreaks;  put cards at ends of
such speeches after the close tag;  put sp and speaker tags on the divs
of the choruses, which were not marked at all (but div2 closes sp, so
we lost the speaker info)

Revision 1.5  1999/12/22 22:12:18  amahoney
convert to P3

</item>
</change>
</revisionDesc>
</teiHeader>
<text lang="greek">
<body>
<div1 type="episode">
<milestone ed="p" n="1" unit="card"/>
<sp n="*puqia/s">
<speaker>Πυθιάς</speaker>
<l>πρῶτον μὲν εὐχῇ τῇδε πρεσβεύω θεῶν</l>
<l>τὴν πρωτόμαντιν Γαῖαν· ἐκ δὲ τῆς Θέμιν,</l>
<l>ἣ δὴ τὸ μητρὸς δευτέρα τόδʼ ἕζετο</l>
<l>μαντεῖον, ὡς λόγος τις· ἐν δὲ τῷ τρίτῳ</l>
<l n="5">λάχει, θελούσης, οὐδὲ πρὸς βίαν τινός,</l>
<l>Τιτανὶς ἄλλη παῖς Χθονὸς καθέζετο,</l>
<l>Φοίβη· δίδωσι δʼ ἣ γενέθλιον δόσιν</l>
<l>Φοίβῳ· τὸ Φοίβης δʼ ὄνομʼ ἔχει παρώνυμον.</l>
<l>λιπὼν δὲ λίμνην Δηλίαν τε χοιράδα,</l>
<l n="10">κέλσας ἐπʼ ἀκτὰς ναυπόρους τὰς Παλλάδος,</l>
<l>ἐς τήνδε γαῖαν ἦλθε Παρνησοῦ θʼ ἕδρας.</l>
<l>πέμπουσι δʼ αὐτὸν καὶ σεβίζουσιν μέγα</l>
<l>κελευθοποιοὶ παῖδες Ἡφαίστου, χθόνα</l>
<l>ἀνήμερον τιθέντες ἡμερωμένην.</l>
<l n="15">μολόντα δʼ αὐτὸν κάρτα τιμαλφεῖ λεώς,</l>
<l>Δελφός τε χώρας τῆσδε πρυμνήτης ἄναξ.</l>
<l>τέχνης δέ νιν Ζεὺς ἔνθεον κτίσας φρένα</l>
<l>ἵζει τέταρτον τοῖσδε μάντιν ἐν θρόνοις·</l>
<l>Διὸς προφήτης δʼ ἐστὶ Λοξίας πατρός.</l>
<l n="20">
<milestone ed="P" unit="para"/>τούτους ἐν εὐχαῖς φροιμιάζομαι θεούς.</l>
<l>Παλλὰς προναία δʼ ἐν λόγοις πρεσβεύεται·</l>
<l>σέβω δὲ νύμφας, ἔνθα Κωρυκὶς πέτρα</l>
<l>κοίλη, φίλορνις, δαιμόνων ἀναστροφή·</l>
<l>Βρόμιος ἔχει τὸν χῶρον, οὐδʼ ἀμνημονῶ,</l>
<l n="25">ἐξ οὗτε Βάκχαις ἐστρατήγησεν θεός,</l>
<l>λαγὼ δίκην Πενθεῖ καταρράψας μόρον·</l>
<l>Πλειστοῦ τε πηγὰς καὶ Ποσειδῶνος κράτος</l>
<l>καλοῦσα καὶ τέλειον ὕψιστον Δία,</l>
<l>ἔπειτα μάντις ἐς θρόνους καθιζάνω.</l>
<l n="30">καὶ νῦν τυχεῖν με τῶν πρὶν εἰσόδων μακρῷ</l>
<l>ἄριστα δοῖεν· κεἰ παρʼ Ἑλλήνων τινές,</l>
<l>ἴτων πάλῳ λαχόντες, ὡς νομίζεται.</l>
<l>μαντεύομαι γὰρ ὡς ἂν ἡγῆται θεός.</l>
<milestone ed="p" n="34" unit="card"/>
<l>ἦ δεινὰ λέξαι, δεινὰ δʼ ὀφθαλμοῖς δρακεῖν,</l>
<l n="35">πάλιν μʼ ἔπεμψεν ἐκ δόμων τῶν Λοξίου,</l>
<l>ὡς μήτε σωκεῖν μήτε μʼ ἀκταίνειν βάσιν,</l>
<l>τρέχω δὲ χερσίν, οὐ ποδωκείᾳ σκελῶν·</l>
<l>δείσασα γὰρ γραῦς οὐδέν, ἀντίπαις μὲν οὖν.</l>
<l>
<milestone ed="P" unit="para"/>ἐγὼ μὲν ἕρπω πρὸς πολυστεφῆ μυχόν·</l>
<l n="40">ὁρῶ δʼ ἐπʼ ὀμφαλῷ μὲν ἄνδρα θεομυσῆ</l>
<l>ἕδραν ἔχοντα προστρόπαιον, αἵματι</l>
<l>στάζοντα χεῖρας καὶ νεοσπαδὲς ξίφος</l>
<l>ἔχοντʼ ἐλαίας θʼ ὑψιγέννητον κλάδον,</l>
<l>λήνει μεγίστῳ σωφρόνως ἐστεμμένον,</l>
<l n="45">ἀργῆτι μαλλῷ· τῇδε γὰρ τρανῶς ἐρῶ.</l>
<l>
<milestone ed="P" unit="para"/>πρόσθεν δὲ τἀνδρὸς τοῦδε θαυμαστὸς λόχος</l>
<l>εὕδει γυναικῶν ἐν θρόνοισιν ἥμενος.</l>
<l>οὔτοι γυναῖκας, ἀλλὰ Γοργόνας λέγω,</l>
<l>οὐδʼ αὖτε Γοργείοισιν εἰκάσω τύποις.</l>
<l n="50">εἶδόν ποτʼ ἤδη Φινέως γεγραμμένας</l>
<l>δεῖπνον φερούσας· ἄπτεροί γε μὴν ἰδεῖν</l>
<l>αὗται, μέλαιναι δʼ ἐς τὸ πᾶν βδελύκτροποι·</l>
<l>ῥέγκουσι δʼ οὐ πλατοῖσι φυσιάμασιν·</l>
<l>ἐκ δʼ ὀμμάτων λείβουσι δυσφιλῆ λίβα·</l>
<l n="55">καὶ κόσμος οὔτε πρὸς θεῶν ἀγάλματα</l>
<l>φέρειν δίκαιος οὔτʼ ἐς ἀνθρώπων στέγας.</l>
<l>τὸ φῦλον οὐκ ὄπωπα τῆσδʼ ὁμιλίας</l>
<l>οὐδʼ ἥτις αἶα τοῦτʼ ἐπεύχεται γένος</l>
<l>τρέφουσʼ ἀνατεὶ μὴ μεταστένειν πόνον.</l>
<l n="60">
<milestone ed="P" unit="para"/>τἀντεῦθεν ἤδη τῶνδε δεσπότῃ δόμων</l>
<l>αὐτῷ μελέσθω Λοξίᾳ μεγασθενεῖ.</l>
<l>ἰατρόμαντις δʼ ἐστὶ καὶ τερασκόπος</l>
<l>καὶ τοῖσιν ἄλλοις δωμάτων καθάρσιος.</l>
</sp>
<milestone ed="p" n="64" unit="card"/>
<sp>
<speaker>Ἀπόλλων</speaker>
<l>οὔτοι προδώσω· διὰ τέλους δέ σοι φύλαξ</l>
<l n="65">ἐγγὺς παρεστὼς καὶ πρόσω δʼ ἀποστατῶν</l>
<l>ἐχθροῖσι τοῖς σοῖς οὐ γενήσομαι πέπων.</l>
<l>καὶ νῦν ἁλούσας τάσδε τὰς μάργους ὁρᾷς·</l>
<l>ὕπνῳ πεσοῦσαι δʼ αἱ κατάπτυστοι κόραι,</l>
<l>γραῖαι παλαιαὶ παῖδες, αἷς οὐ μείγνυται</l>
<l n="70">θεῶν τις οὐδʼ ἄνθρωπος οὐδὲ θήρ ποτε.</l>
<l>κακῶν δʼ ἕκατι κἀγένοντʼ, ἐπεὶ κακὸν</l>
<l>σκότον νέμονται Τάρταρόν θʼ ὑπὸ χθονός,</l>
<l>μισήματʼ ἀνδρῶν καὶ θεῶν Ὀλυμπίων.</l>
<l>ὅμως δὲ φεῦγε μηδὲ μαλθακὸς γένῃ.</l>
<l n="75">ἐλῶσι γάρ σε καὶ διʼ ἠπείρου μακρᾶς</l>
<l>βιβῶντʼ ἀνʼ αἰεὶ τὴν πλανοστιβῆ χθόνα</l>
<l>ὑπέρ τε πόντον καὶ περιρρύτας πόλεις.</l>
<l>καὶ μὴ πρόκαμνε τόνδε βουκολούμενος</l>
<l>πόνον· μολὼν δὲ Παλλάδος ποτὶ πτόλιν</l>
<l n="80">ἵζου παλαιὸν ἄγκαθεν λαβὼν βρέτας.</l>
<l>κἀκεῖ δικαστὰς τῶνδε καὶ θελκτηρίους</l>
<l>μύθους ἔχοντες μηχανὰς εὑρήσομεν,</l>
<l>ὥστʼ ἐς τὸ πᾶν σε τῶνδʼ ἀπαλλάξαι πόνων·</l>
<l>καὶ γὰρ κτανεῖν σʼ ἔπεισα μητρῷον δέμας.</l>
</sp>
<sp>
<speaker>Ὀρέστης</speaker>
<l n="85">ἄναξ Ἄπολλον, οἶσθα μὲν τὸ μὴ ʼδικεῖν·</l>
<l>ἐπεὶ δʼ ἐπίστᾳ, καὶ τὸ μὴ ʼμελεῖν μάθε.</l>
<l>σθένος δὲ ποιεῖν εὖ φερέγγυον τὸ σόν.</l>
</sp>
<sp>
<speaker>Ἀπόλλων</speaker>
<l>μέμνησο, μὴ φόβος σε νικάτω φρένας.</l>
<l>σὺ δʼ, αὐτάδελφον αἷμα καὶ κοινοῦ πατρός,</l>
<l n="90">Ἑρμῆ, φύλασσε· κάρτα δʼ ὢν ἐπώνυμος</l>
<l>πομπαῖος ἴσθι, τόνδε ποιμαίνων ἐμὸν</l>
<l>ἱκέτην—σέβει τοι Ζεὺς τόδʼ ἐκνόμων σέβας—</l>
<l>ὁρμώμενον βροτοῖσιν εὐπόμπῳ τύχῃ.</l>
<milestone ed="p" n="94" unit="card"/>
</sp>
<sp>
<speaker>Κλυταιμήστρας Εἴδωλον</speaker>
<l>εὕδοιτʼ ἄν, ὠή, καὶ καθευδουσῶν τί δεῖ;</l>
<l n="95">ἐγὼ δʼ ὑφʼ ὑμῶν ὧδʼ ἀπητιμασμένη</l>
<l>ἄλλοισιν ἐν νεκροῖσιν, ὧν μὲν ἔκτανον</l>
<l>ὄνειδος ἐν φθιτοῖσιν οὐκ ἐκλείπεται,</l>
<l>αἰσχρῶς δʼ ἀλῶμαι· προυννέπω δʼ ὑμῖν ὅτι</l>
<l>ἔχω μεγίστην αἰτίαν κείνων ὕπο·</l>
<l n="100">παθοῦσα δʼ οὕτω δεινὰ πρὸς τῶν φιλτάτων,</l>
<l>οὐδεὶς ὑπέρ μου δαιμόνων μηνίεται,</l>
<l>κατασφαγείσης πρὸς χερῶν μητροκτόνων.</l>
<l>ὁρᾶτε πληγὰς τάσδε καρδίας ὅθεν.</l>
<l>εὕδουσα γὰρ φρὴν ὄμμασιν λαμπρύνεται,</l>
<l n="105">ἐν ἡμέρᾳ δὲ μοῖρʼ ἀπρόσκοπος βροτῶν.</l>
<l>
<milestone ed="P" unit="para"/>ἦ πολλὰ μὲν δὴ τῶν ἐμῶν ἐλείξατε,</l>
<l>χοάς τʼ ἀοίνους, νηφάλια μειλίγματα,</l>
<l>καὶ νυκτίσεμνα δεῖπνʼ ἐπʼ ἐσχάρᾳ πυρὸς</l>
<l>ἔθυον, ὥραν οὐδενὸς κοινὴν θεῶν.</l>
<l n="110">καὶ πάντα ταῦτα λὰξ ὁρῶ πατούμενα.</l>
<l>ὁ δʼ ἐξαλύξας οἴχεται νεβροῦ δίκην,</l>
<l>καὶ ταῦτα κούφως ἐκ μέσων ἀρκυστάτων</l>
<l>ὤρουσεν ὑμῖν ἐγκατιλλώψας μέγα.</l>
<l>ἀκούσαθʼ ὡς ἔλεξα τῆς ἐμῆς περὶ</l>
<l n="115">ψυχῆς, φρονήσατʼ, ὦ κατὰ χθονὸς θεαί.</l>
<l>ὄναρ γὰρ ὑμᾶς νῦν Κλυταιμήστρα καλῶ.</l>
</sp>
<sp>
<speaker>Χορός</speaker>
<l>ʽμ̔υγμός.ʼ</l>
</sp>
<sp>
<speaker>Κλυταιμήστρας Εἴδωλον</speaker>
<l>μύζοιτʼ ἄν, ἁνὴρ δʼ οἴχεται φεύγων πρόσω·</l>
<l>φίλοι γάρ εἰσιν οὐκ ἐμοῖς προσεικότες.</l>
</sp>
<sp>
<speaker>Χορός</speaker>
<l n="120">ʽμ̔υγμός.ʼ</l>
</sp>
<sp>
<speaker>Κλυταιμήστρας Εἴδωλον</speaker>
<l>ἄγαν ὑπνώσσεις κοὐ κατοικτίζεις πάθος·</l>
<l>φονεὺς δʼ Ὀρέστης τῆσδε μητρὸς οἴχεται.</l>
</sp>
<sp>
<speaker>Χορός</speaker>
<l>ʽὡ̓γμός.ʼ</l>
</sp>
<sp>
<speaker>Κλυταιμήστρας Εἴδωλον</speaker>
<l>ᾤζεις, ὑπνώσσεις· οὐκ ἀναστήσῃ τάχος;</l>
<l n="125">τί σοι πέπρωται πρᾶγμα πλὴν τεύχειν κακά;</l>
</sp>
<sp>
<speaker>Χορός</speaker>
<l>ʽὡ̓γμός.ʼ</l>
</sp>
<sp>
<speaker>Κλυταιμήστρας Εἴδωλον</speaker>
<l>ὕπνος πόνος τε κύριοι συνωμόται</l>
<l>δεινῆς δρακαίνης ἐξεκήραναν μένος.</l>
</sp>
<sp>
<speaker>Χορός</speaker>
<l>ʽμ̔υγμὸς διπλοῦς ὀξύς.ʼ</l>
<l n="130">λαβὲ λαβὲ λαβὲ λαβέ, φράζου.</l>
<milestone ed="p" n="131" unit="card"/>
</sp>
<sp>
<speaker>Κλυταιμήστρας Εἴδωλον</speaker>
<l>ὄναρ διώκεις θῆρα, κλαγγαίνεις δʼ ἅπερ</l>
<l>κύων μέριμναν οὔποτʼ ἐκλείπων πόνου.</l>
<l>τί δρᾷς; ἀνίστω, μή σε νικάτω πόνος,</l>
<l>μηδʼ ἀγνοήσῃς πῆμα μαλθαχθεῖσʼ ὕπνῳ.</l>
<l n="135">ἄλγησον ἧπαρ ἐνδίκοις ὀνείδεσιν·</l>
<l>τοῖς σώφροσιν γὰρ ἀντίκεντρα γίγνεται.</l>
<l>σὺ δʼ αἱματηρὸν πνεῦμʼ ἐπουρίσασα τῷ,</l>
<l>ἀτμῷ κατισχναίνουσα, νηδύος πυρί,</l>
<l>ἕπου, μάραινε δευτέροις διώγμασιν.</l>
</sp>
<sp>
<speaker>Χορός</speaker>
<l n="140">ἔγειρʼ, ἔγειρε καὶ σὺ τήνδʼ, ἐγὼ δὲ σέ.</l>
<l>εὕδεις; ἀνίστω, κἀπολακτίσασʼ ὕπνον,</l>
<l>ἰδώμεθʼ εἴ τι τοῦδε φροιμίου ματᾷ.</l>
<milestone ed="p" n="143" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ἰοὺ ἰοὺ πύπαξ. ἐπάθομεν, φίλαι,—</l>
<l>ἦ πολλὰ δὴ παθοῦσα καὶ μάτην ἐγώ,—</l>
<l n="145">ἐπάθομεν πάθος δυσαχές, ὦ πόποι,</l>
<l>ἄφερτον κακόν·</l>
<l>ἐξ ἀρκύων πέπτωκεν οἴχεταί θʼ ὁ θήρ.—</l>
<l>ὕπνῳ κρατηθεῖσʼ ἄγραν ὤλεσα.</l>
<milestone ed="p" n="149" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>ἰὼ παῖ Διός, ἐπίκλοπος πέλῃ,—</l>
<l n="150">νέος δὲ γραίας δαίμονας καθιππάσω,—</l>
<l>τὸν ἱκέταν σέβων, ἄθεον ἄνδρα καὶ</l>
<l>τοκεῦσιν πικρόν·</l>
<l>τὸν μητραλοίαν δʼ ἐξέκλεψας ὢν θεός.—</l>
<l>τί τῶνδʼ ἐρεῖ τις δικαίως ἔχειν;</l>
<milestone ed="p" n="155" unit="card"/>
</sp>
</div2>
<div2 type="strophe" n="2">
<sp>
<speaker>Χορός</speaker>
<l n="155">ἐμοὶ δʼ ὄνειδος ἐξ ὀνειράτων μολὸν</l>
<l>ἔτυψεν δίκαν διφρηλάτου</l>
<l>μεσολαβεῖ κέντρῳ</l>
<l>ὑπὸ φρένας, ὑπὸ λοβόν.—</l>
<l n="160">πάρεστι μαστίκτορος δαΐου δαμίου</l>
<l>βαρὺ τὸ περίβαρυ κρύος ἔχειν.</l>
<milestone ed="p" n="162" unit="card"/>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l>τοιαῦτα δρῶσιν οἱ νεώτεροι θεοί,</l>
<l>κρατοῦντες τὸ πᾶν δίκας πλέον</l>
<l>φονολιβῆ θρόνον</l>
<l n="165">περὶ πόδα, περὶ κάρα.—</l>
<l>πάρεστι γᾶς ὀμφαλὸν προσδρακεῖν αἱμάτων</l>
<l>βλοσυρὸν ἀρόμενον ἄγος ἔχειν.</l>
<milestone ed="p" n="169" unit="card"/>
</sp>
</div2>
<div2 type="strophe" n="3">
<sp>
<speaker>Χορός</speaker>
<l>ἐφεστίῳ δὲ μάντις ὢν μιάσματι</l>
<l n="170">μυχὸν ἐχράνατʼ αὐτόσσυτος, αὐτόκλητος,</l>
<l>παρὰ νόμον θεῶν βρότεα μὲν τίων,</l>
<l>παλαιγενεῖς δὲ μοίρας φθίσας.</l>
<milestone ed="p" n="174" unit="card"/>
</sp>
</div2>
<div2 type="antistrophe" n="3">
<sp>
<speaker>Χορός</speaker>
<l>κἀμοί γε λυπρός, καὶ τὸν οὐκ ἐκλύσεται,</l>
<l n="175">ὑπό τε γᾶν φυγὼν οὔ ποτʼ ἐλευθεροῦται.</l>
<l>ποτιτρόπαιος ὢν δʼ ἕτερον ἐν κάρᾳ</l>
<l>μιάστορʼ ἐκ γένους πάσεται.</l>
<milestone ed="p" n="178" unit="card"/>
</sp>
</div2>
</div1>
<div1 type="episode">
<sp>
<speaker>Ἀπόλλων</speaker>
<l>ἔξω, κελεύω, τῶνδε δωμάτων τάχος</l>
<l n="180">χωρεῖτʼ, ἀπαλλάσσεσθε μαντικῶν μυχῶν,</l>
<l>μὴ καὶ λαβοῦσα πτηνὸν ἀργηστὴν ὄφιν,</l>
<l>χρυσηλάτου θώμιγγος ἐξορμώμενον,</l>
<l>ἀνῇς ὑπʼ ἄλγους μέλανʼ ἀπʼ ἀνθρώπων ἀφρόν,</l>
<l>ἐμοῦσα θρόμβους οὓς ἀφείλκυσας φόνου.</l>
<l n="185">οὔτοι δόμοισι τοῖσδε χρίμπτεσθαι πρέπει·</l>
<l>ἀλλʼ οὗ καρανιστῆρες ὀφθαλμωρύχοι</l>
<l>δίκαι σφαγαί τε σπέρματός τʼ ἀποφθορᾷ</l>
<l>παίδων κακοῦται χλοῦνις, ἠδʼ ἀκρωνία,</l>
<l>λευσμός τε, καὶ μύζουσιν οἰκτισμὸν πολὺν</l>
<l n="190">ὑπὸ ῥάχιν παγέντες. ἆρʼ ἀκούετε</l>
<l>οἵας ἑορτῆς ἔστʼ ἀπόπτυστοι θεοῖς</l>
<l>στέργηθρʼ ἔχουσαι; πᾶς δʼ ὑφηγεῖται τρόπος</l>
<l>μορφῆς. λέοντος ἄντρον αἱματορρόφου</l>
<l>οἰκεῖν τοιαύτας εἰκός, οὐ χρηστηρίοις</l>
<l n="195">ἐν τοῖσδε πλησίοισι τρίβεσθαι μύσος.</l>
<l>χωρεῖτʼ ἄνευ βοτῆρος αἰπολούμεναι.</l>
<l>ποίμνης τοιαύτης δʼ οὔτις εὐφιλὴς θεῶν.</l>
</sp>
<sp>
<speaker>Χορός</speaker>
<l>ἄναξ Ἄπολλον, ἀντάκουσον ἐν μέρει.</l>
<l>αὐτὸς σὺ τούτων οὐ μεταίτιος πέλῃ,</l>
<l n="200">ἀλλʼ εἷς τὸ πᾶν ἔπραξας ὢν παναίτιος.</l>
</sp>
<sp>
<speaker>Ἀπόλλων</speaker>
<l>πῶς δή; τοσοῦτο μῆκος ἔκτεινον λόγου.</l>
</sp>
<sp>
<speaker>Χορός</speaker>
<l>ἔχρησας ὥστε τὸν ξένον μητροκτονεῖν.</l>
</sp>
<sp>
<speaker>Ἀπόλλων</speaker>
<l>ἔχρησα ποινὰς τοῦ πατρὸς πρᾶξαι. τί μήν ;</l>
</sp>
<sp>
<speaker>Χορός</speaker>
<l>κἄπειθʼ ὑπέστης αἵματος δέκτωρ νέου.</l>
</sp>
<sp>
<speaker>Ἀπόλλων</speaker>
<l n="205">καὶ προστραπέσθαι τούσδʼ ἐπέστελλον δόμους.</l>
</sp>
<sp>
<speaker>Χορός</speaker>
<l>καὶ τὰς προπομποὺς δῆτα τάσδε λοιδορεῖς;</l>
</sp>
<sp>
<speaker>Ἀπόλλων</speaker>
<l>οὐ γὰρ δόμοισι τοῖσδε πρόσφορον μολεῖν.</l>
</sp>
<sp>
<speaker>Χορός</speaker>
<l>ἀλλʼ ἔστιν ἡμῖν τοῦτο προστεταγμένον.</l>
</sp>
<sp>
<speaker>Ἀπόλλων</speaker>
<l>τίς ἥδε τιμή; κόμπασον γέρας καλόν.</l>
</sp>
<sp>
<speaker>Χορός</speaker>
<l n="210">τοὺς μητραλοίας ἐκ δόμων ἐλαύνομεν.</l>
</sp>
<sp>
<speaker>Ἀπόλλων</speaker>
<l>τί γὰρ γυναικὸς ἥτις ἄνδρα νοσφίσῃ;</l>
</sp>
<sp>
<speaker>Χορός</speaker>
<l>οὐκ ἂν γένοιθʼ ὅμαιμος αὐθέντης φόνος.</l>
<milestone ed="p" n="213" unit="card"/>
</sp>
<sp>
<speaker>Ἀπόλλων</speaker>
<l>ἦ κάρτʼ ἄτιμα καὶ παρʼ οὐδὲν εἰργάσω</l>
<l>Ἥρας τελείας καὶ Διὸς πιστώματα.</l>
<l n="215">Κύπρις δʼ ἄτιμος τῷδʼ ἀπέρριπται λόγῳ,</l>
<l>ὅθεν βροτοῖσι γίγνεται τὰ φίλτατα.</l>
<l>εὐνὴ γὰρ ἀνδρὶ καὶ γυναικὶ μόρσιμος</l>
<l>ὅρκου ʼστὶ μείζων τῇ δίκῃ φρουρουμένη.</l>
<l>εἰ τοῖσιν οὖν κτείνουσιν ἀλλήλους χαλᾷς</l>
<l n="220">τὸ μὴ τίνεσθαι μηδʼ ἐποπτεύειν κότῳ,</l>
<l>οὔ φημʼ Ὀρέστην σʼ ἐνδίκως ἀνδρηλατεῖν.</l>
<l>τὰ μὲν γὰρ οἶδα κάρτα σʼ ἐνθυμουμένην,</l>
<l>τὰ δʼ ἐμφανῶς πράσσουσαν ἡσυχαιτέραν.</l>
<l>δίκας δὲ Παλλὰς τῶνδʼ ἐποπτεύσει θεά.</l>
</sp>
<sp>
<speaker>Χορός</speaker>
<l n="225">τὸν ἄνδρʼ ἐκεῖνον οὔ τι μὴ λίπω ποτέ.</l>
</sp>
<sp>
<speaker>Ἀπόλλων</speaker>
<l>σὺ δʼ οὖν δίωκε καὶ πόνον πλείω τίθου.</l>
</sp>
<sp>
<speaker>Χορός</speaker>
<l>τιμὰς σὺ μὴ σύντεμνε τὰς ἐμὰς λόγῳ.</l>
</sp>
<sp>
<speaker>Ἀπόλλων</speaker>
<l>οὐδʼ ἂν δεχοίμην ὥστʼ ἔχειν τιμὰς σέθεν.</l>
</sp>
<sp>
<speaker>Χορός</speaker>
<l>μέγας γὰρ ἔμπας πὰρ Διὸς θρόνοις λέγῃ.</l>
<l n="230">ἐγὼ δʼ, ἄγει γὰρ αἷμα μητρῷον, δίκας</l>
<l>μέτειμι τόνδε φῶτα κἀκκυνηγετῶ.</l>
</sp>
<sp>
<speaker>Ἀπόλλων</speaker>
<l>ἐγὼ δʼ ἀρήξω τὸν ἱκέτην τε ῥύσομαι·</l>
<l>δεινὴ γὰρ ἐν βροτοῖσι κἀν θεοῖς πέλει</l>
<l>τοῦ προστροπαίου μῆνις, εἰ προδῶ σφʼ ἑκών.</l>
</sp>
<sp>
<speaker>Ὀρέστης</speaker>
<l n="235">ἄνασσʼ Ἀθάνα, Λοξίου κελεύμασιν</l>
<l>ἥκω, δέχου δὲ πρευμενῶς ἀλάστορα,</l>
<l>οὐ προστρόπαιον οὐδʼ ἀφοίβαντον χέρα,</l>
<l>ἀλλʼ ἀμβλὺς ἤδη προστετριμμένος τε πρὸς</l>
<l>ἄλλοισιν οἴκοις καὶ πορεύμασιν βροτῶν.</l>
<l n="240">ὅμοια χέρσον καὶ θάλασσαν ἐκπερῶν,</l>
<l>σῴζων ἐφετμὰς Λοξίου χρηστηρίους,</l>
<l>πρόσειμι δῶμα καὶ βρέτας τὸ σόν, θεά.</l>
<l>αὐτοῦ φυλάσσων ἀναμένω τέλος δίκης.</l>
</sp>
<sp>
<speaker>Χορός</speaker>
<l>εἶεν· τόδʼ ἐστὶ τἀνδρὸς ἐκφανὲς τέκμαρ.</l>
<l n="245">ἕπου δὲ μηνυτῆρος ἀφθέγκτου φραδαῖς.</l>
<l>τετραυματισμένον γὰρ ὡς κύων νεβρὸν</l>
<l>πρὸς αἷμα καὶ σταλαγμὸν ἐκματεύομεν.</l>
<l>πολλοῖς δὲ μόχθοις ἀνδροκμῆσι φυσιᾷ</l>
<l>σπλάγχνον· χθονὸς γὰρ πᾶς πεποίμανται τόπος,</l>
<l n="250">ὑπέρ τε πόντον ἀπτέροις ποτήμασιν</l>
<l>ἦλθον διώκουσʼ, οὐδὲν ὑστέρα νεώς.</l>
<l>καὶ νῦν ὅδʼ ἐνθάδʼ ἐστί που καταπτακών.</l>
<l>ὀσμὴ βροτείων αἱμάτων με προσγελᾷ.</l>
<milestone ed="p" n="254" unit="card"/>
</sp>
<div2 type="lyric">
<sp>
<speaker>Χορός</speaker>
<l>ὅρα ὅρα μάλʼ αὖ,</l>
<l n="255">λεύσσετε πάντα, μὴ</l>
<l>λάθῃ φύγδα βὰς</l>
<l>
<del>ὁ </del> ματροφόνος ἀτίτας.</l>
<l>ὁ δʼ αὖτέ γʼ <del>οὖν</del> ἀλκὰν ἔχων</l>
<l>περὶ βρέτει πλεχθεὶς θεᾶς ἀμβρότου</l>
<l n="260">ὑπόδικος θέλει γενέσθαι χρεῶν.</l>
<l>τὸ δʼ οὐ πάρεστιν· αἷμα μητρῷον χαμαὶ</l>
<l>δυσαγκόμιστον, παπαῖ,</l>
<l>τὸ διερὸν πέδοι χύμενον οἴχεται.</l>
<l>ἀλλʼ ἀντιδοῦναι δεῖ σʼ ἀπὸ ζῶντος ῥοφεῖν</l>
<l n="265">ἐρυθρὸν ἐκ μελέων πέλανον· ἀπὸ δὲ σοῦ</l>
<l>φεροίμαν βοσκὰν πώματος δυσπότου·</l>
<l>καὶ ζῶντά σʼ ἰσχνάνασʼ ἀπάξομαι κάτω,</l>
<l>ἀντίποινʼ ὡς τίνῃς ματροφόνου δύας.</l>
<l>ὄψει δὲ κεἴ τις ἄλλος ἤλιτεν βροτῶν</l>
<l n="270">ἢ θεὸν ἢ ξένον</l>
<l>τινʼ ἀσεβῶν† ἢ τοκέας φίλους,</l>
<l>ἔχονθʼ ἕκαστον τῆς δίκης ἐπάξια.</l>
<l>μέγας γὰρ Ἅιδης ἐστὶν εὔθυνος βροτῶν</l>
<l>ἔνερθε χθονός,</l>
<l n="275">δελτογράφῳ δὲ πάντʼ ἐπωπᾷ φρενί.</l>
<milestone ed="p" n="276" unit="card"/>
</sp>
<sp>
<speaker>Ὀρέστης</speaker>
<l>ἐγὼ διδαχθεὶς ἐν κακοῖς ἐπίσταμαι</l>
<l>πολλοὺς καθαρμούς, καὶ λέγειν ὅπου δίκη</l>
<l>σιγᾶν θʼ ὁμοίως· ἐν δὲ τῷδε πράγματι</l>
<l>φωνεῖν ἐτάχθην πρὸς σοφοῦ διδασκάλου.</l>
<l n="280">βρίζει γὰρ αἷμα καὶ μαραίνεται χερός,</l>
<l>μητροκτόνον μίασμα δʼ ἔκπλυτον πέλει·</l>
<l>ποταίνιον γὰρ ὂν πρὸς ἑστίᾳ θεοῦ</l>
<l>Φοίβου καθαρμοῖς ἠλάθη χοιροκτόνοις.</l>
<l>πολὺς δέ μοι γένοιτʼ ἂν ἐξ ἀρχῆς λόγος,</l>
<l n="285">ὅσοις προσῆλθον ἀβλαβεῖ ξυνουσίᾳ.</l>
<l>
<del>χρόνος καθαιρεῖ πάντα γηράσκων ὁμοῦ.</del>
</l>
<l>
<milestone ed="P" unit="para"/>καὶ νῦν ἀφʼ ἁγνοῦ στόματος εὐφήμως καλῶ</l>
<l>χώρας ἄνασσαν τῆσδʼ Ἀθηναίαν ἐμοὶ</l>
<l>μολεῖν ἀρωγόν· κτήσεται δʼ ἄνευ δορὸς</l>
<l n="290">αὐτόν τε καὶ γῆν καὶ τὸν Ἀργεῖον λεὼν</l>
<l>πιστὸν δικαίως ἐς τὸ πᾶν τε σύμμαχον.</l>
<l>ἀλλʼ εἴτε χώρας ἐν τόποις Λιβυστικοῖς,</l>
<l>Τρίτωνος ἀμφὶ χεῦμα γενεθλίου πόρου,</l>
<l>τίθησιν ὀρθὸν ἢ κατηρεφῆ πόδα,</l>
<l n="295">φίλοις ἀρήγουσʼ, εἴτε Φλεγραίαν πλάκα</l>
<l>θρασὺς ταγοῦχος ὡς ἀνὴρ ἐπισκοπεῖ,</l>
<l>ἔλθοι—κλύει δὲ καὶ πρόσωθεν ὢν θεός—</l>
<l>ὅπως γένοιτο τῶνδʼ ἐμοὶ λυτήριος.</l>
<milestone ed="p" n="299" unit="card"/>
</sp>
</div2>
</div1>
<div1 type="choral">
<sp>
<speaker>Χορός</speaker>
<l>οὔτοι σʼ Ἀπόλλων οὐδʼ Ἀθηναίας σθένος</l>
<l n="300">ῥύσαιτʼ ἂν ὥστε μὴ οὐ παρημελημένον</l>
<l>ἔρρειν, τὸ χαίρειν μὴ μαθόνθʼ ὅπου φρενῶν,</l>
<l>ἀναίματον βόσκημα δαιμόνων, σκιάν.</l>
<l>οὐδʼ ἀντιφωνεῖς, ἀλλʼ ἀποπτύεις λόγους,</l>
<l>ἐμοὶ τραφείς τε καὶ καθιερωμένος;</l>
<l n="305">καὶ ζῶν με δαίσεις οὐδὲ πρὸς βωμῷ σφαγείς·</l>
<l>ὕμνον δʼ ἀκούσῃ τόνδε δέσμιον σέθεν.</l>
<milestone ed="p" n="307" unit="card"/>
</sp>
<div2 type="anapests">
<sp>
<speaker>Χορός</speaker>
<l>ἄγε δὴ καὶ χορὸν ἅψωμεν, ἐπεὶ</l>
<l>μοῦσαν στυγερὰν</l>
<l>ἀποφαίνεσθαι δεδόκηκεν,</l>
<l n="310">λέξαι τε λάχη τὰ κατʼ ἀνθρώπους</l>
<l>ὡς ἐπινωμᾷ στάσις ἁμά.</l>
<l>εὐθυδίκαιοι δʼ οἰόμεθʼ εἶναι·</l>
<l>τὸν μὲν καθαρὰς χεῖρας προνέμοντʼ</l>
<l>οὔτις ἐφέρπει μῆνις ἀφʼ ἡμῶν,</l>
<l n="315">ἀσινὴς δʼ αἰῶνα διοιχνεῖ·</l>
<l>ὅστις δʼ ἀλιτὼν ὥσπερ ὅδʼ ἁνὴρ</l>
<l>χεῖρας φονίας ἐπικρύπτει,</l>
<l>μάρτυρες ὀρθαὶ τοῖσι θανοῦσιν</l>
<l>παραγιγνόμεναι πράκτορες αἵματος</l>
<l n="320">αὐτῷ τελέως ἐφάνημεν.</l>
<milestone ed="p" n="321" unit="card"/>
</sp>
</div2>
<div2 type="strophe" n="1">
<sp>
<speaker>Χορός</speaker>
<l>μᾶτερ ἅ μʼ ἔτικτες, ὦ μᾶτερ</l>
<l>Νύξ, ἀλαοῖσι καὶ δεδορκόσιν</l>
<l>ποινάν, κλῦθʼ. ὁ Λατοῦς γὰρ ἶ-</l>
<l>νίς μʼ ἄτιμον τίθησιν</l>
<l n="325">τόνδʼ ἀφαιρούμενος</l>
<l>πτῶκα, ματρῷον ἅ-</l>
<l>γνισμα κύριον φόνου.</l>
<milestone ed="p" n="328" unit="card"/>
</sp>
</div2>
<div2 type="ephymn" n="1">
<sp>
<speaker>Χορός</speaker>
<l>ἐπὶ δὲ τῷ τεθυμένῳ</l>
<l>τόδε μέλος, παρακοπά,</l>
<l n="330">παραφορὰ φρενοδαλής,</l>
<l>ὕμνος ἐξ Ἐρινύων,</l>
<l>δέσμιος φρενῶν, ἀφόρ-</l>
<l>μικτος, αὐονὰ βροτοῖς.</l>
<milestone ed="p" n="334" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>τοῦτο γὰρ λάχος διανταία</l>
<l n="335">Μοῖρʼ ἐπέκλωσεν ἐμπέδως ἔχειν,</l>
<l>θνατῶν τοῖσιν αὐτουργίαι</l>
<l>ξυμπέσωσιν μάταιοι,</l>
<l>τοῖς ὁμαρτεῖν, ὄφρʼ ἂν</l>
<l>γᾶν ὑπέλθῃ· θανὼν δʼ</l>
<l n="340">οὐκ ἄγαν ἐλεύθερος.</l>
<milestone ed="p" n="341" unit="card"/>
</sp>
</div2>
<div2 type="ephymn" n="1">
<sp>
<speaker>Χορός</speaker>
<l>ἐπὶ δὲ τῷ τεθυμένῳ</l>
<l>τόδε μέλος, παρακοπά,</l>
<l>παραφορὰ φρενοδαλής,</l>
<l>ὕμνος ἐξ Ἐρινύων,</l>
<l n="345">δέσμιος φρενῶν, ἀφόρ-</l>
<l>μικτος, αὐονὰ βροτοῖς.</l>
<milestone ed="p" n="347" unit="card"/>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>γιγνομέναισι λάχη τάδʼ ἐφʼ ἁμὶν ἐκράνθη·</l>
<l n="350">ἀθανάτων δʼ ἀπέχειν χέρας, οὐδέ τις ἐστί</l>
<l>συνδαίτωρ μετάκοινος·</l>
<l>παλλεύκων δὲ πέπλων ἀπόμοιρος ἄκληρος ἐτύχθην</l>
<l>¯˘¯˘¯˘¯</l>
<milestone ed="p" n="354" unit="card"/>
</sp>
</div2>
<div2 type="ephymn" n="2">
<sp>
<speaker>Χορός</speaker>
<l n="354">
<add>δωμάτων γὰρ εἱλόμαν</add>
</l>
<l n="355">
<add>ἀνατροπάς, ὅταν Ἄρης</add>
</l>
<l>
<add>τιθασὸς ὢν φίλον ἕλῃ.</add>
</l>
<l>
<add>ἐπὶ τὸν ὧδʼ ἱέμεναι</add>
</l>
<l>
<add>κρατερὸν ὄνθʼ ὅμως ἀμαυ-</add>
</l>
<l>
<add>ροῦμεν ὑφʼ αἵματος νέου.</add>
</l>
<milestone ed="p" n="360" unit="card"/>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l n="360">σπεύδομεν αἵδʼ ἀφελεῖν τινὰ τάσδε μερίμνας,</l>
<l>θεῶν δʼ ἀτέλειαν ἐμαῖς μελέταις ἐπικραίνειν,</l>
<l>μηδʼ εἰς ἄγκρισιν ἐλθεῖν·</l>
<l n="365">Ζεὺς δʼ αἱμοσταγὲς ἀξιόμισον ἔθνος τόδε λέσχας</l>
<l n="367">ἇς ἀπηξιώσατο.</l>
<milestone ed="p" n="354a" unit="card"/>
</sp>
</div2>
<div2 type="ephymn" n="2">
<sp>
<speaker>Χορός</speaker>
<l n="354a">
<add>δωμάτων γὰρ εἱλόμαν</add>
</l>
<l n="355a">
<add>ἀνατροπάς, ὅταν Ἄρης</add>
</l>
<l n="356a">
<add>τιθασὸς ὢν φίλον ἕλῃ.</add>
</l>
<l n="357a">
<add>ἐπὶ τὸν ὧδʼ ἱέμεναι</add>
</l>
<l n="358a">
<add>κρατερὸν ὄνθʼ ὅμως ἀμαυ-</add>
</l>
<l n="359a">
<add>ροῦμεν ὑφʼ αἵματος νέου.</add>
</l>
<milestone ed="p" n="368" unit="card"/>
</sp>
</div2>
<div2 type="strophe" n="3">
<sp>
<speaker>Χορός</speaker>
<l n="368">δόξαι τʼ ἀνδρῶν καὶ μάλʼ ὑπʼ αἰθέρι σεμναὶ</l>
<l>τακόμεναι κατὰ γᾶν μινύθουσιν ἄτιμοι</l>
<l n="370">ἁμετέραις ἐφόδοις μελανείμοσιν, ὀρχη-</l>
<l>σμοῖς τʼ ἐπιφθόνοις ποδός.</l>
<milestone ed="p" n="372" unit="card"/>
</sp>
</div2>
<div2 type="ephymn" n="3">
<sp>
<speaker>Χορός</speaker>
<l>μάλα γὰρ οὖν ἁλομένα</l>
<l>ἀνέκαθεν βαρυπεσῆ</l>
<l>καταφέρω ποδὸς ἀκμάν,</l>
<l n="375">σφαλερὰ <add>καὶ</add> τανυδρόμοις</l>
<l>κῶλα, δύσφορον ἄταν.</l>
<milestone ed="p" n="377" unit="card"/>
</sp>
</div2>
<div2 type="antistrophe" n="3">
<sp>
<speaker>Χορός</speaker>
<l>πίπτων δʼ οὐκ οἶδεν τόδʼ ὑπʼ ἄφρονι λύμᾳ·</l>
<l>τοῖον <del>γὰρ</del> ἐπὶ κνέφας ἀνδρὶ μύσος πεπόταται,</l>
<l>καὶ δνοφεράν τινʼ ἀχλὺν κατὰ δώματος αὐδᾶ-</l>
<l n="380">ται πολύστονος φάτις.</l>
<milestone ed="p" n="372a" unit="card"/>
</sp>
</div2>
<div2 type="ephymn" n="3">
<sp>
<speaker>Χορός</speaker>
<l n="372a">
<add>μάλα γὰρ οὖν ἁλομένα</add>
</l>
<l n="373a">
<add>ἀνέκαθεν βαρυπεσῆ</add>
</l>
<l n="374a">
<add>καταφέρω ποδὸς ἀκμάν,</add>
</l>
<l n="375a">
<add>σφαλερὰ καὶ τανυδρόμοις</add>
</l>
<l n="376a">
<add>κῶλα, δύσφορον ἄταν.</add>
</l>
<milestone ed="p" n="381" unit="card"/>
</sp>
</div2>
<div2 type="strophe" n="4">
<sp>
<speaker>Χορός</speaker>
<l n="381">μένει γάρ. εὐμήχανοί</l>
<l>τε καὶ τέλειοι, κακῶν</l>
<l>τε μνήμονες σεμναὶ</l>
<l>καὶ δυσπαρήγοροι βροτοῖς,</l>
<l n="385">ἄτιμʼ ἀτίετα διόμεναι</l>
<l>λάχη θεῶν διχοστατοῦντʼ ἀνηλίῳ</l>
<l>λάμπᾳ, δυσοδοπαίπαλα</l>
<l>δερκομένοισι καὶ δυσομμάτοις ὁμῶς.</l>
<milestone ed="p" n="389" unit="card"/>
</sp>
</div2>
<div2 type="antistrophe" n="4">
<sp>
<speaker>Χορός</speaker>
<l>τίς οὖν τάδʼ οὐχ ἅζεταί</l>
<l n="390">τε καὶ δέδοικεν βροτῶν,</l>
<l>ἐμοῦ κλύων θεσμὸν</l>
<l>τὸν μοιρόκραντον ἐκ θεῶν</l>
<l>δοθέντα τέλεον; ἔτι δέ μοι</l>
<l>
<add>μένει</add> γέρας παλαιόν, οὐδʼ ἀτιμίας</l>
<l n="395">κύρω, καίπερ ὑπὸ χθόνα</l>
<l>τάξιν ἔχουσα καὶ δυσήλιον κνέφας.</l>
<milestone ed="p" n="397" unit="card"/>
</sp>
</div2>
</div1>
<div1 type="episode">
<sp>
<speaker>Ἀθηνᾶ</speaker>
<l>πρόσωθεν ἐξήκουσα κληδόνος βοὴν</l>
<l>ἀπὸ Σκαμάνδρου γῆν καταφθατουμένη,</l>
<l>ἣν δῆτʼ Ἀχαιῶν ἄκτορές τε καὶ πρόμοι,</l>
<l n="400">τῶν αἰχμαλώτων χρημάτων λάχος μέγα,</l>
<l>ἔνειμαν αὐτόπρεμνον εἰς τὸ πᾶν ἐμοί,</l>
<l>ἐξαίρετον δώρημα Θησέως τόκοις·</l>
<l>ἔνθεν διώκουσʼ ἦλθον ἄτρυτον πόδα,</l>
<l>πτερῶν ἄτερ ῥοιβδοῦσα κόλπον αἰγίδος.</l>
<l n="405">
<del>πώλοις ἀκμαίοις τόνδʼ ἐπιζεύξασʼ ὄχον</del>
</l>
<l>καινὴν δʼ ὁρῶσα τήνδʼ ὁμιλίαν χθονὸς</l>
<l>ταρβῶ μὲν οὐδέν, θαῦμα δʼ ὄμμασιν πάρα.</l>
<l>τίνες ποτʼ ἐστέ; πᾶσι δʼ ἐς κοινὸν λέγω·</l>
<l>βρέτας τε τοὐμὸν τῷδʼ ἐφημένῳ ξένῳ,</l>
<l n="410">ὑμᾶς θʼ ὁμοίας οὐδενὶ σπαρτῶν γένει,</l>
<l>οὔτʼ ἐν θεαῖσι πρὸς θεῶν ὁρωμένας</l>
<l>οὔτʼ οὖν βροτείοις ἐμφερεῖς μορφώμασιν.</l>
<l>λέγειν δʼ ἄμομφον ὄντα τοὺς πέλας κακῶς</l>
<l>πρόσω δικαίων ἠδʼ ἀποστατεῖ θέμις.</l>
</sp>
<sp>
<speaker>Χορός</speaker>
<l n="415">πεύσῃ τὰ πάντα συντόμως, Διὸς κόρη.</l>
<l>ἡμεῖς γάρ ἐσμεν Νυκτὸς αἰανῆ τέκνα.</l>
<l>Ἀραὶ δʼ ἐν οἴκοις γῆς ὑπαὶ κεκλήμεθα.</l>
</sp>
<sp>
<speaker>Ἀθηνᾶ</speaker>
<l>γένος μὲν οἶδα κληδόνας τʼ ἐπωνύμους.</l>
</sp>
<sp>
<speaker>Χορός</speaker>
<l>τιμάς γε μὲν δὴ τὰς ἐμὰς πεύσῃ τάχα.</l>
</sp>
<sp>
<speaker>Ἀθηνᾶ</speaker>
<l n="420">μάθοιμʼ ἄν, εἰ λέγοι τις ἐμφανῆ λόγον.</l>
</sp>
<sp>
<speaker>Χορός</speaker>
<l>βροτοκτονοῦντας ἐκ δόμων ἐλαύνομεν.</l>
</sp>
<sp>
<speaker>Ἀθηνᾶ</speaker>
<l>καὶ τῷ κτανόντι ποῦ τὸ τέρμα τῆς φυγῆς;</l>
</sp>
<sp>
<speaker>Χορός</speaker>
<l>ὅπου τὸ χαίρειν μηδαμοῦ νομίζεται.</l>
</sp>
<sp>
<speaker>Ἀθηνᾶ</speaker>
<l>ἦ καὶ τοιαύτας τῷδʼ ἐπιρροιζεῖς φυγάς;</l>
</sp>
<sp>
<speaker>Χορός</speaker>
<l n="425">φονεὺς γὰρ εἶναι μητρὸς ἠξιώσατο.</l>
</sp>
<sp>
<speaker>Ἀθηνᾶ</speaker>
<l>ἄλλαις ἀνάγκαις, ἤ τινος τρέων κότον;</l>
</sp>
<sp>
<speaker>Χορός</speaker>
<l>ποῦ γὰρ τοσοῦτο κέντρον ὡς μητροκτονεῖν;</l>
</sp>
<sp>
<speaker>Ἀθηνᾶ</speaker>
<l>δυοῖν παρόντοιν ἥμισυς λόγου πάρα.</l>
</sp>
<sp>
<speaker>Χορός</speaker>
<l>ἀλλʼ ὅρκον οὐ δέξαιτʼ ἄν, οὐ δοῦναι θέλοι.</l>
</sp>
<sp>
<speaker>Ἀθηνᾶ</speaker>
<l n="430">κλύειν δίκαιος μᾶλλον ἢ πρᾶξαι θέλεις.</l>
</sp>
<sp>
<speaker>Χορός</speaker>
<l>πῶς δή; δίδαξον· τῶν σοφῶν γὰρ οὐ πένῃ.</l>
</sp>
<sp>
<speaker>Ἀθηνᾶ</speaker>
<l>ὅρκοις τὰ μὴ δίκαια μὴ νικᾶν λέγω.</l>
</sp>
<sp>
<speaker>Χορός</speaker>
<l>ἀλλʼ ἐξέλεγχε, κρῖνε δʼ εὐθεῖαν δίκην.</l>
</sp>
<sp>
<speaker>Ἀθηνᾶ</speaker>
<l>ἦ κἀπʼ ἐμοὶ τρέποιτʼ ἂν αἰτίας τέλος;</l>
</sp>
<sp>
<speaker>Χορός</speaker>
<l n="435">πῶς δʼ οὔ; σέβουσαί γʼ ἀξίαν κἀπʼ ἀξίων.</l>
<milestone ed="p" n="436" unit="card"/>
</sp>
<sp>
<speaker>Ἀθηνᾶ</speaker>
<l>τί πρὸς τάδʼ εἰπεῖν, ὦ ξένʼ, ἐν μέρει θέλεις;</l>
<l>λέξας δὲ χώραν καὶ γένος καὶ ξυμφορὰς</l>
<l>τὰς σάς, ἔπειτα τόνδʼ ἀμυναθοῦ ψόγον·</l>
<l>εἴπερ πεποιθὼς τῇ δίκῃ βρέτας τόδε</l>
<l n="440">ἧσαι φυλάσσων ἑστίας ἁμῆς πέλας</l>
<l>σεμνὸς προσίκτωρ ἐν τρόποις Ἰξίονος.</l>
<l>τούτοις ἀμείβου πᾶσιν εὐμαθές τί μοι.</l>
</sp>
<sp>
<speaker>Ὀρέστης</speaker>
<l>ἄνασσʼ Ἀθάνα, πρῶτον ἐκ τῶν ὑστάτων</l>
<l>τῶν σῶν ἐπῶν μέλημʼ ἀφαιρήσω μέγα.</l>
<l n="445">οὐκ εἰμὶ προστρόπαιος, οὐδʼ ἔχων μύσος</l>
<l>πρὸς χειρὶ τἠμῇ τὸ σὸν ἐφεζόμην βρέτας.</l>
<l>τεκμήριον δὲ τῶνδέ σοι λέξω μέγα.</l>
<l>ἄφθογγον εἶναι τὸν παλαμναῖον νόμος,</l>
<l>ἔστʼ ἂν πρὸς ἀνδρὸς αἵματος καθαρσίου</l>
<l n="450">σφαγαὶ καθαιμάξωσι νεοθήλου βοτοῦ.</l>
<l>πάλαι πρὸς ἄλλοις ταῦτʼ ἀφιερώμεθα</l>
<l>οἴκοισι, καὶ βοτοῖσι καὶ ῥυτοῖς πόροις.</l>
<l>
<milestone ed="P" unit="para"/>ταύτην μὲν οὕτω φροντίδʼ ἐκποδὼν λέγω.</l>
<l>γένος δὲ τοὐμὸν ὡς ἔχει πεύσῃ τάχα.</l>
<l n="455">Ἀργεῖός εἰμι, πατέρα δʼ ἱστορεῖς καλῶς,</l>
<l>Ἀγαμέμνονʼ, ἀνδρῶν ναυβατῶν ἁρμόστορα,</l>
<l>ξὺν ᾧ σὺ Τροίαν ἄπολιν Ἰλίου πόλιν</l>
<l>ἔθηκας. ἔφθιθʼ οὗτος οὐ καλῶς, μολὼν</l>
<l>εἰς οἶκον· ἀλλά νιν κελαινόφρων ἐμὴ</l>
<l n="460">μήτηρ κατέκτα, ποικίλοις ἀγρεύμασιν</l>
<l>κρύψασʼ, ἃ λουτρῶν ἐξεμαρτύρει φόνον.</l>
<l>κἀγὼ κατελθών, τὸν πρὸ τοῦ φεύγων χρόνον,</l>
<l>ἔκτεινα τὴν τεκοῦσαν, οὐκ ἀρνήσομαι,</l>
<l>ἀντικτόνοις ποιναῖσι φιλτάτου πατρός.</l>
<l n="465">καὶ τῶνδε κοινῇ Λοξίας ἐπαίτιος,</l>
<l>ἄλγη προφωνῶν ἀντίκεντρα καρδίᾳ,</l>
<l>εἰ μή τι τῶνδʼ ἔρξαιμι τοὺς ἐπαιτίους.</l>
<l>σὺ δʼ εἰ δικαίως εἴτε μὴ κρῖνον δίκην·</l>
<l>πράξας γὰρ ἐν σοὶ πανταχῇ τάδʼ αἰνέσω.</l>
<milestone ed="p" n="470" unit="card"/>
</sp>
<sp>
<speaker>Ἀθηνᾶ</speaker>
<l n="470">τὸ πρᾶγμα μεῖζον, εἴ τις οἴεται τόδε</l>
<l>βροτὸς δικάζειν· οὐδὲ μὴν ἐμοὶ θέμις</l>
<l>φόνου διαιρεῖν ὀξυμηνίτου δίκας·</l>
<l>ἄλλως τε καὶ σὺ μὲν κατηρτυκὼς ἐμοῖς</l>
<l>ἱκέτης προσῆλθες καθαρὸς ἀβλαβὴς δόμοις·</l>
<l n="475">οὕτως δʼ ἄμομφον ὄντα σʼ αἰδοῦμαι πόλει.</l>
<l>αὗται δʼ ἔχουσι μοῖραν οὐκ εὐπέμπελον,</l>
<l>καὶ μὴ τυχοῦσαι πράγματος νικηφόρου,</l>
<l>χώρᾳ μεταῦθις ἰὸς ἐκ φρονημάτων</l>
<l>πέδοι πεσὼν ἄφερτος αἰανὴς νόσος.</l>
<l n="480">
<milestone ed="P" unit="para"/>τοιαῦτα μὲν τάδʼ ἐστίν· ἀμφότερα, μένειν</l>
<l>πέμπειν τε δυσπήμαντʼ ἀμηχάνως ἐμοί.</l>
<l>ἐπεὶ δὲ πρᾶγμα δεῦρʼ ἐπέσκηψεν τόδε,</l>
<l>φόνων δικαστὰς ὁρκίους αἱρουμένη</l>
<l>θεσμὸν τὸν εἰς ἅπαντʼ ἐγὼ θήσω χρόνον.</l>
<l n="485">ὑμεῖς δὲ μαρτύριά τε καὶ τεκμήρια</l>
<l>καλεῖσθʼ, ἀρωγὰ τῆς δίκης ὁρκώματα·</l>
<l>κρίνασα δʼ ἀστῶν τῶν ἐμῶν τὰ βέλτατα</l>
<l>ἥξω, διαιρεῖν τοῦτο πρᾶγμʼ ἐτητύμως,</l>
<l>ὅρκον πορόντας μηδὲν ἔκδικον φράσειν.</l>
<milestone ed="p" n="490" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l n="490">νῦν καταστροφαὶ νέων</l>
<l>θεσμίων, εἰ κρατή-</l>
<l>σει δίκα <add>τε</add> καὶ βλάβα</l>
<l>τοῦδε ματροκτόνου.</l>
<l>πάντας ἤδη τόδʼ ἔργον εὐχερεί-</l>
<l n="495">ᾳ συναρμόσει βροτούς·</l>
<l>πολλὰ δʼ ἔτυμα παιδότρωτα</l>
<l>πάθεα προσμένει τοκεῦ-</l>
<l>σιν μεταῦθις ἐν χρόνῳ.</l>
<milestone ed="p" n="499" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>οὐδὲ γὰρ βροτοσκόπων</l>
<l n="500">μαινάδων τῶνδʼ ἐφέρ-</l>
<l>ψει κότος τις ἐργμάτων—</l>
<l>πάντʼ ἐφήσω μόρον.</l>
<l>πεύσεται δʼ ἄλλος ἄλλοθεν, προφω-</l>
<l>νῶν τὰ τῶν πέλας κακά,</l>
<l n="505">λῆξιν ὑπόδοσίν τε μόχθων·</l>
<l>ἄκεά τʼ οὐ βέβαια τλά-</l>
<l>μων <del>δέ τις </del> μάταν παρηγορεῖ.</l>
<milestone ed="p" n="508" unit="card"/>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>μηδέ τις κικλῃσκέτω</l>
<l>ξυμφορᾷ τετυμμένος,</l>
<l n="510">τοῦτʼ ἔπος θροούμενος,</l>
<l>ὦ δίκα,</l>
<l>ὦ θρόνοι τʼ Ἐρινύων.</l>
<l>ταῦτά τις τάχʼ ἂν πατὴρ</l>
<l>ἢ τεκοῦσα νεοπαθὴς</l>
<l n="515">οἶκτον οἰκτίσαιτʼ, ἐπει-</l>
<l>δὴ πίτνει δόμος δίκας.</l>
<milestone ed="p" n="517" unit="card"/>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l>ἔσθʼ ὅπου τὸ δεινὸν εὖ,</l>
<l>καὶ φρενῶν ἐπίσκοπον</l>
<l>δεῖ μένειν καθήμενον.</l>
<l n="520">ξυμφέρει</l>
<l>σωφρονεῖν ὑπὸ στένει.</l>
<l>τίς δὲ μηδὲν ἐν δέει</l>
<l>καρδίαν <add>ἂν</add> ἀνατρέφων</l>
<l>ἢ πόλις βροτός θʼ ὁμοί-</l>
<l n="525">ως ἔτʼ ἂν σέβοι δίκαν;</l>
<milestone ed="p" n="526" unit="card"/>
</sp>
</div2>
<div2 type="strophe" n="3">
<sp>
<speaker>Χορός</speaker>
<l>μήτʼ ἀνάρχετον βίον</l>
<l>μήτε δεσποτούμενον</l>
<l>αἰνέσῃς.</l>
<l>παντὶ μέσῳ τὸ κράτος</l>
<l n="530">θεὸς ὤπασεν, ἄλλʼ</l>
<l>ἄλλᾳ δʼ ἐφορεύει.</l>
<l>ξύμμετρον δʼ ἔπος λέγω,</l>
<l>δυσσεβίας μὲν ὕβρις</l>
<l>τέκος ὡς ἐτύμως·</l>
<l n="535">ἐκ δʼ ὑγιεί-</l>
<l>ας φρενῶν ὁ πάμφιλος</l>
<l>καὶ πολύευκτος ὄλβος.</l>
<milestone ed="p" n="538" unit="card"/>
</sp>
</div2>
<div2 type="antistrophe" n="3">
<sp>
<speaker>Χορός</speaker>
<l>ἐς τὸ πᾶν δέ σοι λέγω,</l>
<l>βωμὸν αἴδεσαι Δίκας·</l>
<l n="540">μηδέ νιν</l>
<l>κέρδος ἰδὼν ἀθέῳ</l>
<l>ποδὶ λὰξ ἀτίσῃς·</l>
<l>ποινὰ γὰρ ἐπέσται.</l>
<l>κύριον μένει τέλος.</l>
<l n="545">πρὸς τάδε τις τοκέων</l>
<l>σέβας εὖ προτίων</l>
<l>καὶ ξενοτί-</l>
<l>μους δόμων ἐπιστροφὰς</l>
<l>αἰδόμενός τις ἔστω.</l>
<milestone ed="p" n="550" unit="card"/>
</sp>
</div2>
<div2 type="strophe" n="4">
<sp>
<speaker>Χορός</speaker>
<l n="550">ἑκὼν δʼ ἀνάγκας ἄτερ δίκαιος ὢν</l>
<l>οὐκ ἄνολβος ἔσται·</l>
<l>πανώλεθρος <add>δʼ</add> οὔποτʼ ἂν γένοιτο.</l>
<l>τὸν ἀντίτολμον δέ φαμι παρβάταν</l>
<l>ἄγοντα πολλὰ παντόφυρτʼ ἄνευ δίκας</l>
<l n="555">βιαίως ξὺν χρόνῳ καθήσειν</l>
<l>λαῖφος, ὅταν λάβῃ πόνος</l>
<l>θραυομένας κεραίας.</l>
<milestone ed="p" n="558" unit="card"/>
</sp>
</div2>
<div2 type="antistrophe" n="4">
<sp>
<speaker>Χορός</speaker>
<l>καλεῖ δʼ ἀκούοντας οὐδὲν <add>ἐν</add> μέσᾳ</l>
<l>δυσπαλεῖ τε δίνᾳ·</l>
<l n="560">γελᾷ δὲ δαίμων ἐπʼ ἀνδρὶ θερμῷ,</l>
<l>τὸν οὔποτʼ αὐχοῦντʼ ἰδὼν ἀμαχάνοις</l>
<l>δύαις λαπαδνὸν οὐδʼ ὑπερθέοντʼ ἄκραν·</l>
<l>διʼ αἰῶνος δὲ τὸν πρὶν ὄλβον</l>
<l>ἕρματι προσβαλὼν δίκας</l>
<l n="565">ὤλετʼ ἄκλαυτος, αἶστος.</l>
<milestone ed="p" n="566" unit="card"/>
</sp>
</div2>
</div1>
<div1 type="episode">
<sp>
<speaker>Ἀθηνᾶ</speaker>
<l>κήρυσσε, κῆρυξ, καὶ στρατὸν κατειργαθοῦ,</l>
<l>ἥ τʼ οὖν διάτορος Τυρσηνικὴ</l>
<l>σάλπιγξ, βροτείου πνεύματος πληρουμένη,</l>
<l>ὑπέρτονον γήρυμα φαινέτω στρατῷ.</l>
<l n="570">πληρουμένου γὰρ τοῦδε βουλευτηρίου</l>
<l>σιγᾶν ἀρήγει καὶ μαθεῖν θεσμοὺς ἐμοὺς</l>
<l>πόλιν τε πᾶσαν εἰς τὸν αἰανῆ χρόνον</l>
<l>καὶ τούσδʼ ὅπως ἂν εὖ καταγνωσθῇ δίκη.</l>
</sp>
<sp>
<speaker>Χορός</speaker>
<l>ἄναξ Ἄπολλον, ὧν ἔχεις αὐτὸς κράτει.</l>
<l n="575">τί τοῦδε σοὶ μέτεστι πράγματος λέγε.</l>
</sp>
<sp>
<speaker>Ἀπόλλων</speaker>
<l>καὶ μαρτυρήσων ἦλθον—ἔστι γὰρ νόμῳ</l>
<l>ἱκέτης ὅδʼ ἁνὴρ καὶ δόμων ἐφέστιος</l>
<l>ἐμῶν, φόνου δὲ τοῦδʼ ἐγὼ καθάρσιος—</l>
<l>καὶ ξυνδικήσων αὐτός· αἰτίαν δʼ ἔχω</l>
<l n="580">τῆς τοῦδε μητρὸς τοῦ φόνου. σὺ δʼ εἴσαγε</l>
<l>ὅπως <add>τʼ</add> ἐπίστᾳ τήνδε κύρωσον δίκην.</l>
</sp>
<sp>
<speaker>Ἀθηνᾶ</speaker>
<l>ὑμῶν ὁ μῦθος, εἰσάγω δὲ τὴν δίκην·</l>
<l>ὁ γὰρ διώκων πρότερος ἐξ ἀρχῆς λέγων</l>
<l>γένοιτʼ ἂν ὀρθῶς πράγματος διδάσκαλος.</l>
</sp>
<sp>
<speaker>Χορος</speaker>
<l n="585">πολλαὶ μέν ἐσμεν, λέξομεν δὲ συντόμως.</l>
<l>ἔπος δʼ ἀμείβου πρὸς ἔπος ἐν μέρει τιθείς</l>
<l>τὴν μητέρʼ εἰπὲ πρῶτον εἰ κατέκτονας.</l>
</sp>
<sp>
<speaker>Ὀρέστης</speaker>
<l>ἔκτεινα· τούτου δʼ οὔτις ἄρνησις πέλει.</l>
</sp>
<sp>
<speaker>Χορός</speaker>
<l>ἓν μὲν τόδʼ ἤδη τῶν τριῶν παλαισμάτων.</l>
</sp>
<sp>
<speaker>Ὀρέστης</speaker>
<l n="590">οὐ κειμένῳ πω τόνδε κομπάζεις λόγον.</l>
</sp>
<sp>
<speaker>Χορός</speaker>
<l>εἰπεῖν γε μέντοι δεῖ σʼ ὅπως κατέκτανες.</l>
</sp>
<sp>
<speaker>Ὀρέστης</speaker>
<l>λέγω· ξιφουλκῷ χειρὶ πρὸς δέρην τεμών.</l>
</sp>
<sp>
<speaker>Χορός</speaker>
<l>πρὸς τοῦ δʼ ἐπείσθης καὶ τίνος βουλεύμασιν;</l>
</sp>
<sp>
<speaker>Ὀρέστης</speaker>
<l>τοῖς τοῦδε θεσφάτοισι· μαρτυρεῖ δέ μοι.</l>
</sp>
<sp>
<speaker>Χορός</speaker>
<l n="595">ὁ μάντις ἐξηγεῖτό σοι μητροκτονεῖν;</l>
</sp>
<sp>
<speaker>Ὀρέστης</speaker>
<l>καὶ δεῦρό γʼ ἀεὶ τὴν τύχην οὐ μέμφομαι.</l>
</sp>
<sp>
<speaker>Χορός</speaker>
<l>ἀλλʼ εἴ σε μάρψει ψῆφος, ἄλλʼ ἐρεῖς τάχα.</l>
</sp>
<sp>
<speaker>Ὀρέστης</speaker>
<l>πέποιθʼ. ἀρωγὰς δʼ ἐκ τάφου πέμψει πατήρ.</l>
</sp>
<sp>
<speaker>Χορός</speaker>
<l>νεκροῖσί νυν πέπισθι μητέρα κτανών.</l>
</sp>
<sp>
<speaker>Ὀρέστης</speaker>
<l n="600">δυοῖν γὰρ εἶχε προσβολὰς μιασμάτοιν.</l>
</sp>
<sp>
<speaker>Χορός</speaker>
<l>πῶς δή; δίδαξον τοὺς δικάζοντας τάδε.</l>
</sp>
<sp>
<speaker>Ὀρέστης</speaker>
<l>ἀνδροκτονοῦσα πατέρʼ ἐμὸν κατέκτανεν.</l>
</sp>
<sp>
<speaker>Χορός</speaker>
<l>τοιγὰρ σὺ μὲν ζῇς, ἡ δʼ ἐλευθέρα φόνῳ.</l>
</sp>
<sp>
<speaker>Ὀρέστης</speaker>
<l>τί δʼ οὐκ ἐκείνην ζῶσαν ἤλαυνες φυγῇ;</l>
</sp>
<sp>
<speaker>Χορός</speaker>
<l n="605">οὐκ ἦν ὅμαιμος φωτὸς ὃν κατέκτανεν.</l>
</sp>
<sp>
<speaker>Ὀρέστης</speaker>
<l>ἐγὼ δὲ μητρὸς τῆς ἐμῆς ἐν αἵματι;</l>
<milestone ed="p" n="607" unit="card"/>
</sp>
<sp>
<speaker>Χορός</speaker>
<l>πῶς γάρ σʼ ἔθρεψʼ ἂν ἐντός, ὦ μιαιφόνε,</l>
<l>ζώνης; ἀπεύχῃ μητρὸς αἷμα φίλτατον;</l>
</sp>
<sp>
<speaker>Ὀρέστης</speaker>
<l>ἤδη σὺ μαρτύρησον· ἐξηγοῦ δέ μοι,</l>
<l n="610">Ἄπολλον, εἴ σφε σὺν δίκῃ κατέκτανον.</l>
<l>δρᾶσαι γὰρ ὥσπερ ἐστὶν οὐκ ἀρνούμεθα.</l>
<l>ἀλλʼ εἰ δίκαιον εἴτε μὴ τῇ σῇ φρενὶ</l>
<l>δοκεῖ τόδʼ αἷμα, κρῖνον, ὡς τούτοις φράσω.</l>
</sp>
<sp>
<speaker>Ἀπόλλων</speaker>
<l>λέξω πρὸς ὑμᾶς τόνδʼ Ἀθηναίας μέγαν</l>
<l n="615">θεσμὸν δικαίως,—μάντις ὢν δʼ οὐ ψεύσομαι.</l>
<l>οὐπώποτʼ εἶπον μαντικοῖσιν ἐν θρόνοις,</l>
<l>οὐκ ἀνδρός, οὐ γυναικός, οὐ πόλεως πέρι,</l>
<l>ὃ μὴ κελεύσαι Ζεὺς Ὀλυμπίων πατήρ.</l>
<l>
<milestone ed="P" unit="para"/>τὸ μὲν δίκαιον τοῦθʼ ὅσον σθένει μαθεῖν,</l>
<l n="620">βουλῇ πιφαύσκω δʼ ὔμμʼ ἐπισπέσθαι πατρός·</l>
<l>ὅρκος γὰρ οὔτι Ζηνὸς ἰσχύει πλέον.</l>
</sp>
<sp>
<speaker>Χορός</speaker>
<l>Ζεύς, ὡς λέγεις σύ, τόνδε χρησμὸν ὤπασε,</l>
<l>φράζειν Ὀρέστῃ τῷδε, τὸν πατρὸς φόνον</l>
<l>πράξαντα μητρὸς μηδαμοῦ τιμὰς νέμειν;</l>
</sp>
<sp>
<speaker>Ἀπόλλων</speaker>
<l n="625">οὐ γάρ τι ταὐτὸν ἄνδρα γενναῖον θανεῖν</l>
<l>διοσδότοις σκήπτροισι τιμαλφούμενον,</l>
<l>καὶ ταῦτα πρὸς γυναικός, οὔ τι θουρίοις</l>
<l>τόξοις ἑκηβόλοισιν, ὥστʼ Ἀμαζόνος,</l>
<l>ἀλλʼ ὡς ἀκούσῃ, Παλλὰς οἵ τʼ ἐφήμενοι</l>
<l n="630">ψήφῳ διαιρεῖν τοῦδε πράγματος πέρι.</l>
<l>
<milestone ed="P" unit="para"/>ἀπὸ στρατείας γάρ νιν ἠμποληκότα</l>
<l>†τὰ πλεῖστʼ ἄμεινον εὔφροσιν δεδεγμένη,</l>
<l>δροίτῃ περῶντι λουτρὰ κἀπὶ τέρματι</l>
<l>φᾶρος περεσκήνωσεν †, ἐν δʼ ἀτέρμονι</l>
<l n="635">κόπτει πεδήσασʼ ἄνδρα δαιδάλῳ πέπλῳ.</l>
<l>
<milestone ed="P" unit="para"/>ἀνδρὸς μὲν ὑμῖν οὗτος εἴρηται μόρος</l>
<l>τοῦ παντοσέμνου, τοῦ στρατηλάτου νεῶν.</l>
<l>ταύτην τοιαύτην εἶπον, ὡς δηχθῇ λεώς,</l>
<l>ὅσπερ τέτακται τήνδε κυρῶσαι δίκην.</l>
<milestone ed="p" n="640" unit="card"/>
</sp>
<sp>
<speaker>Χορός</speaker>
<l n="640">πατρὸς προτιμᾷ Ζεὺς μόρον τῷ σῷ λόγῳ·</l>
<l>αὐτὸς δʼ ἔδησε πατέρα πρεσβύτην Κρόνον.</l>
<l>πῶς ταῦτα τούτοις οὐκ ἐναντίως λέγεις;</l>
<l>ὑμᾶς δʼ ἀκούειν ταῦτʼ ἐγὼ μαρτύρομαι.</l>
</sp>
<sp>
<speaker>Ἀπόλλων</speaker>
<l>ὦ παντομισῆ κνώδαλα, στύγη θεῶν,</l>
<l n="645">πέδας μὲν ἂν λύσειεν, ἔστι τοῦδʼ ἄκος</l>
<l>καὶ κάρτα πολλὴ μηχανὴ λυτήριος·</l>
<l>ἀνδρὸς δʼ ἐπειδὰν αἷμʼ ἀνασπάσῃ κόνις</l>
<l>ἅπαξ θανόντος, οὔτις ἔστʼ ἀνάστασις.</l>
<l>τούτων ἐπῳδὰς οὐκ ἐποίησεν πατὴρ</l>
<l n="650">οὑμός, τὰ δʼ ἄλλα πάντʼ ἄνω τε καὶ κάτω</l>
<l>στρέφων τίθησιν οὐδὲν ἀσθμαίνων μένει.</l>
</sp>
<sp>
<speaker>Χορός</speaker>
<l>πῶς γὰρ τὸ φεύγειν τοῦδʼ ὑπερδικεῖς ὅρα·</l>
<l>τὸ μητρὸς αἷμʼ ὅμαιμον ἐκχέας πέδοι</l>
<l>ἔπειτʼ ἐν Ἄργει δώματʼ οἰκήσει πατρός;</l>
<l n="655">ποίοισι βωμοῖς χρώμενος τοῖς δημίοις;</l>
<l>ποία δὲ χέρνιψ φρατέρων προσδέξεται;</l>
</sp>
<sp>
<speaker>Ἀπόλλων</speaker>
<l>καὶ τοῦτο λέξω, καὶ μάθʼ ὡς ὀρθῶς ἐρῶ.</l>
<l>οὔκ ἔστι μήτηρ ἡ κεκλημένου τέκνου</l>
<l>τοκεύς, τροφὸς δὲ κύματος νεοσπόρου.</l>
<l n="660">τίκτει δʼ ὁ θρῴσκων, ἡ δʼ ἅπερ ξένῳ ξένη</l>
<l>ἔσωσεν ἔρνος, οἷσι μὴ βλάψῃ θεός.</l>
<l>τεκμήριον δὲ τοῦδέ σοι δείξω λόγου.</l>
<l>πατὴρ μὲν ἂν γένοιτʼ ἄνευ μητρός· πέλας</l>
<l>μάρτυς πάρεστι παῖς Ὀλυμπίου Διός,</l>
<l n="665">οὐδʼ ἐν σκότοισι νηδύος τεθραμμένη,</l>
<l>ἀλλʼ οἷον ἔρνος οὔτις ἂν τέκοι θεός.</l>
<l>
<milestone ed="P" unit="para"/>ἐγὼ δέ, Παλλάς, τἄλλα θʼ ὡς ἐπίσταμαι,</l>
<l>τὸ σὸν πόλισμα καὶ στρατὸν τεύξω μέγαν,</l>
<l>καὶ τόνδʼ ἔπεμψα σῶν δόμων ἐφέστιον,</l>
<l n="670">ὅπως γένοιτο πιστὸς εἰς τὸ πᾶν χρόνου</l>
<l>καὶ τόνδʼ ἐπικτήσαιο σύμμαχον, θεά,</l>
<l>καὶ τοὺς ἔπειτα, καὶ τάδʼ αἰανῶς μένοι</l>
<l>στέργειν τὰ πιστὰ τῶνδε τοὺς ἐπισπόρους.</l>
<milestone ed="p" n="674" unit="card"/>
</sp>
<sp>
<speaker>Ἀθηνᾶ</speaker>
<l>ἤδη κελεύω τούσδʼ ἀπὸ γνώμης φέρειν</l>
<l n="675">ψῆφον δικαίαν, ὡς ἅλις λελεγμένων;</l>
</sp>
<sp>
<speaker>Χορός</speaker>
<l>ἡμῖν μὲν ἤδη πᾶν τετόξευται βέλος.</l>
<l>μένω δʼ ἀκοῦσαι πῶς ἀγὼν κριθήσεται.</l>
</sp>
<sp>
<speaker>Ἀθηνᾶ</speaker>
<l>τί γάρ; πρὸς ὑμῶν πῶς τιθεῖσʼ, ἄμομφος ὦ;</l>
</sp>
<sp>
<speaker>Ἀπόλλων</speaker>
<l>ἠκούσαθʼ ὧν ἠκούσατʼ, ἐν δὲ καρδίᾳ</l>
<l n="680">ψῆφον φέροντες ὅρκον αἰδεῖσθε, ξένοι.</l>
</sp>
<sp>
<speaker>Ἀθηνᾶ</speaker>
<l>κλύοιτʼ ἂν ἤδη θεσμόν, Ἀττικὸς λεώς,</l>
<l>πρώτας δίκας κρίνοντες αἵματος χυτοῦ.</l>
<l>ἔσται δὲ καὶ τὸ λοιπὸν Αἰγέως στρατῷ</l>
<l>αἰεὶ δικαστῶν τοῦτο βουλευτήριον.</l>
<l n="685">πάγον δʼ Ἄρειον τόνδʼ, Ἀμαζόνων ἕδραν</l>
<l>σκηνάς θʼ, ὅτʼ ἦλθον Θησέως κατὰ φθόνον</l>
<l>στρατηλατοῦσαι, καὶ πόλιν νεόπτολιν</l>
<l>τήνδʼ ὑψίπυργον ἀντεπύργωσαν τότε,</l>
<l>Ἄρει δʼ ἔθυον, ἔνθεν ἔστʼ ἐπώνυμος</l>
<l n="690">πέτρα, πάγος τʼ Ἄρειος· ἐν δὲ τῷ σέβας</l>
<l>ἀστῶν φόβος τε ξυγγενὴς τὸ μὴ ἀδικεῖν</l>
<l>σχήσει τό τʼ ἦμαρ καὶ κατʼ εὐφρόνην ὁμῶς,</l>
<l>αὐτῶν πολιτῶν μὴ ʼπιχραινόντων νόμους</l>
<l>κακαῖς ἐπιρροαῖσι· βορβόρῳ δʼ ὕδωρ</l>
<l n="695">λαμπρὸν μιαίνων οὔποθʼ εὑρήσεις ποτόν.</l>
<l>
<milestone ed="P" unit="para"/>τὸ μήτʼ ἄναρχον μήτε δεσποτούμενον</l>
<l>ἀστοῖς περιστέλλουσι βουλεύω σέβειν,</l>
<l>καὶ μὴ τὸ δεινὸν πᾶν πόλεως ἔξω βαλεῖν.</l>
<l>τίς γὰρ δεδοικὼς μηδὲν ἔνδικος βροτῶν;</l>
<l n="700">τοιόνδε τοι ταρβοῦντες ἐνδίκως σέβας</l>
<l>ἔρυμά τε χώρας καὶ πόλεως σωτήριον</l>
<l>ἔχοιτʼ ἄν, οἷον οὔτις ἀνθρώπων ἔχει,</l>
<l>οὔτʼ ἐν Σκύθῃσιν οὔτε Πέλοπος ἐν τόποις.</l>
<l>κερδῶν ἄθικτον τοῦτο βουλευτήριον,</l>
<l n="705">αἰδοῖον, ὀξύθυμον, εὑδόντων ὕπερ</l>
<l>ἐγρηγορὸς φρούρημα γῆς καθίσταμαι.</l>
<l>
<milestone ed="P" unit="para"/>ταύτην μὲν ἐξέτεινʼ ἐμοῖς παραίνεσιν</l>
<l>ἀστοῖσιν εἰς τὸ λοιπόν· ὀρθοῦσθαι δὲ χρὴ</l>
<l>καὶ ψῆφον αἴρειν καὶ διαγνῶναι δίκην</l>
<l n="710">αἰδουμένους τὸν ὅρκον. εἴρηται λόγος.</l>
<milestone ed="p" n="711" unit="card"/>
</sp>
<sp>
<speaker>Χορός</speaker>
<l>καὶ μὴν βαρεῖαν τήνδʼ ὁμιλίαν χθονὸς</l>
<l>ξύμβουλός εἰμι μηδαμῶς ἀτιμάσαι.</l>
</sp>
<sp>
<speaker>Ἀπόλλων</speaker>
<l>κἄγωγε χρησμοὺς τοὺς ἐμούς τε καὶ Διὸς</l>
<l>ταρβεῖν κελεύω μηδʼ ἀκαρπώτους κτίσαι.</l>
</sp>
<sp>
<speaker>Χορός</speaker>
<l n="715">ἀλλʼ αἱματηρὰ πράγματʼ οὐ λαχὼν σέβεις,</l>
<l>μαντεῖα δʼ οὐκέθʼ ἁγνὰ μαντεύσῃ νέμων.</l>
</sp>
<sp>
<speaker>Ἀπόλλων</speaker>
<l>ἦ καὶ πατήρ τι σφάλλεται βουλευμάτων</l>
<l>πρωτοκτόνοισι προστροπαῖς Ἰξίονος;</l>
</sp>
<sp>
<speaker>Χορός</speaker>
<l>λέγεις· ἐγὼ δὲ μὴ τυχοῦσα τῆς δίκης</l>
<l n="720">βαρεῖα χώρᾳ τῇδʼ ὁμιλήσω πάλιν.</l>
</sp>
<sp>
<speaker>Ἀπόλλων</speaker>
<l>ἀλλʼ ἔν τε τοῖς νέοισι καὶ παλαιτέροις</l>
<l>θεοῖς ἄτιμος εἶ σύ· νικήσω δʼ ἐγώ.</l>
</sp>
<sp>
<speaker>Χορός</speaker>
<l>τοιαῦτʼ ἔδρασας καὶ Φέρητος ἐν δόμοις·</l>
<l>Μοίρας ἔπεισας ἀφθίτους θεῖναι βροτούς.</l>
</sp>
<sp>
<speaker>Ἀπόλλων</speaker>
<l n="725">οὔκουν δίκαιον τὸν σέβοντʼ εὐεργετεῖν,</l>
<l>ἄλλως τε πάντως χὤτε δεόμενος τύχοι;</l>
</sp>
<sp>
<speaker>Χορός</speaker>
<l>σύ τοι παλαιὰς διανομὰς καταφθίσας</l>
<l>οἴνῳ παρηπάτησας ἀρχαίας θεάς.</l>
</sp>
<sp>
<speaker>Ἀπόλλων</speaker>
<l>σύ τοι τάχʼ οὐκ ἔχουσα τῆς δίκης τέλος</l>
<l n="730">ἐμῇ τὸν ἰὸν οὐδὲν ἐχθροῖσιν βαρύν.</l>
</sp>
<sp>
<speaker>Χορός</speaker>
<l>ἐπεὶ καθιππάζῃ με πρεσβῦτιν νέος,</l>
<l>δίκης γενέσθαι τῆσδʼ ἐπήκοος μένω,</l>
<l>ὡς ἀμφίβουλος οὖσα θυμοῦσθαι πόλει.</l>
</sp>
<sp>
<speaker>Ἀθηνᾶ</speaker>
<l>ἐμὸν τόδʼ ἔργον, λοισθίαν κρῖναι δίκην.</l>
<l n="735">ψῆφον δʼ Ὀρέστῃ τήνδʼ ἐγὼ προσθήσομαι.</l>
<l>μήτηρ γὰρ οὔτις ἐστὶν ἥ μʼ ἐγείνατο,</l>
<l>τὸ δʼ ἄρσεν αἰνῶ πάντα, πλὴν γάμου τυχεῖν,</l>
<l>ἅπαντι θυμῷ, κάρτα δʼ εἰμὶ τοῦ πατρός.</l>
<l>οὕτω γυναικὸς οὐ προτιμήσω μόρον</l>
<l n="740">ἄνδρα κτανούσης δωμάτων ἐπίσκοπον.</l>
<l>νικᾷ δʼ Ὀρέστης, κἂν ἰσόψηφος κριθῇ.</l>
<l>
<milestone ed="P" unit="para"/>ἐκβάλλεθʼ ὡς τάχιστα τευχέων πάλους,</l>
<l>ὅσοις δικαστῶν τοῦτʼ ἐπέσταλται τέλος.</l>
<milestone ed="p" n="744" unit="card"/>
</sp>
<sp>
<speaker>Ὀρέστης</speaker>
<l>ὦ Φοῖβʼ Ἄπολλον, πῶς ἀγὼν κριθήσεται;</l>
</sp>
<sp>
<speaker>Χορός</speaker>
<l n="745">ὦ Νὺξ μέλαινα μῆτερ, ἆρʼ ὁρᾷς τάδε;</l>
</sp>
<sp>
<speaker>Ὀρέστης</speaker>
<l>νῦν ἀγχόνης μοι τέρματʼ, ἢ φάος βλέπειν.</l>
</sp>
<sp>
<speaker>Χορός</speaker>
<l>ἡμῖν γὰρ ἔρρειν, ἢ πρόσω τιμὰς νέμειν.</l>
</sp>
<sp>
<speaker>Ἀπόλλων</speaker>
<l>πεμπάζετʼ ὀρθῶς ἐκβολὰς ψήφων, ξένοι,</l>
<l>τὸ μὴ ʼδικεῖν σέβοντες ἐν διαιρέσει.</l>
<l n="750">γνώμης δʼ ἀπούσης πῆμα γίγνεται μέγα,</l>
<l>βαλοῦσά τʼ οἶκον ψῆφος ὤρθωσεν μία.</l>
</sp>
<sp>
<speaker>Ἀθηνᾶ</speaker>
<l>ἀνὴρ ὅδʼ ἐκπέφευγεν αἵματος δίκην·</l>
<l>ἴσον γάρ ἐστι τἀρίθμημα τῶν πάλων.</l>
</sp>
<sp>
<speaker>Ὀρέστης</speaker>
<l n="755">ὦ Παλλάς, ὦ σώσασα τοὺς ἐμοὺς δόμους.</l>
<l>γαίας πατρῴας ἐστερημένον σύ τοι</l>
<l>κατῴκισάς με· καί τις Ἑλλήνων ἐρεῖ,</l>
<l>‘Ἀργεῖος ἁνὴρ αὖθις ἔν τε χρήμασιν</l>
<l>οἰκεῖ πατρῴοις, Παλλάδος καὶ Λοξίου</l>
<l>ἕκατι, καὶ τοῦ πάντα κραίνοντος τρίτου</l>
<l n="760">σωτῆρος,’ ὃς πατρῷον αἰδεσθεὶς μόρον</l>
<l>σῴζει με, μητρὸς τάσδε συνδίκους ὁρῶν.</l>
<l>
<milestone ed="P" unit="para"/>ἐγὼ δὲ χώρᾳ τῇδε καὶ τῷ σῷ στρατῷ</l>
<l>τὸ λοιπὸν εἰς ἅπαντα πλειστήρη χρόνον</l>
<l>ὁρκωμοτήσας νῦν ἄπειμι πρὸς δόμους,</l>
<l n="765">μήτοι τινʼ ἄνδρα δεῦρο πρυμνήτην χθονὸς</l>
<l>ἐλθόντʼ ἐποίσειν εὖ κεκασμένον δόρυ.</l>
<l>αὐτοὶ γὰρ ἡμεῖς ὄντες ἐν τάφοις τότε</l>
<l>τοῖς τἀμὰ παρβαίνουσι νῦν ὁρκώματα</l>
<l>ἀμηχάνοισι πράξομεν δυσπραξίαις,</l>
<l n="770">ὁδοὺς ἀθύμους καὶ παρόρνιθας πόρους</l>
<l>τιθέντες, ὡς αὐτοῖσι μεταμέλῃ πόνος·</l>
<l>ὀρθουμένων δέ, καὶ πόλιν τὴν Παλλάδος</l>
<l>τιμῶσιν αἰεὶ τήνδε συμμάχῳ δορί,</l>
<l>αὐτοῖσιν ἡμεῖς ἐσμεν εὐμενέστεροι.</l>
<l n="775">
<milestone ed="P" unit="para"/>καὶ χαῖρε, καὶ σὺ καὶ πολισσοῦχος λεώς·</l>
<l>πάλαισμʼ ἄφυκτον τοῖς ἐναντίοις ἔχοις,</l>
<l>σωτήριόν τε καὶ δορὸς νικηφόρον.</l>
<milestone ed="p" n="778" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>ἰὼ θεοὶ νεώτεροι, παλαιοὺς νόμους</l>
<l>καθιππάσασθε κἀκ χερῶν εἵλεσθέ μου.</l>
<l n="780">ἐγὼ δʼ ἄτιμος ἁ τάλαινα βαρύκοτος</l>
<l>ἐν γᾷ τᾷδε, φεῦ,</l>
<l>ἰὸν ἰὸν ἀντιπενθῆ</l>
<l>μεθεῖσα καρδίας, σταλαγμὸν χθονὶ</l>
<l>ἄφορον· ἐκ δὲ τοῦ</l>
<l n="785">λειχὴν ἄφυλλος, ἄτεκνος,</l>
<l>ἰὼ δίκα, πέδον ἐπισύμενος</l>
<l>βροτοφθόρους κηλῖδας ἐν χώρᾳ βαλεῖ.</l>
<l>στενάζω· τί ῥέξω;</l>
<l>γελῶμαι πολίταις.</l>
<l n="790">δύσοισθʼ ἅπαθον.</l>
<l>ἰὼ μεγάλα τοὶ κόραι δυστυχεῖς</l>
<l>Νυκτὸς ἀτιμοπενθεῖς.</l>
<milestone ed="p" n="793" unit="card"/>
</sp>
<sp>
<speaker>Ἀθηνᾶ</speaker>
<l>ἐμοὶ πίθεσθε μὴ βαρυστόνως φέρειν.</l>
<l n="795">οὐ γὰρ νενίκησθʼ, ἀλλʼ ἰσόψηφος δίκη</l>
<l>ἐξῆλθʼ ἀληθῶς, οὐκ ἀτιμίᾳ σέθεν·</l>
<l>ἀλλʼ ἐκ Διὸς γὰρ λαμπρὰ μαρτύρια παρῆν,</l>
<l>αὐτός θʼ ὁ χρήσας αὐτὸς ἦν ὁ μαρτυρῶν,</l>
<l>ὡς ταῦτʼ Ὀρέστην δρῶντα μὴ βλάβας ἔχειν.</l>
<l n="800">ὑμεῖς δὲ μὴ θυμοῦσθε μηδὲ τῇδε γῇ</l>
<l>βαρὺν κότον σκήψητε, μηδʼ ἀκαρπίαν</l>
<l>τεύξητʼ, ἀφεῖσαι †δαιμόνων σταλάγματα,</l>
<l>βρωτῆρας αἰχμὰς σπερμάτων ἀνημέρους.</l>
<l>ἐγὼ γὰρ ὑμῖν πανδίκως ὑπίσχομαι</l>
<l n="805">ἕδρας τε καὶ κευθμῶνας ἐνδίκου χθονὸς</l>
<l>λιπαροθρόνοισιν ἡμένας ἐπʼ ἐσχάραις</l>
<l>ἕξειν ὑπʼ ἀστῶν τῶνδε τιμαλφουμένας.</l>
<milestone ed="p" n="808" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>ἰὼ θεοὶ νεώτεροι, παλαιοὺς νόμους</l>
<l>καθιππάσασθε κἀκ χερῶν εἵλεσθέ μου.</l>
<l n="810">ἐγὼ δʼ ἄτιμος ἁ τάλαινα βαρύκοτος</l>
<l>ἐν γᾷ τᾷδε, φεῦ,</l>
<l>ἰὸν ἰὸν ἀντιπενθῆ</l>
<l>μεθεῖσα καρδίας, σταλαγμὸν χθονὶ</l>
<l>ἄφορον· ἐκ δὲ τοῦ</l>
<l n="815">λειχὴν ἄφυλλος, ἄτεκνος,</l>
<l>ἰὼ δίκα, πέδον ἐπισύμενος</l>
<l>βροτοφθόρους κηλῖδας ἐν χώρᾳ βαλεῖ.</l>
<l>στενάζω· τί ῥέξω;</l>
<l>γελῶμαι πολίταις·</l>
<l n="820">δύσοισθʼ ἅπαθον.</l>
<l>ἰὼ μεγάλα τοι κόραι δυστυχεῖς</l>
<l>Νυκτὸς ἀτιμοπενθεῖς.</l>
<milestone ed="p" n="823" unit="card"/>
</sp>
<sp>
<speaker>Ἀθηνᾶ</speaker>
<l>οὐκ ἔστʼ ἄτιμοι, μηδʼ ὑπερθύμως ἄγαν</l>
<l n="825">θεαὶ βροτῶν κτίσητε δύσκηλον χθόνα.</l>
<l>κἀγὼ πέποιθα Ζηνί, καὶ τί δεῖ λέγειν;</l>
<l>καὶ κλῇδας οἶδα δώματος μόνη θεῶν,</l>
<l>ἐν ᾧ κεραυνός ἐστιν ἐσφραγισμένος·</l>
<l>ἀλλʼ οὐδὲν αὐτοῦ δεῖ· σὺ δʼ εὐπιθὴς ἐμοὶ</l>
<l n="830">γλώσσης ματαίας μὴ ʼκβάλῃς ἔπη χθονί,</l>
<l>καρπὸν φέροντα πάντα μὴ πράσσειν καλῶς</l>
<l>κοίμα κελαινοῦ κύματος πικρὸν μένος</l>
<l>ὡς σεμνότιμος καὶ ξυνοικήτωρ ἐμοί·</l>
<l>πολλῆς δὲ χώρας τῆσδʼ ἔτʼ ἀκροθίνια</l>
<l n="835">θύη πρὸ παίδων καὶ γαμηλίου τέλους</l>
<l>ἔχουσʼ ἐς αἰεὶ τόνδʼ ἐπαινέσεις λόγον.</l>
<milestone ed="p" n="837" unit="card"/>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>ἐμὲ παθεῖν τάδε, φεῦ,</l>
<l>ἐμὲ παλαιόφρονα κατά τε γᾶς οἰκεῖν,</l>
<l>φεῦ, ἀτίετον μύσος.</l>
<l n="840">πνέω τοι μένος ἅπαντά τε κότον.</l>
<l>οἶ οἶ δᾶ, φεῦ.</l>
<l>τίς μʼ ὑποδύεται, <add>τίς</add> ὀδύνα πλευράς ;</l>
<l>θυμὸν ἄιε, μᾶτερ</l>
<l n="845">Νύξ· ἀπὸ γάρ με τι-</l>
<l>μᾶν δαναιᾶν θεῶν</l>
<l>δυσπάλαμοι παρʼ οὐδὲν ἦραν δόλοι.</l>
<milestone ed="p" n="848" unit="card"/>
</sp>
<sp>
<speaker>Ἀθηνᾶ</speaker>
<l>ὀργὰς ξυνοίσω σοι· γεραιτέρα γὰρ εἶ.</l>
<l>καὶ τῷ μὲν <add>εἶ</add> σὺ κάρτʼ ἐμοῦ σοφωτέρα·</l>
<l n="850">φρονεῖν δὲ κἀμοὶ Ζεὺς ἔδωκεν οὐ κακῶς.</l>
<l>ὑμεῖς δʼ ἐς ἀλλόφυλον ἐλθοῦσαι χθόνα</l>
<l>γῆς τῆσδʼ ἐρασθήσεσθε· προυννέπω τάδε.</l>
<l>οὑπιρρέων γὰρ τιμιώτερος χρόνος</l>
<l>ἔσται πολίταις τοῖσδε. καὶ σὺ τιμίαν</l>
<l n="855">ἕδραν ἔχουσα πρὸς δόμοις Ἐρεχθέως</l>
<l>τεύξῃ παρʼ ἀνδρῶν καὶ γυναικείων στόλων,</l>
<l>ὅσων παρʼ ἄλλων οὔποτʼ ἂν σχέθοις βροτῶν.</l>
<l>σὺ δʼ ἐν τόποισι τοῖς ἐμοῖσι μὴ βάλῃς</l>
<l>μήθʼ αἱματηρὰς θηγάνας, σπλάγχνων βλάβας</l>
<l n="860">νέων, ἀοίνοις ἐμμανεῖς θυμώμασιν,</l>
<l>μήτʼ, ἐξελοῦσʼ ὡς καρδίαν ἀλεκτόρων,</l>
<l>ἐν τοῖς ἐμοῖς ἀστοῖσιν ἱδρύσῃς Ἄρη</l>
<l>ἐμφύλιόν τε καὶ πρὸς ἀλλήλους θρασύν.</l>
<l>θυραῖος ἔστω πόλεμος, οὐ μόλις παρών,</l>
<l n="865">ἐν ᾧ τις ἔσται δεινὸς εὐκλείας ἔρως·</l>
<l>ἐνοικίου δʼ ὄρνιθος οὐ λέγω μάχην</l>
<l>
<milestone ed="P" unit="para"/>τοιαῦθʼ ἑλέσθαι σοι πάρεστιν ἐξ ἐμοῦ,</l>
<l>εὖ δρῶσαν, εὖ πάσχουσαν, εὖ τιμωμένην</l>
<l>χώρας μετασχεῖν τῆσδε θεοφιλεστάτης.</l>
<milestone ed="p" n="870" unit="card"/>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l n="870">ἐμὲ παθεῖν τάδε, φεῦ,</l>
<l>ἐμὲ παλαιόφρονα κατά τε γᾶς οἰκεῖν,</l>
<l>φεῦ, ἀτίετον μύσος.</l>
<l>πνέω τοι μένος ἅπαντά τε κότον.</l>
<l>οἶ οἶ δᾶ, φεῦ.</l>
<l n="875">τίς μʼ ὑποδύεται, τίς ὀδύνα πλευράς;</l>
<l>θυμὸν ἄιε, μᾶτερ</l>
<l>Νύξ· ἀπὸ γάρ με τι-</l>
<l>μᾶν δαναιᾶν θεῶν</l>
<l n="880">δυσπάλαμοι παρʼ οὐδὲν ἦραν δόλοι.</l>
<milestone ed="p" n="881" unit="card"/>
</sp>
<sp>
<speaker>Ἀθηνᾶ</speaker>
<l>οὔτοι καμοῦμαί σοι λέγουσα τἀγαθά,</l>
<l>ὡς μήποτʼ εἴπῃς πρὸς νεωτέρας ἐμοῦ</l>
<l>θεὸς παλαιὰ καὶ πολισσούχων βροτῶν</l>
<l>ἄτιμος ἔρρειν τοῦδʼ ἀπόξενος πέδου.</l>
<l n="885">ἀλλʼ εἰ μὲν ἁγνόν ἐστί σοι Πειθοῦς σέβας;</l>
<l>γλώσσης ἐμῆς μείλιγμα καὶ θελκτήριον,</l>
<l>σὺ δʼ οὖν μένοις ἄν· εἰ δὲ μὴ θέλεις μένειν,</l>
<l>οὔ τἂν δικαίως τῇδʼ ἐπιρρέποις πόλει</l>
<l>μῆνίν τινʼ ἢ κότον τινʼ ἢ βλάβην στρατῷ.</l>
<l n="890">ἔξεστι γάρ σοι τῆσδε γαμόρῳ χθονὸς</l>
<l>εἶναι δικαίως ἐς τὸ πᾶν τιμωμένῃ.</l>
</sp>
</div2>
</div1>
<div1 type="episode">
<sp>
<speaker>Χορός</speaker>
<l>ἄνασσʼ Ἀθάνα, τίνα με φὴς ἔχειν ἕδραν;</l>
</sp>
<sp>
<speaker>Ἀθηνᾶ</speaker>
<l>πάσης ἀπήμονʼ οἰζύος· δέχου δὲ σύ.</l>
</sp>
<sp>
<speaker>Χορός</speaker>
<l>καὶ δὴ δέδεγμαι· τίς δέ μοι τιμὴ μένει;</l>
</sp>
<sp>
<speaker>Ἀθηνᾶ</speaker>
<l n="895">ὡς μή τινʼ οἶκον εὐθενεῖν ἄνευ σέθεν.</l>
</sp>
<sp>
<speaker>Χορός</speaker>
<l>σὺ τοῦτο πράξεις, ὥστε με σθένειν τόσον;</l>
</sp>
<sp>
<speaker>Ἀθηνᾶ</speaker>
<l>τῷ γὰρ σέβοντι συμφορὰς ὀρθώσομεν.</l>
</sp>
<sp>
<speaker>Χορός</speaker>
<l>καί μοι πρόπαντος ἐγγύην θήσῃ χρόνου;</l>
</sp>
<sp>
<speaker>Ἀθηνᾶ</speaker>
<l>ἔξεστι γάρ μοι μὴ λέγειν ἃ μὴ τελῶ.</l>
</sp>
<sp>
<speaker>Χορός</speaker>
<l n="900">θέλξειν μʼ ἔοικας καὶ μεθίσταμαι κότου.</l>
</sp>
<sp>
<speaker>Ἀθηνᾶ</speaker>
<l>τοιγὰρ κατὰ χθόνʼ οὖσʼ ἐπικτήσῃ φίλους.</l>
</sp>
<sp>
<speaker>Χορός</speaker>
<l>τί οὖν μʼ ἄνωγας τῇδʼ ἐφυμνῆσαι χθονί;</l>
</sp>
<sp>
<speaker>Ἀθηνᾶ</speaker>
<l>ὁποῖα νίκης μὴ κακῆς ἐπίσκοπα,</l>
<l>καὶ ταῦτα γῆθεν ἔκ τε ποντίας δρόσου</l>
<l n="905">ἐξ οὐρανοῦ τε· κἀνέμων ἀήματα</l>
<l>εὐηλίως πνέοντʼ ἐπιστείχειν χθόνα·</l>
<l>καρπόν τε γαίας καὶ βοτῶν ἐπίρρυτον</l>
<l>ἀστοῖσιν εὐθενοῦντα μὴ κάμνειν χρόνῳ,</l>
<l>καὶ τῶν βροτείων σπερμάτων σωτηρίαν.</l>
<l n="910">τῶν εὐσεβούντων δʼ ἐκφορωτέρα πέλοις.</l>
<l>στέργω γάρ, ἀνδρὸς φιτυποίμενος δίκην,</l>
<l>τὸ τῶν δικαίων τῶνδʼ ἀπένθητον γένος.</l>
<l>
<milestone ed="P" unit="para"/>τοιαῦτα σοὔστι. τῶν ἀρειφάτων δʼ ἐγὼ</l>
<l>πρεπτῶν ἀγώνων οὐκ ἀνέξομαι τὸ μὴ οὐ</l>
<l n="915">τήνδʼ ἀστύνικον ἐν βροτοῖς τιμᾶν πόλιν.</l>
<milestone ed="p" n="916" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Χορός</speaker>
<l>δέξομαι Παλλάδος ξυνοικίαν,</l>
<l>οὐδʼ ἀτιμάσω πόλιν,</l>
<l>τὰν καὶ Ζεὺς ὁ παγκρατὴς Ἄρης τε</l>
<l>φρούριον θεῶν νέμει,</l>
<l n="920">ῥυσίβωμον Ἑλλάνων ἄγαλμα δαιμόνων·</l>
<l>ᾇτʼ ἐγὼ κατεύχομαι</l>
<l>θεσπίσασα πρευμενῶς</l>
<l>ἐπισσύτους βίου τύχας ὀνησίμους</l>
<l n="925">γαίας ἐξαμβρῦσαι</l>
<l>φαιδρὸν ἁλίου σέλας.</l>
<milestone ed="p" n="927" unit="card"/>
</sp>
</div2>
<div2 type="anapests">
<sp>
<speaker>Ἀθηνᾶ</speaker>
<l>τάδʼ ἐγὼ προφρόνως τοῖσδε πολίταις</l>
<l>πράσσω, μεγάλας καὶ δυσαρέστους</l>
<l>δαίμονας αὐτοῦ κατανασσαμένη.</l>
<l n="930">πάντα γὰρ αὗται τὰ κατʼ ἀνθρώπους</l>
<l>ἔλαχον διέπειν.</l>
<l>ὁ δὲ μὴ κύρσας βαρεῶν τούτων</l>
<l>οὐκ οἶδεν ὅθεν πληγαὶ βιότου.</l>
<l>τὰ γὰρ ἐκ προτέρων ἀπλακήματά νιν</l>
<l n="935">πρὸς τάσδʼ ἀπάγει, σιγῶν <add>δʼ</add> ὄλεθρος</l>
<l>καὶ μέγα φωνοῦντʼ</l>
<l>ἐχθραῖς ὀργαῖς ἀμαθύνει.</l>
<milestone ed="p" n="938" unit="card"/>
</sp>
</div2>
<div2 type="antistrophe" n="1">
<sp>
<speaker>Χορός</speaker>
<l>δενδροπήμων δὲ μὴ πνέοι βλάβα,</l>
<l>τὰν ἐμὰν χάριν λέγω·</l>
<l n="940">φλογμός τʼ ὀμματοστερὴς φυτῶν, τὸ</l>
<l>μὴ περᾶν ὅρον τόπων,</l>
<l>μηδʼ ἄκαρπος αἰανὴς ἐφερπέτω νόσος,</l>
<l>μῆλά τʼ εὐθενοῦντα γᾶ</l>
<l n="945">ξὺν διπλοῖσιν ἐμβρύοις</l>
<l>τρέφοι χρόνῳ τεταγμένῳ· γόνος <add>δʼ</add>
</l>
<l>πλουτόχθων ἑρμαίαν</l>
<l>δαιμόνων δόσιν τίοι.</l>
<milestone ed="p" n="949" unit="card"/>
</sp>
</div2>
<div2 type="anapests">
<sp>
<speaker>Ἀθηνᾶ</speaker>
<l>ἦ τάδʼ ἀκούετε, πόλεως φρούριον,</l>
<l n="950">οἷʼ ἐπικραίνει; μέγα γὰρ δύναται</l>
<l>πότνιʼ Ἐρινὺς παρά τʼ ἀθανάτοις</l>
<l>τοῖς θʼ ὑπὸ γαῖαν, περί τʼ ἀνθρώπων</l>
<l>φανερῶς τελέως διαπράσσουσιν,</l>
<l>τοῖς μὲν ἀοιδάς, τοῖς δʼ αὖ δακρύων</l>
<l n="955">βίον ἀμβλωπὸν παρέχουσαι.</l>
<milestone ed="p" n="956" unit="card"/>
</sp>
</div2>
<div2 type="strophe" n="2">
<sp>
<speaker>Χορός</speaker>
<l>ἀνδροκμῆτας δʼ ἀώρ-</l>
<l>ους ἀπεννέπω τύχας,</l>
<l>νεανίδων τʼ ἐπηράτων</l>
<l>ἀνδροτυχεῖς βιότους</l>
<l n="960">δότε, κύριʼ ἔχοντες,</l>
<l>θεαί τʼ ὦ Μοῖραι</l>
<l>ματροκασιγνῆται,</l>
<l>δαίμονες ὀρθονόμοι,</l>
<l>παντὶ δόμῳ μετάκοινοι,</l>
<l n="965">παντὶ χρόνῳ δʼ ἐπιβριθεῖς</l>
<l>ἐνδίκοις ὁμιλίαις,</l>
<l>πάντᾳ τιμιώταται θεῶν.</l>
<milestone ed="p" n="968" unit="card"/>
</sp>
</div2>
<div2 type="anapests">
<sp>
<speaker>Ἀθηνᾶ</speaker>
<l>τάδε τοι χώρᾳ τἠμῇ προφρόνως</l>
<l>ἐπικραινομένων</l>
<l n="970">γάνυμαι· στέργω δʼ ὄμματα Πειθοῦς,</l>
<l>ὅτι μοι γλῶσσαν καὶ στόμʼ ἐπωπᾷ</l>
<l>πρὸς τάσδʼ ἀγρίως ἀπανηναμένας·</l>
<l>ἀλλʼ ἐκράτησε Ζεὺς ἀγοραῖος·</l>
<l>νικᾷ δʼ ἀγαθῶν</l>
<l n="975">ἔρις ἡμετέρα διὰ παντός.</l>
<milestone ed="p" n="976" unit="card"/>
</sp>
</div2>
<div2 type="antistrophe" n="2">
<sp>
<speaker>Χορός</speaker>
<l>τὰν δʼ ἄπληστον κακῶν</l>
<l>μήποτʼ ἐν πόλει στάσιν</l>
<l>τᾷδʼ ἐπεύχομαι βρέμειν.</l>
<l>μηδὲ πιοῦσα κόνις</l>
<l n="980">μέλαν αἷμα πολιτᾶν</l>
<l>διʼ ὀργὰν ποινᾶς</l>
<l>ἀντιφόνους ἄτας</l>
<l>ἁρπαλίσαι πόλεως.</l>
<l>χάρματα δʼ ἀντιδιδοῖεν</l>
<l n="985">κοινοφιλεῖ διανοίᾳ,</l>
<l>καὶ στυγεῖν μιᾷ φρενί·</l>
<l>πολλῶν γὰρ τόδʼ ἐν βροτοῖς ἄκος.</l>
<milestone ed="p" n="988" unit="card"/>
</sp>
</div2>
<div2 type="anapests">
<sp>
<speaker>Ἀθηνᾶ</speaker>
<l>ἆρα φρονοῦσιν γλώσσης ἀγαθῆς</l>
<l>ὁδὸν εὑρίσκειν;</l>
<l n="990">ἐκ τῶν φοβερῶν τῶνδε προσώπων</l>
<l>μέγα κέρδος ὁρῶ τοῖσδε πολίταις·</l>
<l>τάσδε γὰρ εὔφρονας εὔφρονες αἰεὶ</l>
<l>μέγα τιμῶντες καὶ γῆν καὶ πόλιν</l>
<l>ὀρθοδίκαιον</l>
<l n="995">πρέψετε πάντως διάγοντες.</l>
<milestone ed="p" n="996" unit="card"/>
</sp>
</div2>
<div2 type="strophe" n="3">
<sp>
<speaker>Χορός</speaker>
<l>
<add>χαίρετε</add> χαίρετʼ ἐν αἰσιμίαισι πλούτου.</l>
<l>χαίρετʼ ἀστικὸς λεώς,</l>
<l>ἴκταρ ἥμενοι Διός,</l>
<l>παρθένου φίλας φίλοι</l>
<l n="1000">σωφρονοῦντες ἐν χρόνῳ.</l>
<l>Παλλάδος δʼ ὑπὸ πτεροῖς</l>
<l>ὄντας ἅζεται πατήρ.</l>
<milestone ed="p" n="1003" unit="card"/>
</sp>
</div2>
<div2 type="anapests">
<sp>
<speaker>Ἀθηνᾶ</speaker>
<l>χαίρετε χὐμεῖς· προτέραν δʼ ἐμὲ χρὴ</l>
<l>στείχειν θαλάμους ἀποδείξουσαν</l>
<l n="1005">πρὸς φῶς ἱερὸν τῶνδε προπομπῶν.</l>
<l>ἴτε καὶ σφαγίων τῶνδʼ ὑπὸ σεμνῶν</l>
<l>κατὰ γῆς σύμεναι τὸ μὲν ἀτηρὸν</l>
<l>χώρας κατέχειν, τὸ δὲ κερδαλέον</l>
<l>πέμπειν πόλεως ἐπὶ νίκῃ.</l>
<l n="1010">ὑμεῖς δʼ ἡγεῖσθε, πολισσοῦχοι</l>
<l>παῖδες Κραναοῦ, ταῖσδε μετοίκοις.</l>
<l>εἴη δʼ ἀγαθῶν</l>
<l>ἀγαθὴ διάνοια πολίταις.</l>
<milestone ed="p" n="1014" unit="card"/>
</sp>
</div2>
<div2 type="antistrophe" n="3">
<sp>
<speaker>Χορός</speaker>
<l>χαίρετε, χαίρετε δʼ αὖθις, ἐπανδιπλάζω,</l>
<l n="1015">πάντες οἱ κατὰ πτόλιν,</l>
<l>δαίμονές τε καὶ βροτοί,</l>
<l>Παλλάδος πόλιν νέμον-</l>
<l>τες· μετοικίαν δʼ ἐμὴν</l>
<l>εὖ σέβοντες οὔτι μέμ-</l>
<l n="1020">ψεσθε συμφορὰς βίου.</l>
<milestone ed="p" n="1021" unit="card"/>
</sp>
</div2>
</div1>
<div1 type="episode">
<sp>
<speaker>Ἀθηνᾶ</speaker>
<l>αἰνῶ τε μύθους τῶνδε τῶν κατευγμάτων</l>
<l>πέμψω τε φέγγει λαμπάδων σελασφόρων</l>
<l>εἰς τοὺς ἔνερθε καὶ κατὰ χθονὸς τόπους</l>
<l>ξὺν προσπόλοισιν, αἵτε φρουροῦσιν βρέτας</l>
<l n="1025">τοὐμὸν δικαίως. ὄμμα γὰρ πάσης χθονὸς</l>
<l>Θησῇδος ἐξίκοιτʼ ἂν εὐκλεὴς λόχος</l>
<l>παίδων, γυναικῶν, καὶ στόλος πρεσβυτίδων.</l>
<l>
<milestone ed="P" unit="para"/>φοινικοβάπτοις ἐνδυτοῖς ἐσθήμασι</l>
<l>τιμᾶτε, καὶ τὸ φέγγος ὁρμάσθω πυρός,</l>
<l n="1030">ὅπως ἂν εὔφρων ἥδʼ ὁμιλία χθονὸς</l>
<l>τὸ λοιπὸν εὐάνδροισι συμφοραῖς πρέπῃ.</l>
<milestone ed="p" n="1032" unit="card"/>
</sp>
</div1>
<div1 type="choral">
<div2 type="strophe" n="1">
<sp>
<speaker>Προπομποί</speaker>
<l>βᾶτε δόμῳ, μεγάλαι φιλότιμοι</l>
<l>Νυκτὸς παῖδες ἄπαιδες, ὑπʼ εὔφρονι πομπᾷ,</l>
<milestone ed="p" n="1035" unit="card"/>
</sp>
</div2>
<div2 type="antistrophe" n="1">
<sp>
<speaker>Προπομποί</speaker>
<l n="1035">εὐφαμεῖτε δέ, χωρῖται,</l>
<l>γᾶς ὑπὸ κεύθεσιν ὠγυγίοισιν,</l>
<l>
<del>καὶ</del> τιμαῖς καὶ θυσίαις περίσεπτα τυχοῦσαι,</l>
<l>εὐφαμεῖτε δὲ πανδαμεί.</l>
<milestone ed="p" n="1040" unit="card"/>
</sp>
</div2>
<div2 type="strophe" n="2">
<sp>
<speaker>Προπομποί</speaker>
<l n="1040">ἵλαοι δὲ καὶ σύμφρονες γᾷ</l>
<l>δεῦρʼ ἴτε, σεμναί, <add>ξὺν</add> πυριδάπτῳ</l>
<l>λαμπάδι τερπόμεναι καθʼ ὁδόν.</l>
<l>ὀλολύξατε νῦν ἐπὶ μολπαῖς.</l>
<milestone ed="p" n="1044" unit="card"/>
</sp>
</div2>
<div2 type="antistrophe" n="2">
<sp>
<speaker>Προπομποί</speaker>
<l>σπονδαὶ δʼ ἐς τὸ πᾶν ἐκ μετοίκων</l>
<l n="1045">Παλλάδος ἀστοῖς. Ζεὺς <add>ὁ</add> πανόπτας</l>
<l>οὕτω Μοῖρά τε συγκατέβα.</l>
<l>ὀλολύξατε νῦν ἐπὶ μολπαῖς.</l>
</sp>
</div2>
</div1>
</body>
</text>
</TEI.2>

<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title type="work" n="Vit." TEIform="title">Josephi vita</title>
<title type="sub" TEIform="title">Machine readable text</title>
<author n="J." TEIform="author">Flavius Josephus</author>
<editor role="editor" n="Niese" TEIform="editor">B. Niese</editor>
<sponsor TEIform="sponsor">Perseus Project, Tufts University</sponsor>
<principal TEIform="principal">Gregory Crane</principal>
<respStmt TEIform="respStmt">
<resp TEIform="resp">Prepared under the supervision of</resp>
<name TEIform="name">Lisa Cerrato</name>
<name TEIform="name">William Merrill</name>
<name TEIform="name">Elli Mylonas</name>
<name TEIform="name">David Smith</name>
</respStmt>
<funder n="org:Tufts" TEIform="funder">Tufts University</funder>
</titleStmt>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<author TEIform="author">Flavius Josephus</author>
<title TEIform="title">Flavii Iosephi opera</title>
<editor role="editor" TEIform="editor">B. Niese</editor>
<imprint TEIform="imprint">
<pubPlace TEIform="pubPlace">Berlin</pubPlace>
<publisher TEIform="publisher">Weidmann</publisher>
<date TEIform="date">1890</date>
</imprint>
</monogr>
</biblStruct>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<state unit="section" TEIform="state"/>
</refsDecl>
<refsDecl doctype="TEI.2" TEIform="refsDecl">
<state n="chunk" unit="Whiston section" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek
      </language>
</langUsage>
</profileDesc>
<revisionDesc TEIform="revisionDesc">
<change TEIform="change">
<date TEIform="date">11/21/97</date>
<respStmt TEIform="respStmt">
<name TEIform="name">DAS</name>
<resp TEIform="resp">ed.</resp>
</respStmt>
<item TEIform="item">
$Log: j.vit_gk.xml,v $
Revision 1.2  2013-06-13 12:41:26  gcrane
tagging now should be compatible with CTS

Revision 1.1  2011-09-07 14:55:39  rsingh04
 moved from Isocrates directory

Revision 1.1  2011-01-05 15:38:33  gcrane
progress with the Q tags but a lot more to be done

Revision 1.1  2009/11/24 20:08:29  rsingh04
moved more xml files around based on copyright status

Revision 1.2  2005/08/01 16:16:04  packel
removed stray item tags

	Revision 1.1  2005/07/25 14:38:09  packel
	Converted to XML
	
Revision 1.8  2005/03/30 20:29:11  packel
fixed milestone units

Revision 1.7  2003/07/01 22:17:12  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/03/08 16:40:18  dasmith
Funded by Tufts, not NEH.

Revision 1.5  2000/03/04 20:34:47  dasmith
Added separate funder entity to TEI header.

Revision 1.4  2000/01/31 19:59:16  dasmith
Use ED attribute in STATE.

Revision 1.3  1999/08/04 23:57:01  dasmith
Mark chunking milestones.

Revision 1.2  1999/07/20 22:43:56  dasmith
Regularized resDecl

Revision 1.1  1997/11/21 23:37:04  textgod
Added to repository. Passed SGML parse.


</item>
</change>
</revisionDesc>
</teiHeader>
<text n="Vit." TEIform="text">
<body TEIform="body">
<head TEIform="head">Ἰωσήπου βίος</head>
<milestone n="1" unit="Whiston section" TEIform="milestone"/>
<div1 type="section" n="1" org="uniform" sample="complete" part="N" TEIform="div1">
<p TEIform="p">Ἐμοὶ δὲ γένος ἐστὶν οὐκ ἄσημον, ἀλλʼ ἐξ ἱερέων ἄνωθεν
καταβεβηκός. ὥσπερ δʼ ἡ παρʼ ἑκάστοις ἄλλη τίς ἐστιν εὐγενείας
ὑπόθεσις, οὕτως παρʼ ἡμῖν ἡ τῆς ἱερωσύνης μετουσία τεκμήριόν
ἐστιν γένους λαμπρότητος.
</p>
</div1>
<div1 type="section" n="2" org="uniform" sample="complete" part="N" TEIform="div1">
<p TEIform="p">ἐμοὶ δʼ οὐ μόνον ἐξ ἱερέων ἐστὶν τὸ
γένος, ἀλλὰ καὶ ἐκ τῆς πρώτης ἐφημερίδος τῶν εἰκοσιτεσσάρων,
πολλὴ δὲ κἀν τούτῳ διαφορά, καὶ τῶν ἐν ταύτῃ δὲ φυλῶν ἐκ τῆς
ἀρίστης. ὑπάρχω δὲ καὶ τοῦ βασιλικοῦ γένους ἀπὸ τῆς μητρός: οἱ
γὰρ Ἀσαμωναίου παῖδες, ὧν ἔγγονος ἐκείνη, τοῦ ἔθνους ἡμῶν ἐπὶ
μήκιστον χρόνον ἠρχιεράτευσαν καὶ ἐβασίλευσαν.
</p>
</div1>
<div1 type="section" n="3" org="uniform" sample="complete" part="N" TEIform="div1">
<p TEIform="p">ἐρῶ δὲ τὴν διαδοχήν: 
ὁ πρόπαππος ἡμῶν Σίμων ὁ Ψελλὸς ἐπικαλούμενος. οὗτος
ἐγένετο καθʼ ὃν καιρὸν ἠρχιεράτευσεν Σίμωνος ἀρχιερέως ὁ παῖς,
ὃς πρῶτος ἀρχιερέων Ὑρκανὸς ὠνομάσθη.
</p>
</div1>
<div1 type="section" n="4" org="uniform" sample="complete" part="N" TEIform="div1">
<p TEIform="p">γίνονται δὲ τῷ Ψελλῷ
Σίμωνι παῖδες ἐννέα: τούτων ἐστὶν Ματθίας ὁ Ἠφαίου λεγόμενος:
οὗτος ἠγάγετο πρὸς γάμον θυγατέρα Ἰωνάθου ἀρχιερέως τοῦ πρώτου
ἐκ τῶν Ἀσαμωναίου παίδων γένους ἀρχιερατεύσαντος τοῦ ἀδελφοῦ <pb TEIform="pb"/>
Σίμωνος τἀρχιερέως, καὶ γίνεται παῖς αὐτῷ Ματθίας ὁ Κυρτὸς
ἐπικληθεὶς ἄρχοντος Ὑρκανοῦ τὸν πρῶτον ἐνιαυτόν.
</p>
</div1>
<div1 type="section" n="5" org="uniform" sample="complete" part="N" TEIform="div1">
<p TEIform="p">τούτου γίνεται
Ἰώσηπος ἐνάτῳ ἔτει τῆς Ἀλεξάνδρας ἀρχῆς, καὶ Ἰωσήπου Ματθίας
βασιλεύοντος Ἀρχελάου τὸ δέκατον, Ματθία δὲ ἐγὼ τῷ πρώτῳ
τῆς Γαΐου Καίσαρος ἡγεμονίας. ἐμοὶ δὲ παῖδές εἰσιν τρεῖς, Ὑρκανὸς
μὲν ὁ πρεσβύτατος ἔτει τετάρτῳ τῆς Οὐεσπασιανοῦ Καίσαρος ἡγεμονίας, 
ἑβδόμῳ δὲ Ἰοῦστος, ἐνάτῳ δὲ Ἀγρίππας.
</p>
</div1>
<div1 type="section" n="6" org="uniform" sample="complete" part="N" TEIform="div1">
<p TEIform="p">τὴν μὲν τοῦ
γένους ἡμῶν διαδοχήν, ὡς ἐν ταῖς δημοσίαις δέλτοις ἀναγεγραμμένην 
εὗρον, οὕτως παρατίθεμαι τοῖς διαβάλλειν ἡμᾶς πειρωμένοις
χαίρειν φράσας.
<milestone n="2" unit="Whiston section" TEIform="milestone"/>
</p>
</div1>
<div1 type="section" n="7" org="uniform" sample="complete" part="N" TEIform="div1">
<p TEIform="p">Ὁ πατὴρ δέ μου Ματθίας οὐ διὰ μόνην τὴν εὐγένειαν
ἐπίσημος ἦν, ἀλλὰ πλέον διὰ τὴν δικαιοσύνην ἐπῃνεῖτο, γνωριμώτατος 
ὢν ἐν τῇ μεγίστῃ πόλει τῶν παρʼ ἡμῖν τοῖς Ἱεροσολυμίταις.
</p>
</div1>
<div1 type="section" n="8" org="uniform" sample="complete" part="N" TEIform="div1">
<p TEIform="p">ἐγὼ δὲ συμπαιδευόμενος ἀδελφῷ Ματθίᾳ τοὔνομα, γεγόνει γάρ
μοι γνήσιος ἐξ ἀμφοῖν τῶν γονέων, εἰς μεγάλην παιδείας προύκοπτον 
ἐπίδοσιν μνήμῃ τε καὶ συνέσει δοκῶν διαφέρειν,
</p>
</div1>
<div1 type="section" n="9" org="uniform" sample="complete" part="N" TEIform="div1">
<p TEIform="p">ἔτι δʼ ἀντίπαις 
ὢν περὶ τεσσαρεσκαιδέκατον ἔτος διὰ τὸ φιλογράμματον
ὑπὸ πάντων ἐπῃνούμην συνιόντων ἀεὶ τῶν ἀρχιερέων καὶ τῶν τῆς
πόλεως πρώτων ὑπὲρ τοῦ παρʼ ἐμοῦ περὶ τῶν νομίμων ἀκριβέστερόν 
τι γνῶναι.
</p>
</div1>
<div1 type="section" n="10" org="uniform" sample="complete" part="N" TEIform="div1">
<p TEIform="p">περὶ δὲ ἑκκαίδεκα ἔτη γενόμενος ἐβουλήθην τῶν
παρʼ ἡμῖν αἱρέσεων ἐμπειρίαν λαβεῖν: τρεῖς δʼ εἰσὶν αὗται, Φαρισαίων 
μὲν ἡ πρώτη, καὶ Σαδδουκαίων ἡ δευτέρα, τρίτη δʼ Ἐσσηνῶν, 
καθὼς πολλάκις εἴπομεν: οὕτως γὰρ ᾤμην αἱρήσεσθαι τὴν <pb TEIform="pb"/>
ἀρίστην, εἰ πάσας καταμάθοιμι.
</p>
</div1>
<div1 type="section" n="11" org="uniform" sample="complete" part="N" TEIform="div1">
<p TEIform="p">σκληραγωγήσας οὖν ἐμαυτὸν καὶ
πολλὰ πονηθεὶς τὰς τρεῖς διῆλθον, καὶ μηδὲ τὴν ἐντεῦθεν ἐμπειρίαν
ἱκανὴν ἐμαυτῷ νομίσας εἶναι πυθόμενός τινα Βάννουν ὄνομα κατὰ
τὴν ἐρημίαν διατρίβειν, ἐσθῆτι μὲν ἀπὸ δένδρων χρώμενον, τροφὴν
δὲ τὴν αὐτομάτως φυομένην προσφερόμενον, ψυχρῷ δὲ ὕδατι τὴν
ἡμέραν καὶ τὴν νύκτα πολλάκις λουόμενον πρὸς ἁγνείαν, ζηλωτὴς
ἐγενόμην αὐτοῦ.
</p>
</div1>
<div1 type="section" n="12" org="uniform" sample="complete" part="N" TEIform="div1">
<p TEIform="p">καὶ διατρίψας παρʼ αὐτῷ ἐνιαυτοὺς τρεῖς καὶ τὴν
ἐπιθυμίαν τελειώσας εἰς τὴν πόλιν ὑπέστρεφον. ἐννεακαιδέκατον
δʼ ἔτος ἔχων ἠρξάμην τε πολιτεύεσθαι τῇ Φαρισαίων αἱρέσει κατακολουθῶν, 
ἣ παραπλήσιός ἐστι τῇ παρʼ Ἕλλησιν Στωϊκῇ λεγομένῃ.
<milestone n="3" unit="Whiston section" TEIform="milestone"/>
</p>
</div1>
<div1 type="section" n="13" org="uniform" sample="complete" part="N" TEIform="div1">
<p TEIform="p">Μετʼ εἰκοστὸν δὲ καὶ ἕκτον ἐνιαυτὸν εἰς Ῥώμην μοι συνέπεσεν 
ἀναβῆναι διὰ τὴν λεχθησομένην αἰτίαν: καθʼ ὃν χρόνον
Φῆλιξ τῆς Ἰουδαίας ἐπετρόπευεν ἱερεῖς τινας συνήθεις ἐμοὶ καλοὺς
κἀγαθοὺς διὰ μικρὰν καὶ τὴν τυχοῦσαν αἰτίαν δήσας εἰς τὴν Ῥώμην
ἔπεμψε λόγον ὑφέξοντας τῷ Καίσαρι.
</p>
</div1>
<div1 type="section" n="14" org="uniform" sample="complete" part="N" TEIform="div1">
<p TEIform="p">οἷς ἐγὼ πόρον εὑρέσθαι
βουλόμενος σωτηρίας, μάλιστα δὲ πυθόμενος ὅτι καίπερ ἐν κακοῖς
ὄντες οὐκ ἐπελάθοντο τῆς εἰς τὸ θεῖον εὐσεβείας, διατρέφοιντο δὲ
σύκοις καὶ καρύοις, ἀφικόμην εἰς τὴν Ῥώμην πολλὰ κινδυνεύσας
κατὰ θάλασσαν.
</p>
</div1>
<div1 type="section" n="15" org="uniform" sample="complete" part="N" TEIform="div1">
<p TEIform="p">βαπτισθέντος γὰρ ἡμῶν τοῦ πλοίου κατὰ μέσον
τὸν Ἀδρίαν περὶ ἑξακοσίους τὸν ἀριθμὸν ὄντες διʼ ὅλης τῆς νυκτὸς
ἐνηξάμεθα, καὶ περὶ ἀρχομένην ἡμέραν ἐπιφανέντος ἡμῖν κατὰ
θεοῦ πρόνοιαν Κυρηναϊκοῦ πλοίου φθάσαντες τοὺς ἄλλους ἐγώ τε
καί τινες ἕτεροι περὶ ὀγδοήκοντα σύμπαντες ἀνελήφθημεν εἰς τὸ
πλοῖον.
</p>
</div1>
<div1 type="section" n="16" org="uniform" sample="complete" part="N" TEIform="div1">
<p TEIform="p">διασωθεὶς δʼ εἰς τὴν Δικαιάρχειαν, ἣν Ποτιόλους Ἰταλοὶ <pb TEIform="pb"/>
καλοῦσιν, διὰ φιλίας ἀφικόμην Ἁλιτύρῳ, μιμολόγος δʼ ἦν οὗτος
μάλιστα τῷ Νέρωνι καταθύμιος Ἰουδαῖος τὸ γένος, καὶ διʼ αὐτοῦ
Ποππαίᾳ τῇ τοῦ Καίσαρος γυναικὶ γνωσθεὶς προνοῶ ὡς τάχιστα
παρακαλέσας αὐτὴν τοὺς ἱερεῖς λυθῆναι. μεγάλων δὲ δωρεῶν πρὸς
τῇ εὐεργεσίᾳ ταύτῃ τυχὼν παρὰ τῆς Ποππαίας ὑπέστρεφον ἐπὶ
τὴν οἰκείαν.
<milestone n="4" unit="Whiston section" TEIform="milestone"/>
</p>
</div1>
<div1 type="section" n="17" org="uniform" sample="complete" part="N" TEIform="div1">
<p TEIform="p">Καταλαμβάνω δʼ ἤδη νεωτερισμῶν ἀρχὰς καὶ πολλοὺς ἐπὶ
τῇ Ῥωμαίων ἀποστάσει μέγα φρονοῦντας. καταστέλλειν οὖν ἐπειρώμην 
τοὺς στασιώδεις καὶ μετανοεῖν ἔπειθον ποιησαμένους πρὸ
ὀφθαλμῶν πρὸς οὓς πολεμήσουσιν, ὅτι Ῥωμαίων οὐ κατʼ ἐμπειρίαν
μόνον πολεμικήν, ἀλλὰ καὶ κατʼ εὐτυχίαν ἐλαττοῦνται:
</p>
</div1>
<div1 type="section" n="18" org="uniform" sample="complete" part="N" TEIform="div1">
<p TEIform="p">καὶ μὴ προπετῶς 
καὶ παντάπασιν ἀνοήτως πατρίσι καὶ γενεαῖς καὶ σφίσιν
αὐτοῖς τὸν περὶ τῶν ἐσχάτων κακῶν κίνδυνον ἐπάγειν.
</p>
</div1>
<div1 type="section" n="19" org="uniform" sample="complete" part="N" TEIform="div1">
<p TEIform="p">ταῦτα δʼ
ἔλεγον καὶ λιπαρῶς ἐνεκείμην ἀποτρέπων, δυστυχέστατον ἡμῖν τοῦ
πολέμου τὸ τέλος γενήσεσθαι προορώμενος. οὐ μὴν ἔπεισα: πολὺ
γὰρ ἡ τῶν ἀπονοηθέντων ἐπεκράτησεν μανία.
<milestone n="5" unit="Whiston section" TEIform="milestone"/>
</p>
</div1>
<div1 type="section" n="20" org="uniform" sample="complete" part="N" TEIform="div1">
<p TEIform="p">Δείσας οὖν, μὴ ταῦτα συνεχῶς λέγων διὰ μίσους ἀφικοίμην
καὶ ὑποψίας ὡς τὰ τῶν πολεμίων φρονῶν καὶ κινδυνεύσω ληφθεὶς
ὑπʼ αὐτῶν ἀναιρεθῆναι, ἐχομένης ἤδη τῆς Ἀντωνίας, ὅπερ ἦν
φρούριον, εἰς τὸ ἐνδοτέρω ἱερὸν ὑπεχώρησα.
</p>
</div1>
<div1 type="section" n="21" org="uniform" sample="complete" part="N" TEIform="div1">
<p TEIform="p">μετὰ δὲ τὴν ἀναίρεσιν
Μαναήμου καὶ τῶν πρώτων τοῦ λῃστρικοῦ στίφους ὑπεξελθὼν τοῦ
ἱεροῦ πάλιν τοῖς ἀρχιερεῦσιν καὶ τοῖς πρώτοις τῶν Φαρισαίων συνδιέτριβον.
</p>
</div1>
<div1 type="section" n="22" org="uniform" sample="complete" part="N" TEIform="div1">
<p TEIform="p">φόβος δʼ οὔτι μέτριος εἶχεν ἡμᾶς ὁρῶντας τὸν μὲν <pb TEIform="pb"/>
δῆμον ἐν τοῖς ὅπλοις, αὐτοὶ δʼ ὄντες ἐν ἀπόρῳ, τί ποιήσομεν, καὶ
τοὺς νεωτεριστὰς παύειν οὐ δυνάμενοι, προδήλου δʼ ἡμῖν τοῦ κινδύνου 
παρεστῶτος, συγκατανεύειν μὲν αὐτῶν ταῖς γνώμαις ἐλέγομεν,
συνεβουλεύομεν δὲ μένειν ἐφʼ αὑτῶν, καὶ τοὺς πολεμίους ἐπελθόντας
ἐᾶν, ἵνα τοῦ δικαίως ἀνταίρειν ὅπλα πίστιν εὕρωνται.
</p>
</div1>
<div1 type="section" n="23" org="uniform" sample="complete" part="N" TEIform="div1">
<p TEIform="p">ταῦτα δʼ
ἐπράττομεν ἐλπίζοντες οὐκ εἰς μακρὰν Κέστιον μετὰ μεγάλης δυνάμεως 
ἀναβάντα παύσειν τὸν νεωτερισμόν.
<milestone n="6" unit="Whiston section" TEIform="milestone"/>
</p>
</div1>
<div1 type="section" n="24" org="uniform" sample="complete" part="N" TEIform="div1">
<p TEIform="p">Ὁ δʼ ἐπελθὼν καὶ συμβαλὼν μάχῃ ἐνικήθη πολλῶν τῶν
μετʼ αὐτοῦ πεσόντων. καὶ γίνεται τὸ Κεστίου πταῖσμα συμφορὰ
τοῦ σύμπαντος ἡμῶν ἔθνους: ἐπήρθησαν γὰρ ἐπὶ τούτῳ μᾶλλον οἱ
τὸν πόλεμον ἀγαπήσαντες καὶ νικήσαντες τοὺς Ῥωμαίους εἰς τέλος
ἤλπισαν προσγενομένης καὶ ἑτέρας τινὸς τοιαύτης αἰτίας:
</p>
</div1>
<div1 type="section" n="25" org="uniform" sample="complete" part="N" TEIform="div1">
<p TEIform="p">οἱ τὰς
πέριξ τῆς Συρίας πόλεις κατοικοῦντες τοὺς παρʼ ἑαυτοῖς Ἰουδαίους
συλλαμβάνοντες σὺν γυναιξὶ καὶ τέκνοις ἀνῄρουν οὐδεμίαν αὐτοῖς
αἰτίαν ἐπικαλεῖν ἔχοντες: οὔτε γὰρ ἐπὶ Ῥωμαίων ἀποστάσει νεώτερόν 
τι πεφρονήκεσαν οὔτε πρὸς αὐτοὺς ἐκείνους ἐχθρὸν ἢ ἐπίβουλον.
</p>
</div1>
<div1 type="section" n="26" org="uniform" sample="complete" part="N" TEIform="div1">
<p TEIform="p">Σκυθοπολῖται δὲ πάντων ἀσεβέστατα καὶ παρανομώτατα
διεπράξαντο: ἐπελθόντων γὰρ αὐτοῖς Ἰουδαίων ἔξωθεν πολεμίων
τοὺς παρʼ αὐτοῖς Ἰουδαίους ἐβιάσαντο κατὰ τῶν ὁμοφύλων ὅπλα
λαβεῖν, ὅπερ ἐστὶν ἡμῖν ἀθέμιτον, καὶ μετʼ ἐκείνων συμβαλόντες
ἐκράτησαν τῶν ἐπελθόντων: ἐπειδὴ δʼ ἐνίκησαν, ἐκλαθόμενοι τῆς
πρὸς τοὺς ἐνοίκους καὶ συμμάχους πίστεως πάντας αὐτοὺς διεχρήσαντο 
πολλὰς μυριάδας ὄντας.
</p>
</div1>
<div1 type="section" n="27" org="uniform" sample="complete" part="N" TEIform="div1">
<p TEIform="p">ὅμοια δʼ ἔπαθον καὶ οἱ Δαμασκὸν 
Ἰουδαῖοι κατοικοῦντες. ἀλλὰ περὶ μὲν τούτων ἀκριβέστερον 
ἐν ταῖς περὶ τοῦ Ἰουδαϊκοῦ πολέμου βίβλοις δεδηλώκαμεν: <pb TEIform="pb"/>
νῦν δʼ αὐτῶν ἐπεμνήσθην βουλόμενος παραστῆσαι τοῖς ἀναγινώσκουσιν, 
ὅτι οὐ προαίρεσις ἐγένετο τοῦ πολέμου πρὸς Ῥωμαίους
Ἰουδαίοις, ἀλλὰ τὸ πλέον ἀνάγκη.
<milestone n="7" unit="Whiston section" TEIform="milestone"/>
</p>
</div1>
<div1 type="section" n="28" org="uniform" sample="complete" part="N" TEIform="div1">
<p TEIform="p">Νικηθέντος οὖν, ὡς ἔφαμεν, τοῦ Κεστίου, τῶν Ἱεροσολυμιτῶν 
οἱ πρῶτοι θεασάμενοι τοὺς μὲν λῃστὰς ἅμα τοῖς νεωτερισταῖς 
εὐπορουμένους ὅπλων, δείσαντες δʼ αὐτοὶ μὴ ἄνοπλοι καθεστηκότες 
ὑποχείριοι γένωνται τοῖς ἐχθροῖς, ὃ καὶ μετὰ ταῦτα συνέβη,
καὶ πυθόμενοι τὴν Γαλιλαίαν οὔπω πᾶσαν Ῥωμαίων ἀφεστάναι,
μέρος δʼ αὐτῆς ἠρεμεῖν ἔτι,
</p>
</div1>
<div1 type="section" n="29" org="uniform" sample="complete" part="N" TEIform="div1">
<p TEIform="p">πέμπουσιν ἐμὲ καὶ δύο ἄλλους τῶν
ἱερέων καλοὺς κἀγαθοὺς ἄνδρας, Ἰώζαρον καὶ Ἰούδαν, πείσοντας
τοὺς πονηροὺς καταθέσθαι τὰ ὅπλα καὶ διδάξοντας, ὡς ἔστιν
ἄμεινον τοῖς κρατίστοις τοῦ ἔθνους αὐτὰ τηρεῖσθαι. ἔγνωστο δὲ
τούτοις ἀεὶ μὲν ἔχειν τὰ ὅπλα πρὸς τὸ μέλλον ἕτοιμα, περιμένειν
δέ, τί πράξουσιν Ῥωμαῖοι, μαθεῖν.
<milestone n="8" unit="Whiston section" TEIform="milestone"/>
</p>
</div1>
<div1 type="section" n="30" org="uniform" sample="complete" part="N" TEIform="div1">
<p TEIform="p">Λαβὼν οὖν ἐγὼ τὰς ὑποθήκας ταύτας ἀφικόμην εἰς τὴν
Γαλιλαίαν. καὶ Σεπφωρίτας μὲν οὐκ ἐν ὀλίγῳ περὶ τῆς πατρίδος
ἀγῶνι καθεστῶτας εὗρον, διαρπάσαι κεκρικότων αὐτὴν τῶν Γαλιλαίων 
διὰ τὴν πρὸς Ῥωμαίους ἐκείνων φιλίαν καὶ ὅτι Κεστίῳ
Γάλλῳ τῷ τῆς Συρίας ἡγεμονεύοντι δεξιάν τε καὶ πίστιν προτείνειαν.
</p>
</div1>
<div1 type="section" n="31" org="uniform" sample="complete" part="N" TEIform="div1">
<p TEIform="p">ἀλλὰ τούτους μὲν ἐγὼ πάντας ἀπήλλαξα τοῦ φόβου πείσας
ὑπὲρ αὐτῶν τὰ πλήθη καὶ ἐπιτρέψας ὅσα καὶ θέλουσι διαπέμπεσθαι
διὰ τοὺς ἐν Δώροις οἰκείους ὁμηρεύοντας Κεστίῳ. τὰ δὲ Δῶρα
πόλις ἐστὶν τῆς Φοινίκης. τοὺς ἐν Τιβεριάδι δὲ κατοικοῦντας εὗρον
ἐφʼ ὅπλα κεχωρηκότας ἤδη διʼ αἰτίαν τοιαύτην:
<milestone n="9" unit="Whiston section" TEIform="milestone"/>
</p>
</div1>
<div1 type="section" n="32" org="uniform" sample="complete" part="N" TEIform="div1">
<p TEIform="p">Στάσεις τρεῖς ἦσαν κατὰ τὴν πόλιν, μία μὲν ἀνδρῶν εὐσχημόνων, 
ἦρχε δʼ αὐτῆς Ἰούλιος Κάπελλος.
</p>
</div1>
<div1 type="section" n="33" org="uniform" sample="complete" part="N" TEIform="div1">
<p TEIform="p">οὗτος δὴ καὶ οἱ σὺν αὐτῷ
πάντες, Ἡρώδης ὁ Μιαροῦ καὶ Ἡρώδης ὁ τοῦ Γαμάλου καὶ Κομψὸς 
ὁ τοῦ Κομψοῦ: Κρίσπος γὰρ ἀδελφὸς αὐτοῦ τοῦ μεγάλου βασιλέως 
γενόμενός ποτε ἔπαρχος ἐν ταῖς ἰδίαις κτήσεσιν ἐτύγχανεν
πέραν τοῦ Ἰορδάνου:
</p>
</div1>
<div1 type="section" n="34" org="uniform" sample="complete" part="N" TEIform="div1">
<p TEIform="p">πάντες οὖν οἱ προειρημένοι κατὰ τὸν καιρὸν
ἐκεῖνον ἐμμένειν συνεβούλευον τῇ πρὸς τοὺς Ῥωμαίους καὶ τὸν
βασιλέα πίστει. τῇ γνώμῃ δʼ οὐ συνηρέσκετο Πιστὸς παραγόμενος
ὑπὸ Ἰούστου τοῦ παιδός: καὶ γὰρ ἦν φύσει πως ἐπιμανής.
</p>
</div1>
<div1 type="section" n="35" org="uniform" sample="complete" part="N" TEIform="div1">
<p TEIform="p">ἡ δευτέρα 
δὲ στάσις ἐξ ἀσημοτάτων συνεστηκυῖα πολεμεῖν ἔκρινεν.
</p>
</div1>
<div1 type="section" n="36" org="uniform" sample="complete" part="N" TEIform="div1">
<p TEIform="p">Ἰοῦστος 
δʼ ὁ Πιστοῦ παῖς ὁ τῆς τρίτης μερίδος πρῶτος ὑπεκρίνετο
μὲν ἐνδοιάζειν πρὸς τὸν πόλεμον, νεωτέρων δʼ ἐπεθύμει πραγμάτων
ἐκ τῆς μεταβολῆς οἰόμενος δύναμιν ἑαυτῷ περιποιήσειν.
</p>
</div1>
<div1 type="section" n="37" org="uniform" sample="complete" part="N" TEIform="div1">
<p TEIform="p">παρελθὼν
οὖν εἰς μέσους διδάσκειν ἐπειρᾶτο τὸ πλῆθος, ὡς ἡ πόλις ἀεὶ τῆς
Γαλιλαίας ἄρξειεν ἐπί γε τῶν Ἡρώδου χρόνων τοῦ τετράρχου καὶ
κτίστου γενομένου, βουληθέντος αὐτοῦ τὴν Σεπφωριτῶν πόλιν τῇ
Τιβεριέων ὑπακούειν, ἀποβαλεῖν δὲ τὸ πρωτεῖον αὐτοὺς μηδὲ ἐπὶ
τοῦ βασιλέως Ἀγρίππα τοῦ πατρὸς, διαμεῖναι δὲ καὶ μέχρι Φήλικος
προεσταμένου τῆς Ἰουδαίας.
</p>
</div1>
<div1 type="section" n="38" org="uniform" sample="complete" part="N" TEIform="div1">
<p TEIform="p">νῦν δὲ ἔλεγεν αὐτοὺς ἠτυχηκέναι
τῷ νεωτέρῳ δωρεὰν Ἀγρίππᾳ δοθέντας ὑπὸ Νέρωνος: ἄρξαι γὰρ
εὐθὺς τὴν μὲν Σέπφωριν, ἐπειδὴ Ῥωμαίοις ὑπήκουσεν, τῆς Γαλιλαίας, 
καταλυθῆναι δὲ παρʼ αὐτοῖς τήν τε βασιλικὴν τράπεζαν καὶ
τὰ ἀρχεῖα.
</p>
</div1>
<div1 type="section" n="39" org="uniform" sample="complete" part="N" TEIform="div1">
<p TEIform="p">ταῦτα καὶ πρὸς τούτοις ἕτερα πολλὰ κατὰ βασιλέως
Ἀγρίππα λέγων ὑπὲρ τοῦ τὸν δῆμον εἰς τὴν ἀπόστασιν ἐρεθίσαι,
προσετίθει νῦν εἶναι καιρὸν ἀραμένους ὅπλα καὶ Γαλιλαίους συμμάχους 
προσλαβόντας, ἄρξειν γὰρ αὐτῶν ἑκόντων διὰ τὸ πρὸς τοὺς <pb TEIform="pb"/>
Σεπφωρίτας μῖσος ὑπάρχειν αὐτοῖς, ὅτι τὴν πρὸς Ῥωμαίους πίστιν
διαφυλάσσουσιν, μεγάλῃ χειρὶ πρὸς τὴν ὑπὲρ αὐτῶν τιμωρίαν τραπέσθαι.
</p>
</div1>
<div1 type="section" n="40" org="uniform" sample="complete" part="N" TEIform="div1">
<p TEIform="p">ταῦτα λέγων προετρέψατο τὸ πλῆθος: ἦν γὰρ ἱκανὸς
δημαγωγεῖν καὶ τῶν ἀντιλεγόντων τὰ βελτίω περιεῖναι γοητείᾳ καὶ
ἀπάτῃ τῇ διὰ λόγων: καὶ γὰρ οὐδʼ ἄπειρος ἦν παιδείας τῆς παρʼ
Ἕλλησιν, ᾗ θαρρῶν ἐπεχείρησεν καὶ τὴν ἱστορίαν τῶν πραγμάτων
τούτων ἀναγράφειν, ὡς τῷ λόγῳ τούτῳ περιεσόμενος τῆς ἀληθείας.
</p>
</div1>
<div1 type="section" n="41" org="uniform" sample="complete" part="N" TEIform="div1">
<p TEIform="p">ἀλλὰ περὶ μὲν τούτου τοῦ ἀνδρός, ὡς φαῦλος τὸν βίον ἐγένετο καὶ
ὡς σὺν τῷ ἀδελφῷ μικροῦ δεῖν καταστροφῆς αἴτιος ὑπῆρξεν, προϊόντος 
τοῦ λόγου δηλώσομεν.
</p>
</div1>
<div1 type="section" n="42" org="uniform" sample="complete" part="N" TEIform="div1">
<p TEIform="p">τότε δὲ πείσας ὁ Ἰοῦστος τοὺς πολίτας
ἀναλαβεῖν τὰ ὅπλα πολλοὺς δὲ καὶ μὴ θελήσαντας ἀναγκάσας, ἐξελθὼν 
σὺν πᾶσιν τούτοις ἐμπίπρησιν τάς τε Γαδαρηνῶν καὶ Ἱππηνῶν
κώμας, αἳ δὴ μεθόριοι τῆς Τιβεριάδος καὶ τῆς τῶν Σκυθοπολιτῶν
γῆς ἐτύγχανον κείμεναι.
<milestone n="10" unit="Whiston section" TEIform="milestone"/>
</p>
</div1>
<div1 type="section" n="43" org="uniform" sample="complete" part="N" TEIform="div1">
<p TEIform="p">Καὶ Τιβεριὰς μὲν ἐν τοιούτοις ἦν. τὰ περὶ Γίσχαλα δὲ
εἶχε τὸν τρόπον τοῦτον: Ἰωάννης ὁ τοῦ Ληουεῖ τῶν πολιτῶν τινας
ὁρῶν διὰ τὴν ἀποστασίαν τὴν ἀπὸ Ῥωμαίων μέγα φρονοῦντας κατέχειν 
αὐτοὺς ἐπειρᾶτο καὶ τὴν πίστιν ἠξίου διαφυλάττειν.
</p>
</div1>
<div1 type="section" n="44" org="uniform" sample="complete" part="N" TEIform="div1">
<p TEIform="p">οὐ μὴν
ἠδυνήθη καίτοι πάνυ προθυμούμενος: τὰ γὰρ πέριξ ἔθνη, Γαδαρηνοὶ
καὶ βαραγαναῖοι καὶ Τύριοι, πολλὴν ἀθροίσαντες δύναμιν καὶ τοῖς
Γισχάλοις ἐπιπεσόντες λαμβάνουσι τὰ Γίσχαλα κατὰ κράτος, καὶ πυρπολήσαντες 
εἶτα δὲ προσκατασκάψαντες εἰς τὴν οἰκείαν ἀνέζευξαν.
</p>
</div1>
<div1 type="section" n="45" org="uniform" sample="complete" part="N" TEIform="div1">
<p TEIform="p">Ἰωάννης δὲ ἐπὶ τούτῳ παροξυνθεὶς ὁπλίζει πάντας τοὺς μετʼ αὐτοῦ
καὶ συμβαλὼν τοῖς προειρημένοις ἔθνεσιν  τά τε Γίσχαλα κρείττονα
πάλιν ἀνακτίσας τείχεσιν ὑπὲρ ἀσφαλείας τῆς εἰς ὕστερον ὠχύρωσεν. <pb TEIform="pb"/>
<milestone n="11" unit="Whiston section" TEIform="milestone"/>
</p>
</div1>
<div1 type="section" n="46" org="uniform" sample="complete" part="N" TEIform="div1">
<p TEIform="p">Γάμαλα δὲ πίστει τῇ πρὸς Ῥωμαίους ἐνέμεινε διʼ αἰτίαν
τοιαύτην: Φίλιππος ὁ Ἰακείμου παῖς ἔπαρχος δὲ τοῦ βασιλέως
Ἀγρίππα, σωθεὶς παρὰ δόξαν ἐκ τῆς ἐν Ἱεροσολύμοις βασιλικῆς
αὐλῆς πολιορκουμένης καὶ διαφυγών, εἰς ἕτερον ἐνέπεσε κίνδυνον,
ὥστε ὑπὸ Μαναήμου καὶ τῶν σὺν αὐτῷ λῃστῶν ἀναιρεθῆναι.
</p>
</div1>
<div1 type="section" n="47" org="uniform" sample="complete" part="N" TEIform="div1">
<p TEIform="p">διεκώλυσαν 
δὲ Βαβυλώνιοί τινες συγγενεῖς αὐτοῦ ἐν Ἱεροσολύμοις ὄντες
πρᾶξαι τοὺς λῃστὰς τὸ ἔργον. ἐπιμείνας οὖν ἡμέρας τέσσαρας ὁ
Φίλιππος ἐκεῖ τῇ πέμπτῃ φεύγει περιθετῇ χρησάμενος κόμῃ τοῦ
μὴ κατάδηλος γενέσθαι, καὶ παραγενόμενος εἴς τινα τῶν ἑαυτοῦ
κωμῶν κατὰ τοὺς ὅρους Γάμαλα τοῦ φρουρίου κειμένην πέμπει
πρός τινας τῶν ὑπʼ αὐτὸν προστάσσων ὡς αὐτὸν ἀφικέσθαι  τὴν
Φιλίππου.
</p>
</div1>
<div1 type="section" n="48" org="uniform" sample="complete" part="N" TEIform="div1">
<p TEIform="p">ταῦτα δʼ αὐτὸν ἐννοούμενον ἐμποδίζει τὸ θεῖον ἐπὶ συμφέροντι: 
μὴ γὰρ τούτου γενομένου πάντως ἂν ἀπωλώλει: πυρετοῦ
δὴ κατασχόντος αὐτὸν ἐξαίφνης γράψας ἐπιστολὰς τοῖς παισὶν
Ἀγρίππᾳ καὶ Βερενίκῃ δίδωσιν τῶν ἐξελευθέρων τινὶ κομίζειν πρὸς
Οὔαρον.
</p>
</div1>
<div1 type="section" n="49" org="uniform" sample="complete" part="N" TEIform="div1">
<p TEIform="p">ἦν δʼ οὗτος κατὰ τὸν καιρὸν ἐκεῖνον ὁ τὴν βασιλείαν
διοικῶν καταστησάντων αὐτὸν τῶν βασιλέων: αὐτοὶ γὰρ εἰς Βηρυτὸν
ἀφικνοῦντο ὑπαντῆσαι βουλόμενοι Κεστίῳ.
</p>
</div1>
<div1 type="section" n="50" org="uniform" sample="complete" part="N" TEIform="div1">
<p TEIform="p">λαβὼν οὖν Οὔαρος τὰ
παρὰ Φιλίππου γράμματα καὶ πυθόμενος αὐτὸν διασεσῶσθαι βαρέως 
ἤνεγκεν, ἀχρεῖος τὸ λοιπὸν αὐτὸς νομίζων φανεῖσθαι τοῖς
βασιλεῦσιν ἀφικομένου τοῦ Φιλίππου. προαγαγὼν οὖν εἰς τὸ πλῆθος 
τὸν τὰς ἐπιστολὰς κομίζοντα καὶ πλαστογραφίαν ἐπικαλέσας
ψεύδεσθαί τε φήσας αὐτὸν ἀπαγγείλαντα Φίλιππον ἐν τοῖς Ἱεροσολύμοις 
μετὰ τῶν Ἰουδαίων Ῥωμαίοις πολεμεῖν ἀπέκτεινεν.
</p>
</div1>
<div1 type="section" n="51" org="uniform" sample="complete" part="N" TEIform="div1">
<p TEIform="p">μὴ
ὑποστρέψαντος δὴ τοῦ ἐξελευθέρου Φίλιππος ἀπορῶν τὴν αἰτίαν <pb TEIform="pb"/>
δεύτερον ἐκπέμπει μετʼ ἐπιστολῶν πάλιν τὸν ἀπαγγελοῦντα πρὸς
αὐτόν, τί τὸ συμβεβηκὸς εἴη τῷ ἀποσταλέντι, διʼ ὃ βραδύνειεν.
</p>
</div1>
<div1 type="section" n="52" org="uniform" sample="complete" part="N" TEIform="div1">
<p TEIform="p">καὶ τοῦτον δὲ παραγενόμενον ὁ Οὔαρος συκοφαντήσας ἀνεῖλεν: καὶ
γὰρ ὑπὸ τῶν ἐν Καισαρείᾳ Σύρων ἐπῆρτο μέγα φρονεῖν, ἀναιρεθήσεσθαι 
μὲν λεγόντων ὑπὸ Ῥωμαίων τὸν Ἀγρίππαν διὰ τὰς ὑπὸ
Ἰουδαίων ἁμαρτίας, λήψεσθαι δʼ αὐτὸν τὴν ἀρχὴν ἐκ βασιλέων ὄντα:
καὶ γὰρ ἦν ὁμολογουμένως ὁ Οὔαρος βασιλικοῦ γένους ἔγγονος Σοέμου 
τοῦ περὶ τὸν Λίβανον τετραρχοῦντος.
</p>
</div1>
<div1 type="section" n="53" org="uniform" sample="complete" part="N" TEIform="div1">
<p TEIform="p">διὰ τοῦτʼ οὖν ὁ Οὔαρος
τυφούμενος τὰς μὲν ἐπιστολὰς παρʼ ἑαυτῷ κατέσχεν μηχανώμενος
μὴ ἐντυχεῖν τοῖς γράμμασι τὸν βασιλέα, τὰς ἐξόδους δὲ πάσας
ἐφρούρει, μὴ διαδράς τις ἀπαγγείλειε τῷ βασιλεῖ τὰ πραττόμενα.
καὶ δὴ χαριζόμενος τοῖς κατὰ τὴν Καισάρειαν Σύροις πολλοὺς τῶν
Ἰουδαίων ἀπέκτεινεν.
</p>
</div1>
<div1 type="section" n="54" org="uniform" sample="complete" part="N" TEIform="div1">
<p TEIform="p">ἐβουλήθη δὲ καὶ μετὰ τῶν ἐν Βατανέᾳ Τραχωνιτῶν 
ἀναλαβὼν τὰ ὅπλα ἐπὶ τοὺς ἐν Ἐκβατάνοις Βαβυλωνίους
Ἰουδαίους, ταύτην γὰρ τὴν προσηγορίαν ἔχουσιν, ὁρμῆσαι.
</p>
</div1>
<div1 type="section" n="55" org="uniform" sample="complete" part="N" TEIform="div1">
<p TEIform="p">καλέσας
οὖν τῶν κατὰ τὴν Καισάρειαν Ἰουδαίων δώδεκα τοὺς δοκιμωτάτους
προσέτασσεν αὐτοῖς ἀφικομένοις εἰς Ἐκβάτανα πρὸς τοὺς ἐκεῖ κατοικοῦντας 
αὐτῶν ὁμοφύλους εἰπεῖν, ὅτι Οὔαρος ἀκούσας ὑμᾶς ἐπὶ
βασιλέα μέλλειν ὁρμᾶν καὶ μὴ πιστεύσας πέπομφεν ἡμᾶς πείσοντας
ὑμᾶς τὰ ὅπλα καταθέσθαι: τοῦτο γὰρ αὐτῷ τεκμήριον ἔσεσθαι καὶ
τοῦ καλῶς μὴ πιστεῦσαι τοῖς περὶ ὑμῶν λέγουσιν.
</p>
</div1>
<div1 type="section" n="56" org="uniform" sample="complete" part="N" TEIform="div1">
<p TEIform="p">ἐκέλευε δὲ καὶ
τοὺς πρώτους αὐτῶν ἄνδρας ἑβδομήκοντα πέμπειν ἀπολογησομένους
περὶ τῆς ἐπενηνεγμένης αἰτίας. ἐλθόντες οὖν οἱ δώδεκα πρὸς τοὺς
ἐν Ἐκβατάνοις ὁμοφύλους καὶ καταλαβόντες αὐτοὺς μηδὲν ἐπὶ νεωτερισμῷ 
φρονοῦντας ἔπεισαν καὶ τοὺς ἑβδομήκοντα πέμπειν.
</p>
</div1>
<div1 type="section" n="57" org="uniform" sample="complete" part="N" TEIform="div1">
<p TEIform="p">οἱ
δὲ μηδὲν ὑποπτεύσαντες τοιοῦτον οἷον ἔμελλεν ἀποβήσεσθαι ἐξαπέστειλαν. 
καταβαίνουσιν δʼ οὗτοι μετὰ τῶν δώδεκα πρέσβεων εἰς
τὴν Καισάρειαν. ὑπαντήσας οὖν ὁ Οὔαρος μετὰ τῆς βασιλικῆς
δυνάμεως σὺν τοῖς πρέσβεσιν πάντας ἀπέκτεινεν καὶ τὴν πορείαν
ἐπὶ τοὺς ἐν Ἐκβατάνοις Ἰουδαίους ἐποιεῖτο.
</p>
</div1>
<div1 type="section" n="58" org="uniform" sample="complete" part="N" TEIform="div1">
<p TEIform="p">φθάσας δέ τις ἐκ
τῶν ἑβδομήκοντα σωθεὶς ἀπήγγειλεν αὐτοῖς, κἀκεῖνοι τὰ ὅπλα
λαβόντες σὺν γυναιξὶ καὶ τέκνοις εἰς Γάμαλα τὸ φρούριον ὑπεχώρησαν, 
καταλιπόντες τὰς κώμας πολλῶν ἀγαθῶν πλήρεις καὶ βοσκημάτων 
πολλὰς μυριάδας ἐχούσας.
</p>
</div1>
<div1 type="section" n="59" org="uniform" sample="complete" part="N" TEIform="div1">
<p TEIform="p">Φίλιππος δὲ πυθόμενος ταῦτα
καὶ αὐτὸς εἰς Γάμαλα τὸ φρούριον ἧκεν. παραγενομένου δὲ κατεβόα
τὸ πλῆθος, ἄρχειν αὐτὸν παρακαλοῦντες καὶ πολεμεῖν πρὸς Οὔαρον
καὶ τοὺς ἐν τῇ Καισαρείᾳ Σύρους. διαδέδοκτο γὰρ ὑπὸ τούτων
τὸν βασιλέα τεθνάναι.
</p>
</div1>
<div1 type="section" n="60" org="uniform" sample="complete" part="N" TEIform="div1">
<p TEIform="p">Φίλιππος δʼ αὐτῶν κατεῖχε τὰς ὁρμὰς
ὑπομιμνήσκων τῶν τε τοῦ βασιλέως εἰς αὐτοὺς εὐεργεσιῶν, καὶ
τὴν Ῥωμαίων διηγούμενος ὅση τίς ἐστι δύναμις συμφέρειν οὐκ ἔλεγεν
ἄρασθαι πρὸς τούτους πόλεμον, καὶ τέλος ἔπεισεν.
</p>
</div1>
<div1 type="section" n="61" org="uniform" sample="complete" part="N" TEIform="div1">
<p TEIform="p">ὁ δὲ βασιλεὺς
πυθόμενος, ὅτι Οὔαρος μέλλει τοὺς ἐπὶ τῆς Καισαρείας Ἰουδαίους
σὺν γυναιξὶ καὶ τέκνοις πολλὰς ὄντας μυριάδας ἀναιρεῖν ἡμέρᾳ
μιᾷ, μεταπέμπεται πρὸς αὐτὸν Αἴκουον Μονόδιον πέμψας αὐτῷ
διάδοχον, ὡς ἐν ἄλλοις ἐδηλώσαμεν. ὁ δὲ Φίλιππος Γάμαλα τὸ
φρούριον κατέσχεν καὶ τὴν πέριξ χώραν πίστει τῇ πρὸς Ῥωμαίους
ἐμμένουσαν.
<milestone n="12" unit="Whiston section" TEIform="milestone"/>
</p>
</div1>
<div1 type="section" n="62" org="uniform" sample="complete" part="N" TEIform="div1">
<p TEIform="p">Ἐπεὶ δʼ εἰς τὴν Γαλιλαίαν ἀφικόμην ἐγὼ καὶ ταῦτα παρὰ
τῶν ἀπαγγειλάντων ἔμαθον, γράφω τῷ συνεδρίῳ τῶν Ἱεροσολυμιτῶν 
περὶ τούτων καὶ τί με πράττειν κελεύουσιν ἐρωτῶ. οἱ δὲ
προσμεῖναι παρεκάλεσαν καὶ τοὺς συμπρέσβεις. εἰ θέλοιεν, κατασχόντα 
πρόνοιαν ποιήσασθαι τῆς Γαλιλαίας.
</p>
</div1>
<div1 type="section" n="63" org="uniform" sample="complete" part="N" TEIform="div1">
<p TEIform="p">οἱ δὲ συμπρέσβεις
εὐπορήσαντες πολλῶν χρημάτων ἐκ τῶν διδομένων αὐτοῖς δεκατῶν,
ἃς ὄντες ἱερεῖς ὀφειλομένας ἀπελάμβανον, εἰς τὴν οἰκείαν ὑποστρέφειν 
ἔκριναν. ἐμοῦ δʼ αὐτοὺς προσμεῖναι παρακαλέσαντος ἕως
οὗ τὰ πράγματα καταστήσωμεν, πείθονται.
</p>
</div1>
<div1 type="section" n="64" org="uniform" sample="complete" part="N" TEIform="div1">
<p TEIform="p">ἄρας οὖν μετʼ αὐτῶν
ἀπὸ τῆς Σεπφωριτῶν πόλεως εἰς κώμην τινὰ Βηθμαοῦς λεγομένην
ἀπέχουσαν Τιβεριάδος στάδια τέσσαρα παραγίνομαι, καὶ πέμψας
ἐντεῦθεν πρὸς τὴν Τιβεριέων βουλὴν καὶ τοὺς πρώτους τοῦ δήμου
παρεκάλουν ἀφικέσθαι πρός με.
</p>
</div1>
<div1 type="section" n="65" org="uniform" sample="complete" part="N" TEIform="div1">
<p TEIform="p">καὶ παραγενομένων, ἐληλύθει δὲ
σὺν αὐτοῖς καὶ Ιοῦστος, ἔλεγον ὑπὸ τοῦ κοινοῦ τῶν Ἱεροσολυμιτῶν
πρεσβεύσων μετὰ τούτων πεπόμφθαι πρὸς αὐτούς, πείσων καθαιρεθῆναι 
τὸν οἶκον τὸν ὑπὸ Ἡρώδου τοῦ τετράρχου κατασκευασθέντα
ζῴων μορφὰς ἔχοντα τῶν νόμων οὕτως τι κατασκευάζειν ἀπαγορευόντων, 
καὶ παρεκάλουν αὐτοὺς ἐᾶν ἡμᾶς ᾗ τάχος τοῦτο πράττειν.
</p>
</div1>
<div1 type="section" n="66" org="uniform" sample="complete" part="N" TEIform="div1">
<p TEIform="p">ἐπὶ πολὺ μὲν οὖν οἱ περὶ τὸν Καπέλλαν καὶ τοὺς πρώτους
αὐτῶν ἐπιτρέπειν οὐκ ἤθελον, βιαζόμενοι δʼ ὑφʼ ἡμῶν συγκατατίθενται. 
φθάνει δʼ Ἰησοῦς ὁ τοῦ Σαπφία παῖς, ὃν τῆς τῶν ναυτῶν
καὶ τῶν ἀπόρων στάσεως πρῶτον ἔφαμεν ἄρξαι, παραλαβών τινας
Γαλιλαίους καὶ τὴν πᾶσαν αὐλὴν ἐμπρήσας, πολλῶν οἰόμενος εὐπορήσειν 
ἐξ αὐτῆς χρημάτων, ἐπειδή τινας οἴκων ὀροφὰς κεχρυσωμένας
εἶδεν.
</p>
</div1>
<div1 type="section" n="67" org="uniform" sample="complete" part="N" TEIform="div1">
<p TEIform="p">καὶ διήρπασαν πολλὰ παρὰ γνώμην τὴν ἡμετέραν πράξαντες:
ἡμεῖς γὰρ μετὰ τὴν πρὸς Καπέλλαν καὶ τοὺς πρώτους Τιβεριέων
ὁμιλίαν εἰς τὴν ἄνω Γαλιλαίαν ἀπὸ Βηθμαῶν ἀνεχωρήσαμεν. ἀναιροῦσιν 
δʼ οἱ περὶ τὸν Ἰησοῦν πάντας τοὺς ἐνοικοῦντας Ἕλληνας
ὅσοι τε πρὸ τοῦ πολέμου γεγόνεισαν αὐτῶν ἐχθροί.
<milestone n="13" unit="Whiston section" TEIform="milestone"/>
</p>
</div1>
<div1 type="section" n="68" org="uniform" sample="complete" part="N" TEIform="div1">
<p TEIform="p">Πυθόμενος δʼ ἐγὼ ταῦτα παρωξύνθην σφόδρα, καὶ καταβὰς <pb TEIform="pb"/>
εἰς Τιβεριάδα πρόνοιαν εἰσηνεγκάμην τῶν βασιλικῶν σκευῶν ὅσα
δυνατὸν ἦν τοὺς ἁρπάσαντας ἀφελέσθαι: λυχνίαι δʼ ἦσαν Κορίνθιαι 
ταῦτα καὶ τράπεζαι τῶν βασιλικῶν καὶ ἀσήμου ἀργυρίου σταθμὸς 
ἱκανός: πάντα δʼ, ὅσα παρέλαβον, φυλάσσειν ἔκρινα τῷ
βασιλεῖ.
</p>
</div1>
<div1 type="section" n="69" org="uniform" sample="complete" part="N" TEIform="div1">
<p TEIform="p">μεταπεμψάμενος οὖν τοὺς τῆς βουλῆς πρώτους δέκα καὶ
Καπέλλαν τὸν Ἀντύλλου τὰ σκεύη παρέδωκα, μηδενὶ παραγγείλας
ἑτέρῳ πλὴν ἐμοῦ δοῦναι.
</p>
</div1>
<div1 type="section" n="70" org="uniform" sample="complete" part="N" TEIform="div1">
<p TEIform="p">κἀκεῖθεν εἰς τὰ Γίσχαλα πρὸς τὸν Ἰωάννην
μετὰ τῶν συμπρέσβεων ἀφικόμην βουλόμενος γνῶναι, τί ποτε φρονεῖ.
κατεῖδον δʼ αὐτὸν ταχέως νεωτέρων ὀρεγόμενον πραγμάτων καὶ τῆς
ἀρχῆς ἐπιθυμίαν ἔχοντα:
</p>
</div1>
<div1 type="section" n="71" org="uniform" sample="complete" part="N" TEIform="div1">
<p TEIform="p">παρεκάλει γάρ με τὸν Καίσαρος σῖτον
κείμενον ἐν ταῖς τῆς ἄνωθεν Γαλιλαίας κώμαις ἐξουσίαν αὐτῷ
δοῦναι ἐκφορῆσαι: θέλειν γὰρ ἔφασκεν εἰς ἐπισκευὴν τῶν τῆς πατρίδος 
τειχῶν αὐτὸν ἀναλῶσαι.
</p>
</div1>
<div1 type="section" n="72" org="uniform" sample="complete" part="N" TEIform="div1">
<p TEIform="p">κατανοήσας δὲ ἐγὼ τὴν ἐπιχείρησιν
αὐτοῦ καὶ τί διανοοῖτο πράσσειν, οὐκ ἔφην αὐτῷ συγχωρεῖν: ἢ
γὰρ Ῥωμαίοις αὐτὸν ἐνενοούμην φυλάττειν ἢ ʼμαυτῷ διὰ τὸ καὶ
τὴν ἐξουσίαν τῶν ἐκεῖ πραγμάτων αὐτὸς παρὰ τοῦ κοινοῦ τῶν
Ἱεροσολυμιτῶν πεπιστεῦσθαι.
</p>
</div1>
<div1 type="section" n="73" org="uniform" sample="complete" part="N" TEIform="div1">
<p TEIform="p">μὴ πείθων δὲ περὶ τούτων ἐπὶ
τοὺς συμπρέσβεις ἐτράπετο: καὶ γὰρ ἦσαν ἀπρονόητοι τῶν ἐσομένων 
καὶ λαβεῖν ἑτοιμότατοι: φθείρει δὲ χρήμασιν αὐτοὺς ψηφίσασθαι 
πάντα τὸν σῖτον αὐτῷ παραδοθῆναι τὸν ἐν τῇ αὐτοῦ ἐπαρχίᾳ
κείμενον.
</p>
</div1>
<div1 type="section" n="74" org="uniform" sample="complete" part="N" TEIform="div1">
<p TEIform="p">κἀγὼ μόνος ἡττώμενος ὑποδὺς τὴν ἡσυχίαν ἤγαγον. καὶ
δευτέραν Ἰωάννης ἐπεισέφερεν πανουργίαν: ἔφη γὰρ Ἰουδαίους τοὺς
τὴν Φιλίππου Καισάρειαν κατοικοῦντας συγκεκλεισμένους κατὰ
προσταγὴν τοῦ βασιλέως ὑποδίκου τοῦ τὴν δυναστείαν διοικοῦντος
πεπομφέναι πρὸς αὐτὸν παρακαλοῦντας, ἐπειδὴ οὐκ ἔχουσιν ἔλαιον
ᾧ χρήσονται καθαρόν, ποιησάμενον πρόνοιαν εὐπορίαν αὐτοῖς τούτου 
παρασχεῖν, μὴ διʼ ἀνάγκην Ἑλληνικῷ χρώμενοι τὰ νόμιμα παραβαίνωσιν.
</p>
</div1>
<div1 type="section" n="75" org="uniform" sample="complete" part="N" TEIform="div1">
<p TEIform="p">ταῦτα δʼ οὐχ ὑπʼ εὐσεβείας ἔλεγεν Ἰωάννης, διʼ αἰσχροκέρδειαν 
δὲ φανερωτάτην: γινώσκων γὰρ παρὰ μὲν ἐκείνοις κατὰ
τὴν Καισάρειαν τοὺς δύο ξέστας δραχμῆς μιᾶς πωλουμένους, ἐν
δὲ τοῖς Γισχάλοις τοὺς ὀγδοήκοντα ξέστας δραχμῶν τεσσάρων, πᾶν
τὸ ἔλαιον ὅσον ἦν ἐκεῖ διεπέμψατο λαβὼν ἐξουσίαν καὶ παρʼ ἐμοῦ
τὸ δοκεῖν:
</p>
</div1>
<div1 type="section" n="76" org="uniform" sample="complete" part="N" TEIform="div1">
<p TEIform="p">οὐ γὰρ ἑκὼν ἐπέτρεπον, ἀλλὰ διὰ φόβον τὸν ἀπὸ τοῦ
πλήθους, μὴ κωλύων καταλευσθείην ὑπʼ αὐτῶν. συγχωρήσαντος
οὖν μου πλείστων χρημάτων ὁ Ἰωάννης ἐκ τῆς κακουργίας ταύτης
εὐπόρησε.
<milestone n="14" unit="Whiston section" TEIform="milestone"/>
</p>
</div1>
<div1 type="section" n="77" org="uniform" sample="complete" part="N" TEIform="div1">
<p TEIform="p">Τοὺς δὲ συμπρέσβεις ἀπὸ τῶν Γισχάλων ἀπολύσας εἰς
τὰ Ἱεροσόλυμα πρόνοιαν ἐποιούμην ὅπλων τε κατασκευῆς καὶ πόλεων
ἐχυρότητος. μεταπεμψάμενος δὲ τῶν λῃστῶν τοὺς ἀνδρειοτάτους
ἀφελέσθαι μὲν αὐτῶν τὰ ὅπλα οὐχ οἷόν τε ὂν ἑώρων, ἔπεισα δὲ
τὸ πλῆθος μισθοφορὰν αὐτοῖς παρέχειν, ἄμεινον εἶναι λέγων ἑκόντας
ὀλίγα διδόναι μᾶλλον ἢ τὰς κτήσεις διαρπαζομένας ὑπʼ αὐτῶν περιορᾶν.
</p>
</div1>
<div1 type="section" n="78" org="uniform" sample="complete" part="N" TEIform="div1">
<p TEIform="p">καὶ λαβὼν παρʼ αὐτῶν ὅρκους μὴ ἀφίξεσθαι πρότερον εἰς
τὴν χώραν, ἐὰν μὴ μετακληθῶσιν ἢ ὅταν τὸν μισθὸν μὴ λάβωσιν,
ἀπέλυσα παραγγείλας μήτε Ῥωμαίοις πολεμεῖν μήτε τοῖς περιοίκοις: 
εἰρηνεύεσθαι γὰρ πρὸ πάντων τὴν Γαλιλαίαν ἐφρόντιζον.
</p>
</div1>
<div1 type="section" n="79" org="uniform" sample="complete" part="N" TEIform="div1">
<p TEIform="p">τοὺς δʼ ἐν τέλει τῶν Γαλιλαίων ὅσον ἑβδομήκοντα πάντας βουλόμενος 
ἐν προφάσει φιλίας καθάπερ ὅμηρα τῆς πίστεως ἔχειν φίλους
τε καὶ συνεκδήμους ἐποιησάμην ἐπί τε κρίσεις παρελάμβανον καὶ
μετὰ γνώμης τῆς ἐκείνων τὰς ἀποφάσεις ἐποιούμην, μήτε προπετείᾳ 
πειρώμενος τοῦ δικαίου διαμαρτάνειν καθαρεύειν τε παντὸς
ἐπʼ αὐταῖς λήμματος. <pb TEIform="pb"/>
<milestone n="15" unit="Whiston section" TEIform="milestone"/>
</p>
</div1>
<div1 type="section" n="80" org="uniform" sample="complete" part="N" TEIform="div1">
<p TEIform="p">Περὶ τριακοστὸν γοῦν ἔτος ὑπάρχων, ἐν ᾧ χρόνῳ, κἂν ἀπέχηταί 
τις τῶν παρανόμων ἐπιθυμιῶν, δύσκολον τὰς ἐκ τοῦ φθόνου
διαβολὰς φεύγειν ἄλλως τε καὶ ἐξουσίας ὄντα μεγάλης, γυναῖκα
μὲν πᾶσαν ἀνύβριστον ἐφύλαξα, πάντων δὲ τῶν διδομένων ὡς μὴ
χρῄζων κατεφρόνησα, ἀλλʼ οὐδὲ τὰς ὀφειλομένας μοι ὡς ἱερεῖ δεκάτας 
ἀπελάμβανον παρὰ τῶν κομιζόντων:
</p>
</div1>
<div1 type="section" n="81" org="uniform" sample="complete" part="N" TEIform="div1">
<p TEIform="p">ἐκ μέντοι τῶν λαφύρων
μέρος τοὺς Σύρους τοὺς τὰς πέριξ πόλεις κατοικοῦντας νικήσας
ἔλαβον, ἃ καὶ εἰς Ἱεροσόλυμα τοῖς συγγενέσιν ὁμολογῶ πεπομφέναι.
</p>
</div1>
<div1 type="section" n="82" org="uniform" sample="complete" part="N" TEIform="div1">
<p TEIform="p">καὶ δὶς μὲν κατὰ κράτος ἑλὼν Σεπφωρίτας, Τιβεριεῖς τετράκις,
Γαδαρεῖς δʼ ἅπαξ, καὶ τὸν Ἰωάννην πολλάκις ἐπιβουλεύσαντά μοι
λαβὼν ὑποχείριον οὔτʼ αὐτὸν οὔτε τινὰς τῶν προειρημένων ἐθνῶν
ἐτιμωρησάμην, ὡς προϊὼν ὁ λόγος παραστήσει.
</p>
</div1>
<div1 type="section" n="83" org="uniform" sample="complete" part="N" TEIform="div1">
<p TEIform="p">διὰ τοῦτʼ οἶμαι
καὶ τὸν θεόν, οὐ γὰρ λελήθασιν αὐτὸν οἱ τὰ δέοντα πράττοντες,
καὶ ἐκ τῆς ἐκείνων ῥύσασθαί με χειρὸς καὶ μετὰ ταῦτα πολλοῖς
περιπεσόντα κινδύνοις διαφυλάξαι, περὶ ὧν ὕστερον ἀπαγγελοῦμεν.
<milestone n="16" unit="Whiston section" TEIform="milestone"/>
</p>
</div1>
<div1 type="section" n="84" org="uniform" sample="complete" part="N" TEIform="div1">
<p TEIform="p">Τοσαύτη δʼ ἦν ἡ πρός με τοῦ πλήθους τῶν Γαλιλαίων
εὔνοια καὶ πίστις, ὥστε ληφθεισῶν αὐτῶν κατὰ κράτος τῶν πόλεων,
γυναικῶν δὲ καὶ τέκνων ἀνδραποδισθέντων, οὐχ οὕτως ταῖς ἑαυτῶν
ἐπεστέναξαν συμφοραῖς, ὥσπερ τῆς ἐμῆς ἐφρόντισαν σωτηρίας.
</p>
</div1>
<div1 type="section" n="85" org="uniform" sample="complete" part="N" TEIform="div1">
<p TEIform="p">ταῦτα δʼ ὁρῶν Ἰωάννης ἐφθόνησε, καὶ γράφει πρός με παρακαλῶν
ἐπιτρέψαι καταβάντι χρήσασθαι τοῖς ἐν Τιβεριάδι θερμοῖς ὕδασι
τῆς τοῦ σώματος ἕνεκα θεραπείας.
</p>
</div1>
<div1 type="section" n="86" org="uniform" sample="complete" part="N" TEIform="div1">
<p TEIform="p">κἀγὼ μηδὲν ὑποπτεύσας πράξειν 
αὐτὸν πονηρὸν οὐκ ἐκώλυσα: πρὸς δὲ καὶ τοῖς τῆς Τιβεριάδος <pb TEIform="pb"/>
τὴν διοίκησιν ὑπʼ ἐμοῦ πεπιστευμένοις κατʼ ὄνομα γράφω κατάλυσιν 
ἑτοιμάσαι τῷ Ἰωάννῃ καὶ τοῖς ἀφιξομένοις σὺν αὐτῷ πάντων
τε [τῶν ἐπιτηδείων] ἀφθονίαν παρασχεῖν. διέτριβον δὲ κατὰ τὸν
καιρὸν ἐκεῖνον ἐν κώμῃ τῆς Γαλιλαίας, ἣ προσαγορεύεται Κανά.
<milestone n="17" unit="Whiston section" TEIform="milestone"/>
</p>
</div1>
<div1 type="section" n="87" org="uniform" sample="complete" part="N" TEIform="div1">
<p TEIform="p">Ὁ δʼ Ἰωάννης ἀφικόμενος εἰς τὴν Τιβεριέων πόλιν ἔπειθε
τοὺς ἀνθρώπους ἀποστάντας τῆς πρός με πίστεως προστίθεσθαι
αὐτῷ. καὶ πολλοὶ τὴν παράκλησιν ἡδέως ἐδέξαντο νεωτέρων ἐπιθυμοῦντες 
αἰεὶ πραγμάτων καὶ φύσει πρὸς μεταβολὰς ἐπιτηδείως
ἔχοντες καὶ στάσεσι χαίροντες.
</p>
</div1>
<div1 type="section" n="88" org="uniform" sample="complete" part="N" TEIform="div1">
<p TEIform="p">μάλιστα δὲ Ἰοῦστος καὶ ὁ πατὴρ
αὐτοῦ Πιστὸς ὡρμήκεσαν ἀποστάντες ἐμοῦ προσθέσθαι τῷ Ἰωάννῃ.
</p>
</div1>
<div1 type="section" n="89" org="uniform" sample="complete" part="N" TEIform="div1">
<p TEIform="p">διεκώλυσα δʼ αὐτοὺς φθάσας: ἧκεν γὰρ ἄγγελός μοι παρὰ Σίλα, ὃν
ἐγὼ καθεστάκειν τῆς Τιβεριάδος στρατηγόν, ὡς προεῖπον, τὴν τῶν
Τιβεριέων γνώμην ἀπαγγέλλων κἀμὲ σπεύδειν παρακαλῶν: βραδύναντος 
γὰρ ὑπὸ τὴν ἑτέρων ἐξουσίαν γενέσθαι τὴν πόλιν.
</p>
</div1>
<div1 type="section" n="90" org="uniform" sample="complete" part="N" TEIform="div1">
<p TEIform="p">ἐντυχὼν
οὖν τοῖς γράμμασι τοῦ Σίλα καὶ διακοσίους ἀναλαβὼν ἄνδρας διʼ
ὅλης τῆς νυκτὸς τὴν πορείαν ἐποιούμην, προπέμψας ἄγγελον τὸν
τὴν ἐμὴν παρουσίαν τοῖς ἐν τῇ Τιβεριάδι σημανοῦντα.
</p>
</div1>
<div1 type="section" n="91" org="uniform" sample="complete" part="N" TEIform="div1">
<p TEIform="p">πρωῒ δὲ
πλησιάζοντος ἐμοῦ τῇ πόλει τὸ πλῆθος ὑπηντίαζεν καὶ Ἰωάννης
σὺν αὐτοῖς, καὶ πάνυ με τεταραγμένως ἀσπασάμενος, δείσας μὴ
εἰς ἔλεγχον αὐτοῦ τῆς πράξεως ἀφικομένης ἀπολέσθαι κινδυνεύσῃ,
ὑπεχώρησε μετὰ σπουδῆς εἰς τὴν ἑαυτοῦ κατάλυσιν.
</p>
</div1>
<div1 type="section" n="92" org="uniform" sample="complete" part="N" TEIform="div1">
<p TEIform="p">κἀγὼ δὲ γενόμενος 
κατὰ τὸ στάδιον τοὺς περὶ ἐμὲ σωματοφύλακας ἀπολύσας
πλὴν ἑνὸς καὶ μετὰ τούτου κατασχὼν δέκα τῶν ὁπλιτῶν δημηγορεῖν
ἐπειρώμην τῷ πλήθει τῶν Τιβεριέων στὰς ἐπὶ τριγχοῦ τινος ὑψηλοῦ,
παρεκάλουν τε μὴ οὕτως αὐτοὺς ταχέως ἀφίστασθαι:
</p>
</div1>
<div1 type="section" n="93" org="uniform" sample="complete" part="N" TEIform="div1">
<p TEIform="p">κατάγνωσιν <pb TEIform="pb"/>
γὰρ αὐτοῖς οἴσειν τὴν μεταβολήν, καὶ τῷ μετὰ ταῦτα προϊσταμένῳ
διʼ ὑποψίας γενήσεσθαι δικαίας, ὡς μηδὲ τὴν πρὸς ἐκεῖνον πίστιν
φυλαξόντων.
<milestone n="18" unit="Whiston section" TEIform="milestone"/>
</p>
</div1>
<div1 type="section" n="94" org="uniform" sample="complete" part="N" TEIform="div1">
<p TEIform="p">Οὔπω δέ μοι πάντα λελάλητο, καί τινος ἐξήκουσα τῶν
οἰκείων καταβαίνειν κελεύοντος: οὐ γάρ μοι καιρὸν εἶναι φροντίζειν
τῆς παρὰ Τιβεριέων εὐνοίας, ἀλλὰ περὶ τῆς ἰδίας σωτηρίας καὶ
πῶς τοὺς ἐχθροὺς φύγω.
</p>
</div1>
<div1 type="section" n="95" org="uniform" sample="complete" part="N" TEIform="div1">
<p TEIform="p">πεπόμφει δʼ ὁ Ἰωάννης τῶν περὶ αὐτὸν
ὁπλιτῶν ἐπιλέξας τοὺς πιστοτάτους ἐκ τῶν χιλίων, οἵπερ ἦσαν
αὐτῷ, καὶ προσέταξεν τοῖς πεμφθεῖσιν ἀνελεῖν με πεπυσμένος
ὡς εἴην μετὰ τῶν οἰκείων μεμονωμένος.
</p>
</div1>
<div1 type="section" n="96" org="uniform" sample="complete" part="N" TEIform="div1">
<p TEIform="p">ἧκον δʼ οἱ πεμφθέντες,
κἂν ἐπεπράχεισαν, εἰ μὴ τοῦ τριγχοῦ θᾶττον ἀφαλόμενος ἐγὼ μετὰ
τοῦ σωματοφύλακος Ἰακώβου καὶ ὑπό τινος Τιβεριέως Ἡρώδου
προσανακουφισθείς, ὁδηγηθεὶς ὑπὸ τούτου ἐπὶ τὴν λίμνην καὶ πλοίου
λαβόμενος καὶ ἐπιβὰς παρὰ δόξαν τοὺς ἐχθροὺς διαφυγὼν εἰς Ταριχέας 
ἀφικόμην.
<milestone n="19" unit="Whiston section" TEIform="milestone"/>
</p>
</div1>
<div1 type="section" n="97" org="uniform" sample="complete" part="N" TEIform="div1">
<p TEIform="p">Οἱ δὲ τὴν πόλιν ταύτην κατοικοῦντες ὡς ἐπύθοντο τὴν
τῶν Τιβεριέων ἀπιστίαν, σφόδρα παρωξύνθησαν. ἁρπάσαντες οὖν
τὰ ὅπλα παρεκάλουν σφᾶς ἄγειν ἐπʼ αὐτούς: θέλειν γὰρ ἔφασκον
ὑπὲρ τοῦ στρατηγοῦ δίκας λαβεῖν παρʼ αὐτῶν.
</p>
</div1>
<div1 type="section" n="98" org="uniform" sample="complete" part="N" TEIform="div1">
<p TEIform="p">διήγγελλον δὲ τὰ
γεγονότα καὶ τοῖς κατὰ τὴν Γαλιλαίαν πᾶσαν ἐρεθίσαι καὶ τούτους 
κατὰ τῶν Τιβεριέων διὰ σπουδῆς ἔχοντες, παρεκάλουν τε
πλείστους συναχθέντας ἀφικέσθαι πρὸς αὐτούς, ἵνα μετὰ γνώμης
τοῦ στρατηγοῦ πράττωσιν τὸ δόξαν.
</p>
</div1>
<div1 type="section" n="99" org="uniform" sample="complete" part="N" TEIform="div1">
<p TEIform="p">ἧκον οὖν οἱ Γαλιλαῖοι πολλοὶ
πανταχόθεν μεθʼ ὅπλων καὶ παρεκελεύοντό μοι προσβαλεῖν τῇ <pb TEIform="pb"/>
Τιβεριάδι καὶ κατὰ κράτος αὐτὴν ἐξελεῖν καὶ πᾶσαν ἔδαφος ποιήσαντα 
τοὺς ἐνοίκους σὺν γυναιξὶ καὶ τέκνοις ἀνδραποδίσασθαι.
συνεβούλευον δὲ ταῦτα καὶ τῶν φίλων οἱ ἐκ τῆς Τιβεριάδος διασωθέντες.
</p>
</div1>
<div1 type="section" n="100" org="uniform" sample="complete" part="N" TEIform="div1">
<p TEIform="p">ἐγὼ δὲ οὐ συνεπένευον δεινὸν ἡγούμενος ἐμφυλίου
πολέμου κατάρχειν: μέχρι λόγων γὰρ ᾤμην εἶναι δεῖν τὴν φιλονεικίαν. 
καὶ μὴν οὐδʼ αὐτοῖς ἔφασκον συμφέρειν τοῦτο πρᾶξαι
Ῥωμαίων ταῖς πρὸς ἀλλήλους στάσεσιν αὐτοὺς ἀπολέσθαι προσδοκώντων. 
ταῦτα δὲ λέγων ἔπαυσα τῆς ὀργῆς τοὺς Γαλιλαίους.
<milestone n="20" unit="Whiston section" TEIform="milestone"/>
</p>
</div1>
<div1 type="section" n="101" org="uniform" sample="complete" part="N" TEIform="div1">
<p TEIform="p">Ὁ δὲ Ἰωάννης ἀπράκτου τῆς ἐπιβουλῆς αὐτῷ γενομένης
ἔδεισε περὶ ἑαυτοῦ, καὶ τοὺς περὶ αὐτὸν ὁπλίτας ἀναλαβὼν ἀπῆρεν
ἐκ τῆς Τιβεριάδος εἰς τὰ Γίσχαλα, καὶ γράφει πρός με περὶ τῶν
πεπραγμένων ἀπολογούμενος ὡς μὴ κατὰ γνώμην τὴν αὐτοῦ γενομένων, 
παρακαλεῖ τε μηδὲν ὑπονοεῖν κατʼ αὐτοῦ προστιθεὶς ὅρκους
καὶ δεινάς τινας ἀράς, διʼ ὧν ᾤετο πιστευθήσεσθαι περὶ ὧν ἐπέστειλεν.
<milestone n="21" unit="Whiston section" TEIform="milestone"/>
</p>
</div1>
<div1 type="section" n="102" org="uniform" sample="complete" part="N" TEIform="div1">
<p TEIform="p">Οἱ δὲ Γαλιλαῖοι, πολλοὶ γὰρ ἕτεροι πάλιν ἐκ τῆς χώρας
πάσης ἀνήχθησαν μεθʼ ὅπλων, εἰδότες τὸν ἄνθρωπον ὡς πονηρός
ἐστιν καὶ ἐπίορκος, παρεκάλουν ἀγαγεῖν σφᾶς ἐπʼ αὐτόν, ἄρδην
ἀφανίσειν ἐπαγγελλόμενοι σὺν αὐτῷ καὶ τὰ Γίσχαλα.
</p>
</div1>
<div1 type="section" n="103" org="uniform" sample="complete" part="N" TEIform="div1">
<p TEIform="p">χάριν μὲν
οὖν ἔχειν αὐτῶν ταῖς προθυμίαις ὡμολόγουν ἐγὼ καὶ νικήσειν αὐτῶν 
τὴν εὔνοιαν ἐπηγγελλόμην, παρεκάλουν δʼ ὅμως ἐπισχεῖν αὐτοὺς 
ἀξιῶν καὶ συγγινώσκειν μοι δεόμενος προῃρημένῳ τὰς ταραχὰς
χωρὶς φόνων καταστέλλειν. καὶ πείσας τὸ πλῆθος τῶν Γαλιλαίων
εἰς τὴν Σέπφωριν ἀφικνούμην.
<milestone n="22" unit="Whiston section" TEIform="milestone"/>
</p>
</div1>
<div1 type="section" n="104" org="uniform" sample="complete" part="N" TEIform="div1">
<p TEIform="p">Οἱ δὲ τὴν πόλιν ταύτην κατοικοῦντες ἄνδρες κεκρικότες
τῇ πρὸς Ῥωμαίους ἐμμεῖναι πίστει, δεδιότες δὲ τὴν ἐμὴν ἄφιξιν,
ἐπειράθησαν ἑτέρᾳ με πράξει περισπάσαντες ἀδεεῖς εἶναι περὶ <pb TEIform="pb"/>
ἑαυτῶν.
</p>
</div1>
<div1 type="section" n="105" org="uniform" sample="complete" part="N" TEIform="div1">
<p TEIform="p">καὶ δὴ πέμψαντες πρὸς Ἰησοῦν τὸν ἀρχιλῃστὴν εἰς τὴν
Πτολεμαΐδος μεθορίαν ὑπέσχοντο δώσειν πολλὰ χρήματα θελήσαντι
μετὰ τῆς σὺν αὐτῷ δυνάμεως, ἦσαν δʼ ὀκτακόσιοι τὸν ἀριθμόν,
πόλεμον ἐξάψαι πρὸς ἡμᾶς.
</p>
</div1>
<div1 type="section" n="106" org="uniform" sample="complete" part="N" TEIform="div1">
<p TEIform="p">ὁ δʼ ὑπακούσας αὐτῶν ταῖς ὑποσχέσεσιν 
ἠθέλησεν ἐπιπεσεῖν ἡμῖν ἀνετοίμοις καὶ μηδὲν προγινώσκουσιν. 
πέμψας γοῦν πρός με παρεκάλει λαβεῖν ἐξουσίαν ἀσπασόμενον 
ἀφικέσθαι. συγχωρήσαντος δέ μου, τῆς γὰρ ἐπιβουλῆς
οὐδὲν προηπιστάμην, ἀναλαβὼν τὸ σύνταγμα τῶν λῃστῶν ἔσπευδεν
ἐπʼ ἐμέ.
</p>
</div1>
<div1 type="section" n="107" org="uniform" sample="complete" part="N" TEIform="div1">
<p TEIform="p">οὐ μὴν ἔφθασεν αὐτοῦ τέλος λαβεῖν ἡ κακουργία: πλησιάζοντος 
γὰρ ἤδη τῶν σὺν αὐτῷ τις αὐτομολήσας ἧκεν πρός με
τὴν ἐπιχείρησιν αὐτοῦ φράζων, κἀγὼ πυθόμενος ταῦτα προῆλθον
εἰς τὴν ἀγορὰν σκηψάμενος ἀγνοεῖν τὴν ἐπιβουλήν: ἐπηγόμην δὲ
πολλοὺς ὁπλίτας Γαλιλαίους, τινὰς δὲ καὶ Τιβεριέων.
</p>
</div1>
<div1 type="section" n="108" org="uniform" sample="complete" part="N" TEIform="div1">
<p TEIform="p">εἶτα προστάξας 
τὰς ὁδοὺς πάσας ἀσφαλέστατα φρουρεῖσθαι παρήγγειλα τοῖς
ἐπὶ τῶν πυλῶν μόνον Ἰησοῦν, ἐπειδὰν παραγένηται, μετὰ τῶν
πρώτων εἰσελθεῖν ἐᾶσαι, ἀποκλεῖσαι δὲ τοὺς ἄλλους, βιαζομένους
δὲ τύπτειν.
</p>
</div1>
<div1 type="section" n="109" org="uniform" sample="complete" part="N" TEIform="div1">
<p TEIform="p">τῶν δὲ τὸ προσταχθὲν ποιησάντων εἰσῆλθεν ὁ Ἰησοῦς
μετʼ ὀλίγων. καὶ κελεύσαντος ἐμοῦ ῥῖψαι τὰ ὅπλα θᾶττον, εἰ γὰρ
ἀπειθοίη τεθνήξεσθαι, περιεστῶτας ἰδὼν πανταχόθεν αὐτῷ τοὺς
ὁπλίτας φοβηθεὶς ὑπήκουσεν: οἱ δʼ ἀποκλεισθέντες τῶν ἐπακολουθούντων 
αὐτῷ πυθόμενοι τὴν σύλληψιν ἔφυγον.
</p>
</div1>
<div1 type="section" n="110" org="uniform" sample="complete" part="N" TEIform="div1">
<p TEIform="p">κἀγὼ τὸν Ἰησοῦν
προσκαλεσάμενος κατʼ ἰδίαν οὐκ ἀγνοεῖν ἔφην τὴν ἐπʼ ἐμὲ συσκευασθεῖσαν 
ἐπιβουλὴν οὐδʼ ὑπὸ τίνων πεμφθείη, συγγνώσεσθαι δʼ
ὅμως αὐτῷ τῶν πεπραγμένων, εἰ μέλλοι μετανοήσειν καὶ πιστὸς
ἐμοὶ γενήσεσθαι.
</p>
</div1>
<div1 type="section" n="111" org="uniform" sample="complete" part="N" TEIform="div1">
<p TEIform="p">ὑπισχνουμένου δὲ πάντα ποιήσειν ἐκείνου ἀπέλυσα 
συγχωρήσας αὐτῷ συναγαγεῖν πάλιν οὓς πρότερον εἶχεν. Σεπφωρίταις 
δʼ ἠπείλησα, εἰ μὴ παύσαιντο τῆς ἀγνωμοσύνης, λήψεσθαι 
παρʼ αὐτῶν δίκας.
<milestone n="23" unit="Whiston section" TEIform="milestone"/>
</p>
</div1>
<div1 type="section" n="112" org="uniform" sample="complete" part="N" TEIform="div1">
<p TEIform="p">Κατὰ τοῦτον τὸν καιρὸν ἀφικνοῦνται πρός με δύο μεγιστᾶνες 
τῶν ὑπὸ τὴν ἐξουσίαν τοῦ βασιλέως ἐκ τῆς τῶν Τραχωνιτῶν
χώρας ἐπαγόμενοι τοὺς ἑαυτῶν ἵππους καὶ ὅπλα, χρήματα δʼ ὑποκομίζοντες.
</p>
</div1>
<div1 type="section" n="113" org="uniform" sample="complete" part="N" TEIform="div1">
<p TEIform="p">τούτους περιτέμνεσθαι τῶν Ἰουδαίων ἀναγκαζόντων,
εἰ θέλουσιν εἶναι παρʼ αὐτοῖς, οὐκ εἴασα βιασθῆναι, φάσκων δεῖν
ἕκαστον κατὰ τὴν ἑαυτοῦ προαίρεσιν τὸν θεὸν εὐσεβεῖν, ἀλλὰ μὴ
μετὰ βίας, χρῆναι δὲ τούτους διʼ ἀσφάλειαν πρὸς ἡμᾶς καταφυγόντας 
μὴ μετανοεῖν. πεισθέντος δὲ τοῦ πλήθους τοῖς ἥκουσιν
ἀνδράσιν τὰ πρὸς τὴν συνήθη δίαιταν ἅπαντα παρεῖχον δαψιλῶς.
<milestone n="24" unit="Whiston section" TEIform="milestone"/>
</p>
</div1>
<div1 type="section" n="114" org="uniform" sample="complete" part="N" TEIform="div1">
<p TEIform="p">Πέμπει δʼ ὁ βασιλεὺς Ἀγρίππας δύναμιν καὶ στρατηγὸν
ἐπʼ αὐτῆς Αἴκουον Μόδιον Γάμαλα τὸ φρούριον ἐξαιρήσοντας. οἱ
δὲ πεμφθέντες κυκλώσασθαι μὲν τὸ φρούριον οὐκ ἤρκεσαν, ἐν δὲ
τοῖς φανεροῖς τῶν τόπων ἐφεδρεύοντες ἐπολιόρκουν τὰ Γάμαλα.
</p>
</div1>
<div1 type="section" n="115" org="uniform" sample="complete" part="N" TEIform="div1">
<p TEIform="p">Αἰβούτιος δὲ ὁ δεκάδαρχος, ὁ τοῦ μεγάλου πεδίου τὴν προστασίαν
πεπιστευμένος, ἀκούσας ὅτι παρείην εἰς Σιμωνιάδα κώμην ἐν μεθορίοις 
κειμένην τῆς Γαλιλαίας, αὐτοῦ δʼ ἀπέχουσαν ἑξήκοντα σταδίους, 
νυκτὸς ἀναλαβὼν τοὺς ἑκατὸν ἱππεῖς, οὓς εἶχεν σὺν αὐτῷ,
καί τινας πεζοὺς περὶ διακοσίους, καὶ τοὺς ἐν Γάβα πόλει κατοικοῦντας 
ἐπαγόμενος συμμάχους, νυκτὸς ὁδεύσας ἧκεν εἰς τὴν κώμην,
ἐν ᾗ διέτριβον.
</p>
</div1>
<div1 type="section" n="116" org="uniform" sample="complete" part="N" TEIform="div1">
<p TEIform="p">ἀντιπαραταξαμένου δὲ κἀμοῦ μετὰ δυνάμεως πολλῆς
ὁ μὲν Αἰβούτιος εἰς τὸ πεδίον ὑπάγειν ἡμᾶς ἐπειρᾶτο: σφόδρα
γὰρ τοῖς ἱππεῦσιν ἐπεποίθει. οὐ μὴν ὑπηκούσαμεν: ἐγὼ γὰρ τὸ
πλεονέκτημα συνιδὼν τὸ γενησόμενον τοῖς ἱππεῦσιν, εἰ καταβαίημεν
εἰς τὸ πεδίον, πεζοὶ γὰρ ἡμεῖς σύμπαντες ἦμεν, ἔγνων αὐτοῦ τοῖς
πολεμίοις συνάπτειν.
</p>
</div1>
<div1 type="section" n="117" org="uniform" sample="complete" part="N" TEIform="div1">
<p TEIform="p">καὶ μέχρι μέν τινος γενναίως ἀντέσχεν σὺν <pb TEIform="pb"/>
τοῖς περὶ αὐτὸν ὁ Αἰβούτιος, ἀχρεῖον δʼ ὁρῶν κατὰ τὸν τόπον
τοῦτον οὖσαι αὐτῷ τὴν ἱππικὴν δύναμιν ἀναζεύγνυσιν ἄπρακτος
εἰς Γάβαν πόλιν, τρεῖς ἄνδρας ἀποβαλὼν κατὰ τὴν μάχην.
</p>
</div1>
<div1 type="section" n="118" org="uniform" sample="complete" part="N" TEIform="div1">
<p TEIform="p">εἱπόμην
δὲ κατὰ πόδας ἐγὼ δισχιλίους ἐπαγόμενος ὁπλίτας, καὶ περὶ Βήσαραν 
πόλιν γενόμενος ἐν μεθορίῳ μὲν τῆς Πτολεμαΐδος κειμένην,
εἴκοσι δʼ ἀπέχουσαν στάδια τῆς Γάβας, ἔνθα διέτριβεν Αἰβούτιος,
στήσας τοὺς ὁπλίτας ἔξωθεν τῆς κώμης καὶ φρουρεῖν αὐτοῖς ἀσφαλῶς 
τὰς ὁδοὺς προστάξας ὑπὲρ τοῦ μὴ ἐνοχλῆσαι τοὺς πολεμίους
ἡμῖν ἕως τὸν σῖτον ἐκφορήσομεν,
</p>
</div1>
<div1 type="section" n="119" org="uniform" sample="complete" part="N" TEIform="div1">
<p TEIform="p">πολὺς γὰρ ἀπέκειτο Βερενίκης
τῆς βασιλίδος ἐκ τῶν πέριξ κωμῶν εἰς τὴν Βήσαραν συλλεγόμενος,
πληρώσας τὰς καμήλους καὶ τοὺς ὄνους, πολλοὺς ἐπηγόμην, διέπεμψα 
τὸν σῖτον εἰς τὴν Γαλιλαίαν.
</p>
</div1>
<div1 type="section" n="120" org="uniform" sample="complete" part="N" TEIform="div1">
<p TEIform="p">τοῦτο δὲ πράξας προεκαλούμην
εἰς μάχην τὸν Αἰβούτιον, οὐχ ὑπακούσαντος δʼ ἐκείνου, κατεπέπληκτο 
γὰρ τὴν [ἡμετέραν] ἑτοιμότητα καὶ τὸ θράσος, ἐπὶ Νεοπολιτανὸν 
ἐτραπόμην τὴν Τιβεριέων χώραν ἀκούσας ὑπʼ αὐτοῦ λεηλατεῖσθαι.
</p>
</div1>
<div1 type="section" n="121" org="uniform" sample="complete" part="N" TEIform="div1">
<p TEIform="p">ἦν δὲ Νεοπολιτανὸς ἴλης μὲν ἔπαρχος, παρειλήφει δὲ
τὴν Σκυθόπολιν εἰς φυλακὴν τὴν ἀπὸ τῶν πολεμίων. τοῦτον οὖν
κωλύσας ἐπὶ πλέον τὴν Τιβεριέων κακοῦν περὶ τὴν τῆς Γαλιλαίας
πρόνοιαν ἐγινόμην.
<milestone n="25" unit="Whiston section" TEIform="milestone"/>
</p>
</div1>
<div1 type="section" n="122" org="uniform" sample="complete" part="N" TEIform="div1">
<p TEIform="p">Ὁ δὲ τοῦ Λευεῖ παῖς Ἰωάννης, ὃν ἔφαμεν ἐν τοῖς Γισχάλοις 
διατρίβειν, πυθόμενος πάντα κατὰ νοῦν μοι προχωρεῖν, καὶ
διʼ εὐνοίας μὲν εἶναί με τοῖς ὑπηκόοις, τοῖς πολεμίοις δὲ διʼ ἐκπλήξεως, 
οὐκ εὖ τὴν γνώμην ἐτέθη, κατάλυσιν δʼ αὐτῷ τὴν ἐμὴν
εὐπραγίαν φέρειν νομίζων εἰς φθόνον ἐξώκειλεν οὔτι μέτριον.
</p>
</div1>
<div1 type="section" n="123" org="uniform" sample="complete" part="N" TEIform="div1">
<p TEIform="p">καὶ
παύσειν με τῆς εὐτυχίας ἐλπίσας, εἰ παρὰ τῶν ὑπηκόων μῖσος
ἐξάψειεν, ἔπειθεν τοὺς τὴν Τιβεριάδα κατοικοῦντας καὶ τοὺς τὴν
Σέπφωριν [νομίζων] πρὸς τούτοις δὲ καὶ τοὺς Γάβαρα, πόλεις δʼ
εἰσὶν αὗται τῶν κατὰ τὴν Γαλιλαίαν αἱ μέγισται, τῆς πρός με
πίστεως ἀποστάντας αὐτῷ προστίθεσθαι: κρεῖττον γὰρ ἐμοῦ στρατηγήσειν 
αὐτῶν ἔφασκεν.
</p>
</div1>
<div1 type="section" n="124" org="uniform" sample="complete" part="N" TEIform="div1">
<p TEIform="p">καὶ Σεπφωρεῖς μέν, οὐδετέρῳ γὰρ ἡμῶν
προσεῖχον διὰ τὸ Ῥωμαίους ᾑρῆσθαι δεσπότας, οὐκ ἐπένευον αὐτῷ,
Τιβεριεῖς δὲ τὴν μὲν ἀπόστασιν οὐκ ἐδέχοντο, αὐτοῦ δὲ συγκατένευον 
γενέσθαι φίλοι, οἱ δὲ Γάβαρα κατοικοῦντες προστίθενται
τῷ Ἰωάννῃ: Σίμων δʼ ἦν ὁ παρακαλῶν αὐτούς, πρωτεύων μὲν τῆς
πόλεως, ὡς φίλῳ δὲ καὶ ἑταίρῳ τῷ Ἰωάννῃ χρώμενος.
</p>
</div1>
<div1 type="section" n="125" org="uniform" sample="complete" part="N" TEIform="div1">
<p TEIform="p">ἐκ μὲν οὖν
τοῦ φανεροῦ τὴν ἀπόστασιν οὐχ ὡμολόγουν: σφόδρα γὰρ ἐδεδοίκεσαν 
τοὺς Γαλιλαίους ἅτε δὴ πεῖραν αὐτῶν τῆς πρὸς ἡμᾶς πολλάκις 
εὐνοίας λαβόντες: ἐκ τοῦ λεληθότος δὲ καιρὸν παραφυλάσσοντες 
ἐπιτήδειον ἐπεβούλευον, καὶ δὴ ἀφικόμην εἰς κίνδυνον τὸν
μέγιστον διὰ τοιαύτην αἰτίαν.
<milestone n="26" unit="Whiston section" TEIform="milestone"/>
</p>
</div1>
<div1 type="section" n="126" org="uniform" sample="complete" part="N" TEIform="div1">
<p TEIform="p">Νεανίσκοι τινὲς θρασεῖς Δαβαριττηνοὶ γένος ἐπιτηρήσαντες 
τὴν Πτολεμαίου γυναῖκα τοῦ βασιλέως ἐπιτρόπου μετὰ
πολλῆς παρασκευῆς καί τινων ἱππέων ἀσφαλείας χάριν ἑπομένων
διὰ τοῦ μεγάλου πεδίου τὴν πορείαν ποιουμένην ἐκ τῆς τοῖς βασιλεῦσιν 
ὑποτελοῦς χώρας εἰς τὴν Ῥωμαίων ἐπικράτειαν, ἐπιπίπτουσιν
αὐτοῖς ἄφνω.
</p>
</div1>
<div1 type="section" n="127" org="uniform" sample="complete" part="N" TEIform="div1">
<p TEIform="p">καὶ τὴν μὲν γυναῖκα φυγεῖν ἠνάγκασαν, ὅσα δʼ ἐπεφέρετο 
πάντα διήρπασαν, καὶ ἧκον εἰς Ταριχέας πρός με τέσσαρας
ἡμιόνους καταφόρτους ἄγοντες ἐσθῆτος καὶ σκευῶν: ἦν δὲ καὶ ἀργυρίου 
σταθμὸς οὐκ ὀλίγος καὶ χρυσοῖ πεντακόσιοι.
</p>
</div1>
<div1 type="section" n="128" org="uniform" sample="complete" part="N" TEIform="div1">
<p TEIform="p">ταῦτʼ ἐγὼ
βουλόμενος διαφυλάξαι τῷ Πτολεμαίῳ, καὶ γὰρ ἦν ὁμόφυλος, ἀπηγόρευται 
δʼ ἡμῖν ὑπὸ τῶν νόμων μηδὲ τοὺς ἐχθροὺς ἀποστερεῖν,
πρὸς μὲν τοὺς κομίσαντας ἔφην φυλάττειν αὐτὰ δεῖν, ἵνʼ ἐκ τῆς
πράσεως αὐτῶν ἐπισκευασθῇ τὰ τείχη τῶν Ἱεροσολύμων,
</p>
</div1>
<div1 type="section" n="129" org="uniform" sample="complete" part="N" TEIform="div1">
<p TEIform="p">οἱ δὲ
νεανίαι χαλεπῶς ἔσχον οὐ λαβόντες μοῖραν ἐκ τῶν λαφύρων, καθάπερ 
προσεδόκησαν, καὶ πορευθέντες εἰς τὰς πέριξ τῆς Τιβεριάδος 
κώμας προδιδόναι μέλλειν με Ῥωμαίοις τὴν χώραν αὐτῶν
ἔλεγον:
</p>
</div1>
<div1 type="section" n="130" org="uniform" sample="complete" part="N" TEIform="div1">
<p TEIform="p">κεχρῆσθαι γὰρ σοφίσματι πρὸς αὐτοὺς λέγοντα τὰ ἐκ τῆς
ἁρπαγῆς κομισθέντα φυλάττειν εἰς τὴν ἐπισκευὴν τῶν τειχῶν τῆς
Ἱεροσολυμιτῶν πόλεως, ἐγνωκέναι δὲ πάλιν τῷ δεσπότῃ ἀποδοῦναι
[τὰ ἡρπασμένα].
</p>
</div1>
<div1 type="section" n="131" org="uniform" sample="complete" part="N" TEIform="div1">
<p TEIform="p">καὶ κατὰ τοῦτό γε τῆς ἐμῆς γνώμης οὐ διήμαρτον:
ἀπαλλαγέντων γὰρ αὐτῶν μεταπεμψάμενος δύο τοὺς πρώτους Δασσίωνα 
καὶ Ἰανναῖον τὸν τοῦ Ληουῖ, φίλους ἐν τοῖς μάλιστα τοῦ
βασιλέως καθεστῶτας, τὰ ἐκ τῆς ἁρπαγῆς σκεύη λαβόντας διαπέμψασθαι 
πρὸς ἐκεῖνον ἐκέλευον, θάνατον ἀπειλήσας αὐτοῖς τὴν
ζημίαν, εἰ πρὸς ἕτερον ταῦτα ἀπαγγελοῦσιν.
<milestone n="27" unit="Whiston section" TEIform="milestone"/>
</p>
</div1>
<div1 type="section" n="132" org="uniform" sample="complete" part="N" TEIform="div1">
<p TEIform="p">Ἐπισχούσης δὲ φήμης τὴν Γαλιλαίαν ἅπασαν, ὡς τῆς
χώρας αὐτῶν μελλούσης ὑπʼ ἐμοῦ τοῖς Ῥωμαίοις προδίδοσθαι καὶ
πάντων παροξυνθέντων ἐπὶ τὴν ἐμὴν τιμωρίαν, οἱ τὰς Ταριχέας
κατοικοῦντες καὶ αὐτοὶ τοὺς νεανίσκους ἀληθεύειν ὑπολαβόντες πείθουσι 
τοὺς σωματοφύλακας καὶ τοὺς ὁπλίτας κοιμώμενόν με καταλιπόντας 
παραγενέσθαι θᾶττον εἰς ἱππόδρομον, ὡς ἐκεῖ βουλευσομένους 
μετὰ πάντων περὶ τοῦ στρατηγοῦ.
</p>
</div1>
<div1 type="section" n="133" org="uniform" sample="complete" part="N" TEIform="div1">
<p TEIform="p">πειθομένων δὲ τούτων
καὶ συνελθόντων πολὺς ὄχλος ἤδη προσυνήθροιστο, μίαν τε πάντες
ἐποιοῦντο φωνήν, κολάζειν τὸν προδότην πονηρὸν περὶ αὐτοὺς
γεγενημένον.
</p>
</div1>
<div1 type="section" n="134" org="uniform" sample="complete" part="N" TEIform="div1">
<p TEIform="p">μάλιστα δʼ αὐτοὺς ἐξέκαιεν ὁ τοῦ Σαπίθα παῖς Ἰησοῦς
ἄρχων τότε τῆς Τιβεριάδος, πονηρὸς ἄνθρωπος καὶ ταράξαι μεγάλα
πράγματα φύσιν ἔχων στασιοποιός τε καὶ νεωτεριστὴς ὡς οὐχ
ἕτερος, καὶ δὴ τότε λαβὼν εἰς χεῖρας τοὺς Μωυσέως νόμους καὶ
προελθὼν εἰς μέσον,
</p>
</div1>
<div1 type="section" n="135" org="uniform" sample="complete" part="N" TEIform="div1">
<p TEIform="p">“εἰ μὴ καὶ ὑπὲρ αὑτῶν, ἔφη, πολῖται, μισεῖν
δύνασθε Ἰώσηπον, εἰς τοὺς πατρίους ἀποβλέψαντες νόμους, ὧν ὁ
πρῶτος ὑμῶν στρατηγὸς προδότης ἔμελλε γίνεσθαι, καὶ μισοπονηρήσαντες 
ὑπὲρ τούτων τιμωρήσασθε τὸν τοιαῦτα τολμήσαντα.”
<milestone n="28" unit="Whiston section" TEIform="milestone"/>
</p>
</div1>
<div1 type="section" n="136" org="uniform" sample="complete" part="N" TEIform="div1">
<p TEIform="p">Ταῦτʼ εἰπὼν καὶ τοῦ πλήθους ἐπιβοήσαντος ἀναλαβών
τινας ὁπλίτας ἐπὶ τὴν οἰκίαν, ἐν ᾗ κατηγόμην, ἔσπευδεν ὡς ἀναιρήσων. 
ἐγὼ δʼ οὐδὲν προαισθόμενος διὰ κόπον πρὸ τῆς ταραχῆς
κατεσχήμην.
</p>
</div1>
<div1 type="section" n="137" org="uniform" sample="complete" part="N" TEIform="div1">
<p TEIform="p">Σίμων δʼ ὁ τοῦ σώματός μου τὴν φυλακὴν πεπιστευμένος, 
ὁ καὶ μόνος παραμείνας, ἰδὼν τὴν ἐπιδρομὴν τῶν πολιτῶν
διήγειρέ με καὶ τὸν ἐφεστῶτά μοι κίνδυνον ἐξήγγειλεν, ἠξίου τε
γενναίως θνήσκειν ὡς στρατηγὸν ὑπʼ αὐτοῦ πρὶν δὴ ἐλθεῖν τοὺς
ἐχθροὺς ἀναγκάσοντας ἢ κτενοῦντας.
</p>
</div1>
<div1 type="section" n="138" org="uniform" sample="complete" part="N" TEIform="div1">
<p TEIform="p">ὁ μὲν ταῦτα ἔλεγεν, ἐγὼ δὲ
τῷ θεῷ τὰ κατʼ ἐμαυτὸν ἐπιτρέψας εἰς τὸ πλῆθος ὡρμήθην προελθεῖν. 
μετενδὺς οὖν μέλαιναν ἐσθῆτα καὶ τὸ ξίφος ἀπαρτησάμενος <pb TEIform="pb"/>
ἐκ τοῦ αὐχένος καθʼ ὁδὸν ἑτέραν, ᾗ μηδένα μοι τῶν πολεμίων
ὑπαντιάσειν ᾤμην, ᾔειν εἰς τὸν ἱππόδρομον, ἄφνω τε φανεὶς καὶ
πρηνὴς πεσὼν καὶ τὴν γῆν δάκρυσιν φύρων ἐλεεινὸς ἔδοξα πᾶσιν.
</p>
</div1>
<div1 type="section" n="139" org="uniform" sample="complete" part="N" TEIform="div1">
<p TEIform="p">συνεὶς δὲ τοῦ πλήθους τὴν μεταβολὴν διιστάναι τὰς γνώμας αὐτῶν
ἐπειρώμην πρὸ τοῦ τοὺς ὁπλίτας ἀπὸ τῆς οἰκίας ὑποστρέψαι. καὶ
συνεχώρουν μὲν ἀδικεῖν, ὡς αὐτοὶ νομίζουσιν, ἐδεόμην δὲ διδάξαι
πρότερον, εἰς τίνα χρείαν ἐφύλαττον τὰ ἐκ τῆς ἁρπαγῆς κομισθέντα
χρήματα καὶ τότε θνήσκειν, εἰ κελεύοιεν.
</p>
</div1>
<div1 type="section" n="140" org="uniform" sample="complete" part="N" TEIform="div1">
<p TEIform="p">τοῦ δὲ πλήθους λέγειν
κελεύοντος ἐπῆλθον οἱ ὁπλῖται καὶ θεασάμενοί με προσέτρεχον ὡς
κτενοῦντες. ἐπισχεῖν δὲ τοῦ πλήθους κελεύοντος ἐπείσθησαν προσδοκῶντες, 
ἐπειδὰν ὁμολογήσω πρὸς αὐτοὺς τὰ χρήματα τῷ βασιλεῖ
τετηρηκέναι, ὡς ὡμολογηκότα τὴν προδοσίαν ἀναιρήσειν.
<milestone n="29" unit="Whiston section" TEIform="milestone"/>
</p>
</div1>
<div1 type="section" n="141" org="uniform" sample="complete" part="N" TEIform="div1">
<p TEIform="p">Σιγῆς οὖν παρὰ πάντων γενομένης, “ἄνδρες, εἶπον, ὁμόφυλοι, 
θανεῖν μέν, εἰ δίκαιόν ἐστιν, οὐ παραιτοῦμαι. βούλομαι δʼ
ὅμως πρὸ τοῦ τελευτῆσαι τὴν ἀλήθειαν φράσαι πρὸς ὑμᾶς:
</p>
</div1>
<div1 type="section" n="142" org="uniform" sample="complete" part="N" TEIform="div1">
<p TEIform="p">τὴν
γὰρ πόλιν ταύτην φιλοξενωτάτην οὖσαν ἐπιστάμενος πληθύουσάν
τε προθύμως τοσούτων ἀνδρῶν, οἳ τὰς ἑαυτῶν πατρίδας καταλιπόντες 
ἀφίκοντο κοινωνοὶ τῆς ἡμετέρας γενόμενοι τύχης, ἐβουλήθην
τείχη κατασκευάσαι ἐκ τῶν χρημάτων, περὶ ὧν ἡ παρʼ ὑμῶν ἐστιν
ὀργή,
</p>
</div1>
<div1 type="section" n="143" org="uniform" sample="complete" part="N" TEIform="div1">
<p TEIform="p">δαπανωμένων εἰς τὴν οἰκοδομίαν αὐτῶν.” πρὸς ταῦτα παρὰ
μὲν τῶν Ταριχεωτῶν καὶ ξένων ἐγείρεται φωνὴ χάριν ἔχειν ὁμολογούντων 
καὶ θαρρεῖν προτρεπομένων, Γαλιλαῖοι δὲ καὶ Τιβεριεῖς
τοῖς θυμοῖς ἐπέμενον, καὶ γίνεται στάσις πρὸς ἀλλήλους τῶν μὲν
κολάσειν ἀπειλούντων με τῶν δὲ καταφρονεῖν.
</p>
</div1>
<div1 type="section" n="144" org="uniform" sample="complete" part="N" TEIform="div1">
<p TEIform="p">ἐπεὶ δʼ ἐπηγγειλάμην <pb TEIform="pb"/>
καὶ Τιβεριάδι κατασκευάσειν τείχη καὶ ταῖς ἄλλαις πόλεσιν αὐτῶν
ταῖς ἀναγκαίαις, πιστεύσαντες ὑπεχώρουν ἕκαστος εἰς τὴν ἑαυτοῦ.
κἀγὼ παρὰ πᾶσαν ἐλπίδα διαφυγὼν τὸν προειρημένον κίνδυνον
μετὰ τῶν φίλων καὶ ὁπλιτῶν εἴκοσιν εἰς τὴν οἰκίαν ὑπέστρεψα.
<milestone n="30" unit="Whiston section" TEIform="milestone"/>
</p>
</div1>
<div1 type="section" n="145" org="uniform" sample="complete" part="N" TEIform="div1">
<p TEIform="p">Πάλιν δʼ οἱ λῃσταὶ καὶ τῆς στάσεως αἴτιοι δείσαντες περὶ
ἑαυτῶν, μὴ δίκας εἰσπραχθῶσιν ὑπʼ ἐμοῦ τῶν πεπραγμένων, ἀναλαβόντες 
ἑξακοσίους ὁπλίτας ἧκον ἐπὶ τὴν οἰκίαν ἔνθα διέτριβον
ἐμπρήσοντες αὐτήν.
</p>
</div1>
<div1 type="section" n="146" org="uniform" sample="complete" part="N" TEIform="div1">
<p TEIform="p">ἀπαγγελθείσης δέ μοι τῆς ἐφόδου φεύγειν
μὲν ἀπρεπὲς ἡγησάμην, ἔκρινα δὲ παραβαλόμενος χρήσασθαί τι
καὶ τόλμῃ. προστάξας οὖν ἀποκλεῖσαι τῆς οἰκίας τὰς θύρας αὐτὸς
ἐπὶ τὸ ὑπερῷον ἀναβὰς παρεκάλουν εἰσπέμψαι τινὰς ληψομένους
τὰ χρήματα: παύσεσθαι γὰρ οὕτως τῆς ὀργῆς αὐτοὺς ἔφην.
</p>
</div1>
<div1 type="section" n="147" org="uniform" sample="complete" part="N" TEIform="div1">
<p TEIform="p">εἰσπεμψάντων 
δὲ τὸν θρασύτατον αὐτῶν μάστιξιν αἰκισάμενος τὴν
ἑτέραν τε τῶν χειρῶν ἀποκόψαι κελεύσας καὶ κρεμάσαι ἐκ τοῦ τραχήλου 
τοιοῦτον ἐξέβαλον πρὸς τοὺς ἐξαποστείλαντας.
</p>
</div1>
<div1 type="section" n="148" org="uniform" sample="complete" part="N" TEIform="div1">
<p TEIform="p">τοὺς δʼ
ἔλαβεν ἔκπληξις καὶ φόβος οὔτι μέτριος. δείσαντες οὖν καὶ αὐτοὶ
ταὐτὰ πείσεσθαι, εἰ μένοιεν, εἴκαζον γὰρ ἔνδον ἔχειν με πλείους
αὐτῶν, εἰς φυγὴν ὥρμησαν. κἀγὼ τοιούτῳ στρατηγήματι χρησάμενος 
τὴν δευτέραν ἐπιβουλὴν διέφυγον.
<milestone n="31" unit="Whiston section" TEIform="milestone"/>
</p>
</div1>
<div1 type="section" n="149" org="uniform" sample="complete" part="N" TEIform="div1">
<p TEIform="p">Πάλιν δὲ τὸν ὄχλον τινὲς ἠρέθιζον τοὺς ἀφικομένους
πρός με βασιλικοὺς μεγιστᾶνας οὐκ ὀφείλειν ζῆν λέγοντες μὴ μεταβῆναι 
θέλοντας εἰς τὰ παρʼ αὐτοῖς ἔθη, πρὸς οὓς σωθησόμενοι
πάρεισι: διέβαλλόν τε φαρμακέας εἶναι λέγοντες τοὺς Ῥωμαίους
παραγενέσθαι. ταχὺ δὲ τὸ πλῆθος ἐπείθετο ταῖς τῶν λεγομένων
πρὸς χάριν αὐτοῖς πιθανότησιν ἀπατώμενοι.
</p>
</div1>
<div1 type="section" n="150" org="uniform" sample="complete" part="N" TEIform="div1">
<p TEIform="p">πυθόμενος δὲ περὶ
τούτων ἐγὼ πάλιν τὸν δῆμον ἀνεδίδασκον μὴ δεῖν διώκεσθαι τοὺς
καταφυγόντας πρὸς αὐτούς: τὸν δὲ φλύαρον τῆς περὶ τῶν φαρμάκων 
αἰτίας διέσυρον, οὐκ ἂν τοσαύτας μυριάδας στρατιωτῶν Ῥωμαίους 
λέγων τρέφειν, εἰ διὰ φαρμάκων ἦν νικᾶν τοὺς πολεμίους.
</p>
</div1>
<div1 type="section" n="151" org="uniform" sample="complete" part="N" TEIform="div1">
<p TEIform="p">ταῦτα λέγοντος ἐμοῦ πρὸς ὀλίγον μὲν ἐπείθοντο, πάλιν δʼ ἀναχωρήσαντες 
ὑπὸ τῶν πονηρῶν ἐξηρεθίζοντο κατὰ τῶν μεγιστάνων,
καί ποτε μεθʼ ὅπλων ἐπὶ τὴν οἰκίαν αὐτῶν τὴν ἐν Ταριχέᾳ ἀπῆλθον 
ὡς ἀναιρήσοντες.
</p>
</div1>
<div1 type="section" n="152" org="uniform" sample="complete" part="N" TEIform="div1">
<p TEIform="p">ἔδεισα δʼ ἐγὼ πυθόμενος, μὴ τοῦ μύσους
τέλος λαβόντος ἀνεπίβατος γένηται τοῖς καταφυγεῖν εἰς αὐτὴν θέλουσιν.
</p>
</div1>
<div1 type="section" n="153" org="uniform" sample="complete" part="N" TEIform="div1">
<p TEIform="p">παρεγενόμην οὖν εἰς τὴν τῶν μεγιστάνων οἰκίαν μετά τινων
ἑτέρων, καὶ κλείσας διώρυγά τε ποιήσας ἀπʼ αὐτῆς ἐπὶ τὴν λίμνην
ἄγουσαν μεταπεμψάμενός τε πλοῖον καὶ σὺν αὐτοῖς ἐμβὰς ἐπὶ τὴν
μεθόριον τῶν Ἱππηνῶν διεπέρασα, καὶ δοὺς αὐτοῖς τὴν τιμὴν τῶν
ἵππων, οὐ γὰρ ἠδυνήθην αὐτοὺς ἐπαγαγέσθαι τοιαύτης γενομένης
τῆς ἀποδράσεως, ἀπέλυσα πολλὰ παρακαλέσας τὴν προσπεσοῦσαν
ἀνάγκην γενναίως ἐνεγκεῖν.
</p>
</div1>
<div1 type="section" n="154" org="uniform" sample="complete" part="N" TEIform="div1">
<p TEIform="p">αὐτός τε μεγάλως ἠχθόμην βιασθεὶς
τοὺς προσφυγόντας ἐκθεῖναι πάλιν εἰς τὴν πολεμίαν, ἄμεινον δὲ
νομίσας παρὰ Ῥωμαίοις ἀποθανεῖν αὐτούς, εἰ συμπέσοι, μᾶλλον
ἢ κατὰ τὴν ἐμὴν χώραν. οἱ δʼ ἄρα διεσώθησαν: συνεχώρησεν γὰρ
αὐτοῖς βασιλεὺς Ἀγρίππας τὰ ἡμαρτημένα. καὶ τὰ μὲν περὶ ἐκείνους 
τοῦτʼ ἔσχε τὸ τέλος. <pb TEIform="pb"/>
<milestone n="32" unit="Whiston section" TEIform="milestone"/>
</p>
</div1>
<div1 type="section" n="155" org="uniform" sample="complete" part="N" TEIform="div1">
<p TEIform="p">Οἱ δὲ τὴν τῶν Τιβεριέων πόλιν κατοικοῦντες γράφουσιν
πρὸς τὸν βασιλέα παρακαλοῦντες πέμψαι δύναμιν τὴν φυλάξουσαν
αὐτῶν τὴν χώραν: θέλειν γὰρ αὐτῷ προστίθεσθαι. κἀκείνῳ μὲν
ταῦτʼ ἔγραφον.
</p>
</div1>
<div1 type="section" n="156" org="uniform" sample="complete" part="N" TEIform="div1">
<p TEIform="p">ἀφικόμενον δέ με πρὸς αὐτοὺς παρεκάλουν τὰ
τείχη κατασκευάζειν αὐτοῖς, ὡς ὑπεσχήμην: ἠκηκόεισαν δὲ τὰς Ταριχέας 
ἤδη τετειχίσθαι. κατανεύσας οὖν ἐγὼ καὶ πάντα τὰ πρὸς
τὴν οἰκοδομίαν παρασκευασάμενος τοὺς ἀρχιτέκτονας ἐκέλευον ἐνεργεῖν.
</p>
</div1>
<div1 type="section" n="157" org="uniform" sample="complete" part="N" TEIform="div1">
<p TEIform="p">μετὰ δὲ τρίτην ἡμέραν εἰς Ταριχέας ἀπερχομένου μου τῆς
Τιβεριάδος ἀπεχούσας στάδια τριάκοντα, συνέβη τινὰς Ῥωμαίων
ἱππεῖς οὐ πόρρωθεν τῆς πόλεως ὁδοιποροῦντας ὀφθῆναι, οἳ δόξαν
παρέσχον τὴν παρὰ τοῦ βασιλέως δύναμιν ἥκειν.
</p>
</div1>
<div1 type="section" n="158" org="uniform" sample="complete" part="N" TEIform="div1">
<p TEIform="p">εὐθέως γοῦν εἰς
μὲν τὸν βασιλέα μετὰ πολλῶν ἐπαίνων ἠφίεσαν φωνάς, κατʼ ἐμοῦ
δὲ βλασφήμους. καὶ ἐπιδραμών τις ἀπήγγειλέν μοι τὴν διάνοιαν
αὐτῶν, ὡς ἀφίστασθαί μου διεγνώκασιν.
</p>
</div1>
<div1 type="section" n="159" org="uniform" sample="complete" part="N" TEIform="div1">
<p TEIform="p">ἐγὼ δʼ ἀκούσας ἐταράχθην
μὲν σφόδρα: τοὺς γὰρ ὁπλίτας ἔτυχον ἐκ τῶν Ταριχεῶν ἐπὶ τὰς
αὐτῶν οἰκήσεις ἀφεικὼς διὰ τὸ τὴν ἐπιοῦσαν ἡμέραν σάββατον
ὑπάρχειν: οὐ γὰρ ἐβουλόμην ὑπὸ τοῦ στρατιωτικοῦ πλήθους ἐνοχλεῖσθαι 
τοὺς ἐν ταῖς Ταριχέαις.
</p>
</div1>
<div1 type="section" n="160" org="uniform" sample="complete" part="N" TEIform="div1">
<p TEIform="p">ὁσάκις γοῦν ἐν αὐταῖς διέτριβον
οὐδὲ τῆς περὶ τὸ σῶμα φυλακῆς ἐποιούμην πρόνοιαν, πεῖραν παρὰ
τῶν ἐνοικούντων τῆς πρός με πίστεως λαβὼν πολλάκις.
</p>
</div1>
<div1 type="section" n="161" org="uniform" sample="complete" part="N" TEIform="div1">
<p TEIform="p">μόνους
δʼ ἔχων περὶ ἐμαυτὸν ἑπτὰ τῶν ὁπλιτῶν καὶ τοὺς φίλους ἠπόρουν,
ὃ πράξω: μεταπέμψασθαι γὰρ τὴν ἐμὴν δύναμιν διὰ τὸ λήγειν
ἤδη τὴν ἐνεστῶσαν ἡμέραν οὐκ ἐδοκίμαζον: οὐδὲ γὰρ ἀφικομένης
αὐτῆς εἰς τὴν ἐπιοῦσαν ὅπλα λαβεῖν κωλυόντων ἡμᾶς τῶν νόμων, <pb TEIform="pb"/>
κἂν μεγάλη τις ἐπείγειν ἀνάγκη δοκῇ.
</p>
</div1>
<div1 type="section" n="162" org="uniform" sample="complete" part="N" TEIform="div1">
<p TEIform="p">εἰ δὲ τοῖς Ταριχεώταις
καὶ τοῖς παρʼ αὐτοῖς ξένοις ἐπιτρέψαιμι τὴν πόλιν διαρπάζειν,
ἑώρων οὐχ ἱκανοὺς ἐσομένους, τὴν ἐμὴν ὑπέρθεσιν ἑώρων μακροτάτην: 
φθήσεσθαι γὰρ καὶ τὴν παρὰ βασιλέως δύναμιν ἀφικομένην, 
καὶ ἐκπεσεῖσθαι τῆς πόλεως ᾠόμην.
</p>
</div1>
<div1 type="section" n="163" org="uniform" sample="complete" part="N" TEIform="div1">
<p TEIform="p">ἐβουλευόμην οὖν στρατηγήματι 
χρῆσθαί τινι κατʼ αὐτῶν. παραχρῆμα δὴ τοὺς πιστοτάτους 
τῶν φίλων ταῖς πύλαις τῶν Ταριχεῶν ἐπιστήσας φυλάξοντας
μετʼ ἀσφαλείας τοὺς ἐξιέναι θέλοντας καὶ τοὺς πρώτους τῶν οἴκων
προσκαλεσάμενος, αὐτῶν ἕκαστον ἐκέλευσα καθελκύσαντα πλοῖον
ἐμβάντα συνεπαγόμενον τὸν κυβερνήτην ἕπεσθαί μοι πρὸς τὴν Τιβεριέων 
πόλιν.
</p>
</div1>
<div1 type="section" n="164" org="uniform" sample="complete" part="N" TEIform="div1">
<p TEIform="p">καὶ αὐτὸς δὲ μετὰ τῶν φίλων καὶ τῶν ὁπλιτῶν,
οὓς ἔφην ἑπτὰ τὸν ἀριθμὸν εἶναι, ἐμβὰς ἔπλεον ἐπὶ τὴν Τιβεριάδα.
<milestone n="33" unit="Whiston section" TEIform="milestone"/>
</p>
</div1>
<div1 type="section" n="165" org="uniform" sample="complete" part="N" TEIform="div1">
<p TEIform="p">Τιβεριεῖς δὲ τὴν παρὰ τοῦ βασιλέως δύναμιν ὡς ἔγνωσαν
οὐχ ἥκουσαν αὐτοῖς, πλοίων δὲ τὴν λίμνην πᾶσαν ἐθεάσαντο πλήρη,
δείσαντες περὶ τῇ πόλει καὶ καταπλαγέντες ὡς ἐπιβατῶν πλήρεις
εἶναι νέας, μετατίθενται τὰς γνώμας.
</p>
</div1>
<div1 type="section" n="166" org="uniform" sample="complete" part="N" TEIform="div1">
<p TEIform="p">ῥίψαντες οὖν τὰ ὅπλα μετὰ
γυναικῶν καὶ παίδων ὑπηντίαζον πολλὰς μετʼ ἐπαίνων εἰς ἐμὲ
φωνὰς ἀφιέντες, εἴκαζον γὰρ οὐ προπεπύσθαι με τὴν διάνοιαν
αὐτῶν, καὶ παρεκάλουν φείσασθαι τῆς πόλεως.
</p>
</div1>
<div1 type="section" n="167" org="uniform" sample="complete" part="N" TEIform="div1">
<p TEIform="p">ἐγὼ δὲ πλησίον
γενόμενος ἀγκύρας μὲν ἔτι πόρρω τῆς γῆς ἐκέλευον βαλέσθαι τοὺς
κυβερνήτας ὑπὲρ τοῦ μὴ κατάδηλα τοῖς Τιβεριεῦσιν εἶναι τὰ πλοῖα
κενὰ τῶν ἐπιβατῶν ὄντα, πλησιάσας δʼ αὐτὸς ἔν τινι πλοίῳ κατεμεμφόμην 
αὐτῶν τὴν ἄγνοιαν, καὶ ὅτι δὴ οὕτως εὐχερεῖς εἶεν πάσης
δικαίας ἄνευ προφάσεως ἐξίστασθαι τῆς πρός με πίστεως.
</p>
</div1>
<div1 type="section" n="168" org="uniform" sample="complete" part="N" TEIform="div1">
<p TEIform="p">ὡμολόγουν 
δʼ εἴς τε τὸ λοιπὸν αὐτοῖς συγγνώσεσθαι βεβαίως, εἰ πέμψειαν 
δέκα τοῦ πλήθους προεστῶτας. ὑπακουσάντων δʼ ἑτοίμως
καὶ πεμψάντων ἄνδρας οὓς προεῖπον, ἐμβιβάσας ἀπέλυον εἰς Ταριχέας 
φυλαχθησομένους.
<milestone n="34" unit="Whiston section" TEIform="milestone"/>
</p>
</div1>
<div1 type="section" n="169" org="uniform" sample="complete" part="N" TEIform="div1">
<p TEIform="p">Τῷ στρατηγήματι δὲ τούτῳ τὴν βουλὴν πᾶσαν κατʼ ὀλίγους 
λαβὼν εἰς τὴν προειρημένην πόλιν καὶ μετʼ αὐτῶν τοὺς πολλοὺς
τοῦ δήμου πρώτους ἄνδρας οὐκ ἐλάττους ἐκείνων ὄντας διεπεμψάμην.
</p>
</div1>
<div1 type="section" n="170" org="uniform" sample="complete" part="N" TEIform="div1">
<p TEIform="p">τὸ δὲ πλῆθος, ὡς εἶδον εἰς οἷον κακῶν ἥκουσι μέγεθος, παρεκάλουν 
με τὸν αἴτιον τῆς στάσεως τιμωρήσασθαι. Κλεῖτος δʼ ἦν
ὄνομα τούτῳ, θρασύς τε καὶ προπετὴς νεανίας.
</p>
</div1>
<div1 type="section" n="171" org="uniform" sample="complete" part="N" TEIform="div1">
<p TEIform="p">ἐγὼ δʼ ἀποκτεῖναι
μὲν οὐχ ὅσιον ἡγούμενος ὁμόφυλον ἄνδρα, κολάσαι δʼ ἀνάγκην ἔχων,
τῶν περὶ ἐμέ τινι σωματοφυλάκων Ληουεῖ προσέταξα προελθόντι
κόψαι τοῦ Κλείτου τὴν ἑτέραν τῶν χειρῶν.
</p>
</div1>
<div1 type="section" n="172" org="uniform" sample="complete" part="N" TEIform="div1">
<p TEIform="p">δείσαντος δὲ τοῦ κελευσθέντος 
εἰς τοσοῦτο πλῆθος προελθεῖν μόνου, τὴν δειλίαν τοῦ
στρατιώτου μὴ βουληθεὶς κατάδηλον γενέσθαι τοῖς Τιβεριεῦσιν,
αὐτὸν Κλεῖτον φωνήσας “ἐπειδὴ καὶ ἄξιος, εἶπον, ὑπάρχεις ἀμφοτέρας 
τὰς χεῖρας ἀποβαλεῖν οὕτως ἀχάριστος εἰς ἐμὲ γενόμενος,
γενοῦ σαυτοῦ δημόσιος, μὴ καὶ ἀπειθήσας χείρονα τιμωρίαν ὑπόσχῃς.”
</p>
</div1>
<div1 type="section" n="173" org="uniform" sample="complete" part="N" TEIform="div1">
<p TEIform="p">τοῦ δὲ τὴν ἑτέραν αὐτῷ συγχωρῆσαι πολλὰ δεομένου μόλις
κατένευσα. κἀκεῖνος ἄσμενος ὑπὲρ τοῦ μὴ τὰς δύο χεῖρας ἀποβαλεῖν
λαβὼν μάχαιραν κόπτει τὴν ἀριστερὰν ἑαυτοῦ. καὶ τοῦτο τὴν στάσιν 
ἔπαυσεν.
<milestone n="35" unit="Whiston section" TEIform="milestone"/>
</p>
</div1>
<div1 type="section" n="174" org="uniform" sample="complete" part="N" TEIform="div1">
<p TEIform="p">Τιβεριεῖς δέ, ὡς εἰς τὰς Ταριχέας ἀφικόμην γνόντες τὴν
στρατηγίαν, ᾗ κατʼ αὐτῶν ἐχρησάμην, ἀπεθαύμαζον ὅτι χωρὶς φόνων <pb TEIform="pb"/>
ἔπαυσα τὴν ἀγνωμοσύνην αὐτῶν.
</p>
</div1>
<div1 type="section" n="175" org="uniform" sample="complete" part="N" TEIform="div1">
<p TEIform="p">ἐγὼ δὲ τοὺς ἐκ τῆς εἱρκτῆς μεταπεμψάμενος 
τοῦ πλήθους τῶν Τιβεριέων, ἦν δὲ σὺν αὐτοῖς Ἰοῦστος
καὶ ὁ πατὴρ αὐτοῦ Πιστός, συνδείπνους ἐποιησάμην, καὶ παρὰ
τὴν ἑστίασιν ἔλεγον, ὅτι τὴν Ῥωμαίων δύναμιν οὐδʼ αὐτὸς ἀγνοῶ
πασῶν διαφέρουσαν, σιγῴην μέντοι περὶ αὐτῆς διὰ τοὺς λῃστάς.
</p>
</div1>
<div1 type="section" n="176" org="uniform" sample="complete" part="N" TEIform="div1">
<p TEIform="p">καὶ αὐτοῖς δὲ ταῦτα συνεβούλευον ποιεῖν τὸν ἐπιτήδειον περιμένουσι
καιρὸν καὶ μὴ δυσανασχετεῖν ἐμοὶ στρατηγῷ: μηδενὸς γὰρ αὐτοὺς
ἑτέρου δυνήσεσθαι ῥᾳδίως ἐπιεικοῦς ὁμοίως τυχεῖν.
</p>
</div1>
<div1 type="section" n="177" org="uniform" sample="complete" part="N" TEIform="div1">
<p TEIform="p">τὸν Ἰοῦστον
δὲ καὶ ὑπεμίμνησκον, ὅτι πρόσθεν ἤ με παραγενέσθαι ἐκ τῶν Ἱεροσολύμων 
οἱ Γαλιλαῖοι τἀδελφοῦ τὰς χεῖρας ἀποκόψειαν αὐτοῦ πρὸ
τοῦ πολέμου πλαστῶν αὐτῷ γραμμάτων κακουργίαν ἐπικαλέσαντες,
καὶ ὅτι μετὰ τὴν ἀναχώρησιν τὴν Φιλίππου Γαμαλῖται πρὸς Βαβυλωνίους 
στασιάζοντες ἀνέλοιεν Χάρητα, συγγενὴς δʼ ἦν οὗτος τοῦ
Φιλίππου,
</p>
</div1>
<div1 type="section" n="178" org="uniform" sample="complete" part="N" TEIform="div1">
<p TEIform="p">καὶ ὡς Ἰησοῦν τὸν ἀδελφὸν αὐτοῦ ἄνδρα τῆς ἀδελφῆς
Ἰούστου σωφρόνως κολάσειαν. ταῦτα παρὰ τὴν ἑστίασιν διαλεχθεὶς
τοῖς περὶ τὸν Ἰοῦστον ἕωθεν ἐκέλευσα πάντας τῆς φυλακῆς ἀπολυθῆναι.
<milestone n="36" unit="Whiston section" TEIform="milestone"/>
</p>
</div1>
<div1 type="section" n="179" org="uniform" sample="complete" part="N" TEIform="div1">
<p TEIform="p">Πρὸ δὲ τούτων συνέβη τὸν Ἰακίμου Φίλιππον ἀπελθεῖν
ἐκ Γάμαλα τοῦ φρουρίου τοιαύτης αἰτίας γενομένης:
</p>
</div1>
<div1 type="section" n="180" org="uniform" sample="complete" part="N" TEIform="div1">
<p TEIform="p">Φίλιππος
πυθόμενος μεθεστάναι μὲν Οὔαρον ὑπὸ τοῦ βασιλέως Ἀγρίππα,
διάδοχον δὲ ἀφῖχθαι Μόδιον Αἴκουον ἄνδρα φίλον αὐτῷ καὶ συνήθη 
πάλαι, γράφει πρὸς τοῦτον τὰς καθʼ ἑαυτὸν τύχας ἀπαγγέλλων 
καὶ παρακαλῶν τὰ παρʼ αὐτοῦ πεμφθέντα γράμματα πρὸς
τοὺς βασιλέας ἀποστεῖλαι.
</p>
</div1>
<div1 type="section" n="181" org="uniform" sample="complete" part="N" TEIform="div1">
<p TEIform="p">καὶ Μόδιος δεξάμενος τὰς ἐπιστολὰς
ἐχάρη σφόδρα σώζεσθαι τὸν Φίλιππον ἐξ αὐτῶν ἐπιγνούς, καὶ πρὸς <pb TEIform="pb"/>
τοὺς βασιλέας ἔπεμψε τὰ γράμματα περὶ Βηρυτὸν ὄντας.
</p>
</div1>
<div1 type="section" n="182" org="uniform" sample="complete" part="N" TEIform="div1">
<p TEIform="p">ὁ δὲ
βασιλεὺς Ἀγρίππας ὡς ἔγνω ψευδῆ τὴν περὶ Φιλίππου φήμην
γενομένην, λόγος γὰρ διῆλθεν, ὡς στρατηγοίη τῶν Ἰουδαίων ἐπὶ
τὸν πρὸς Ῥωμαίους πόλεμον, ἔπεμψεν ἱππεῖς τοὺς παραπέμψοντας 
τὸν Φίλιππον.
</p>
</div1>
<div1 type="section" n="183" org="uniform" sample="complete" part="N" TEIform="div1">
<p TEIform="p">καὶ παραγενόμενον ἀσπάζεταί τε φιλοφρόνως
τοῖς τε Ῥωμαίων ἡγεμόσιν ἐπεδείκνυεν, ὅτι δὴ Φίλιππος οὗτός ἐστιν,
περὶ οὗ διεξῄει λόγος ὡς Ῥωμαίων ἀποστάντος. κελεύει δʼ αὐτὸν
ἱππεῖς τινας ἀναλαβόντα θᾶττον εἰς Γάμαλα τὸ φρούριον πορευθῆναι 
τοὺς οἰκείους αὐτῷ πάντας ἐκεῖθεν ἐξάξοντα καὶ τοὺς Βαβυλωνίους 
εἰς τὴν Βατανέαν πάλιν ἀποκαταστήσοντα.
</p>
</div1>
<div1 type="section" n="184" org="uniform" sample="complete" part="N" TEIform="div1">
<p TEIform="p">παρήγγειλε
δὲ καὶ πᾶσαν ποιήσασθαι πρόνοιαν ὑπὲρ τοῦ μὴ γενέσθαι τινὰ
νεωτερισμὸν παρὰ τῶν ὑπηκόων. Φίλιππος μὲν οὖν ταῦτα τοῦ
βασιλέως ἐπιστείλαντος ἔσπευδε ποιήσων ἃ προσέταξεν.
<milestone n="37" unit="Whiston section" TEIform="milestone"/>
</p>
</div1>
<div1 type="section" n="185" org="uniform" sample="complete" part="N" TEIform="div1">
<p TEIform="p">Ἰώσηπος δὲ τῆς ἰατρίνης πολλοὺς νεανίσκους θρασεῖς
προτρεψάμενος αὐτῷ συνάρασθαι καὶ ἐπαναστὰς τοῖς ἐν Γάμαλα
πρώτοις ἔπειθεν αὐτοὺς ἀφίστασθαι τοῦ βασιλέως καὶ ἀναλαβεῖν
τὰ ὅπλα ὡς διὰ τούτων τὴν ἐλευθερίαν ἀποληψομένους. καὶ τινὰς
μὲν ἐβιάσαντο, τοὺς δὲ μὴ συναρεσκομένους αὐτῶν ταῖς γνώμαις
ἀνῄρουν.
</p>
</div1>
<div1 type="section" n="186" org="uniform" sample="complete" part="N" TEIform="div1">
<p TEIform="p">κτείνουσι δὲ καὶ Χάρητα, καὶ μετʼ αὐτοῦ τινα τῶν συγγενῶν 
Ἰησοῦν καὶ Ἰούστου δὲ τοῦ Τιβεριέως ἀδελφὴν ἀνεῖλον, καθὼς 
ἤδη προείπομεν, γράφουσι δὲ καὶ πρός με παρακαλοῦντες
πέμψαι καὶ δύναμιν αὐτοῖς ὁπλιτῶν καὶ τοὺς ἀναστήσοντας αὐτῶν
τῇ πόλει τείχη.
</p>
</div1>
<div1 type="section" n="187" org="uniform" sample="complete" part="N" TEIform="div1">
<p TEIform="p">κἀγὼ πρὸς οὐδέτερον ἀντεῖπον ὧν ἠξίωσαν. ἀφίσταται 
δὲ τοῦ βασιλέως καὶ ἡ Γαυλανῖτις χώρα μέχρι κώμης Σολύμης. 
Σελευκείᾳ δὲ καὶ Σωγάνῃ φύσει κώμαις ὀχυρωτάταις ᾠκοδόμησα 
τείχη, τάς τε κατὰ τὴν ἄνω Γαλιλαίαν κώμας καὶ πάνυ
πετρώδεις οὔσας ἐτείχισα παραπλησίως.
</p>
</div1>
<div1 type="section" n="188" org="uniform" sample="complete" part="N" TEIform="div1">
<p TEIform="p">ὀνόματα δʼ αὐταῖς Ἰάμνια
Ἀμηρὼθ Ἀχαράβη. ὠχύρωσα δὲ καὶ τὰς ἐν τῇ κάτω Γαλιλαίᾳ
πόλεις μὲν Ταριχέας Τιβεριάδα Σέπφωριν, κώμας δὲ Ἀρβήλων
σπήλαιον, Βηρσουβαί, Σελαμήν, Ἰωτάπατα, Καφαραθʼ κωμος1 σωγαναι 
παφα καὶ τὸ Ἰταβύριον ὄρος. εἰς ταύτας καὶ σῖτον ἀπεθέμην 
πολὺν καὶ ὅπλα πρὸς ἀσφάλειαν τὴν μετὰ ταῦτα.
<milestone n="38" unit="Whiston section" TEIform="milestone"/>
</p>
</div1>
<div1 type="section" n="189" org="uniform" sample="complete" part="N" TEIform="div1">
<p TEIform="p">Ἰωάννῃ δὲ τῷ τοῦ Ληουεῖ τὸ κατʼ ἐμοῦ μῖσος προσηύξετο
βαρέως φέροντι τὴν ἐμὴν εὐπραγίαν. προθέμενος οὖν πάντως
ἐκποδών με ποιήσασθαι τῇ μὲν αὐτοῦ πατρίδι τοῖς Γισχάλοις
κατασκευάζει τείχη,
</p>
</div1>
<div1 type="section" n="190" org="uniform" sample="complete" part="N" TEIform="div1">
<p TEIform="p">τὸν ἀδελφὸν δὲ Σίμωνα καὶ τὸν τοῦ Σισέννα
Ἰωνάθην ὁπλιτῶν περὶ ἑκατὸν εἰς Ἱεροσόλυμα πέμπει πρὸς τὸν
τοῦ Γαμαλιήλου Σίμωνα παρακαλέσοντας αὐτὸν πεῖσαι τὸ κοινὸν
τῶν Ἱεροσολυμιτῶν τὴν ἀρχὴν ἀφελομένους ἐμὲ τῶν Γαλιλαίων
αὐτῷ ψηφίσασθαι τὴν ἐξουσίαν τούτων.
</p>
</div1>
<div1 type="section" n="191" org="uniform" sample="complete" part="N" TEIform="div1">
<p TEIform="p">ὁ δὲ Σίμων οὗτος ἦν
πόλεως μὲν Ἱεροσολύμων, γένους δὲ σφόδρα λαμπροῦ, τῆς δὲ Φαρισαίων 
αἱρέσεως, οἳ περὶ τὰ πάτρια νόμιμα δοκοῦσιν τῶν ἄλλων
ἀκριβείᾳ διαφέρειν.
</p>
</div1>
<div1 type="section" n="192" org="uniform" sample="complete" part="N" TEIform="div1">
<p TEIform="p">ἦν δʼ οὗτος ἀνὴρ πλήρης συνέσεως καὶ λογισμοῦ 
δυνάμενός τε πράγματα κακῶς κείμενα φρονήσει τῇ ἑαυτοῦ
διορθώσασθαι, φίλος τε παλαιὸς τῷ Ἰωάννῃ καὶ συνήθης, πρὸς <pb TEIform="pb"/>
ἐμὲ δὲ τότε διαφόρως εἶχεν.
</p>
</div1>
<div1 type="section" n="193" org="uniform" sample="complete" part="N" TEIform="div1">
<p TEIform="p">δεξάμενος οὖν τὴν παράκλησιν ἔπειθεν 
τοὺς ἀρχιερεῖς Ἄνανον καὶ Ἰησοῦν τὸν τοῦ Γαμαλᾶ τινάς τε
τῶν τῆς αὐτῶν στάσεως ἐκείνους ἐκκόπτειν με φυόμενον καὶ μὴ
περιιδεῖν ἐπὶ μήκιστον αὐξηθέντα δόξης, συνοίσειν αὐτοῖς λέγων,
εἰ τῆς Γαλιλαίας ἀφαιρεθείην: μὴ μέλλειν δὲ παρεκάλει τοὺς περὶ
τὸν Ἄνανον, μὴ καὶ φθάσας γνῶναι μετὰ πολλῆς ἐπέλθω τῇ πόλει
δυνάμεως.
</p>
</div1>
<div1 type="section" n="194" org="uniform" sample="complete" part="N" TEIform="div1">
<p TEIform="p">ὁ μὲν Σίμων ταῦτα συνεβούλευεν: ὁ δὲ ἀρχιερεὺς
Ἄνανος οὐ ῥᾴδιον εἶναι τὸ ἔργον ἀπέφαινεν: πολλοὺς γὰρ τῶν
ἀρχιερέων καὶ τοῦ πλήθους προεστῶτας μαρτυρεῖν, ὅτι καλῶς ἐγὼ
στρατηγῶ: ποιεῖσθαι δὲ κατηγορίαν ἀνδρός, καθʼ οὗ μηδὲν λέγειν
δύνανται δίκαιον, φαύλων ἔργον εἶναι.
<milestone n="39" unit="Whiston section" TEIform="milestone"/>
</p>
</div1>
<div1 type="section" n="195" org="uniform" sample="complete" part="N" TEIform="div1">
<p TEIform="p">Σίμων δʼ ὡς ἤκουσεν ταῦτα παρὰ τοῦ Ἀνάνου, σιωπᾶν
μὲν ἐκείνους ἠξίωσεν μηδʼ εἰς πολλοὺς ἐκφέρειν τοὺς λόγους αὐτῶν:
προνοήσεσθαι γὰρ αὐτὸς ἔφασκεν, ἵνα θᾶττον μετασταθείην ἐκ
τῆς Γαλιλαίας: προσκαλεσάμενος δὲ τὸν ἀδελφὸν τοῦ Ἰωάννου
προσέταξεν πέμπειν δωρεὰς τοῖς περὶ τὸν Ἄνανον: τάχα γὰρ οὕτως
ἔφη πείσειν αὐτοὺς μεταθέσθαι τὰς γνώμας.
</p>
</div1>
<div1 type="section" n="196" org="uniform" sample="complete" part="N" TEIform="div1">
<p TEIform="p">καὶ τέλος ἔπραξεν
ὁ Σίμων ὃ προύθετο: ὁ γὰρ Ἄνανος καὶ οἱ σὺν αὐτῷ τοῖς χρήμασιν 
διαφθαρέντες συντίθενται τῆς Γαλιλαίας ἐκβαλεῖν με μηδενὸς
ἄλλου τῶν κατὰ τὴν πόλιν τοῦτο γινώσκοντος. καὶ δὴ ἔδοξεν αὐτοῖς 
πέμπειν ἄνδρας κατὰ γένος μὲν διαφέροντας, τῇ παιδείᾳ δʼ
ὁμοίους.
</p>
</div1>
<div1 type="section" n="197" org="uniform" sample="complete" part="N" TEIform="div1">
<p TEIform="p">ἦσαν δʼ αὐτῶν οἱ μὲν δύο δημοτικοί, Ἰωνάθης καὶ Ἀνανίας 
Φαρισαῖοι τὴν αἵρεσιν, ὁ δὲ τρίτος Γόζορος ἱερατικοῦ γένους,
Φαρισαῖος καὶ αὐτός: Σίμων δʼ ἐξ ἀρχιερέων νεώτατος ἐκείνων.
</p>
</div1>
<div1 type="section" n="198" org="uniform" sample="complete" part="N" TEIform="div1">
<p TEIform="p">τούτους ἐκέλευον ἀφικομένους εἰς τὸ πλῆθος τῶν Γαλιλαίων πυθέσθαι 
παρʼ αὐτῶν τὴν αἰτίαν, διʼ ἣν ἐμὲ φιλοῦσιν: εἰ δὲ φαῖεν,
ὅτι πόλεως εἴην τῆς Ἱεροσολύμων, καὶ αὐτοὺς ἐξ ἐκείνων λέγειν
ὑπάρχειν τοὺς τέσσαρας, εἰ δὲ διὰ τὴν ἐμπειρίαν τῶν νόμων, μηδʼ
αὐτοὺς ἀγνοεῖν ἔθη τὰ πάτρια φάσκειν, εἰ δʼ αὖ διὰ τὴν ἱερωσύνην 
λέγοιεν ἀγαπᾶν με, καὶ αὐτῶν ἀποκρίνεσθαι δύο ἱερεῖς ὑπάρχειν.
<milestone n="40" unit="Whiston section" TEIform="milestone"/>
</p>
</div1>
<div1 type="section" n="199" org="uniform" sample="complete" part="N" TEIform="div1">
<p TEIform="p">Ταῦθʼ ὑποθέμενοι τοῖς περὶ τὸν Ἰωνάθην τέσσαρας μυριάδας 
ἀργυρίου διδόασιν αὐτοῖς ἐκ τῶν δημοσίων χρημάτων.
</p>
</div1>
<div1 type="section" n="200" org="uniform" sample="complete" part="N" TEIform="div1">
<p TEIform="p">ἐπεὶ
δέ τινα Γαλιλαῖον ἤκουσαν Ἰησοῦν ὄνομα περὶ αὐτὸν τάξιν ἑξακοσίων 
ὁπλιτῶν ἔχειν ἐπιδημοῦντα τοῖς Ἱεροσολύμοις, τότε μεταπεμψάμενοι 
τοῦτον καὶ τριῶν μηνῶν μισθὸν δόντες ἐκέλευον ἕπεσθαι 
τοῖς περὶ τὸν Ἰωνάθην πειθαρχοῦντα αὐτοῖς, καὶ τῶν πολιτῶν
δὲ τριακοσίοις ἀνδράσιν δόντες ἀργύριον εἰς τροφὴν τῶν ὅλων
προσέταξαν ἀκολουθεῖν τοῖς πρέσβεσιν.
</p>
</div1>
<div1 type="section" n="201" org="uniform" sample="complete" part="N" TEIform="div1">
<p TEIform="p">πεισθέντων οὖν αὐτῶν
καὶ πρὸς τὴν ἔξοδον εὐτρεπισθέντων ἐξῄεσαν οἱ περὶ τὸν Ἰωνάθην 
σὺν τούτοις ἐπαγόμενοι καὶ τὸν ἀδελφὸν τοῦ Ἰωάννου καὶ
ὁπλίτας ἑκατόν,
</p>
</div1>
<div1 type="section" n="202" org="uniform" sample="complete" part="N" TEIform="div1">
<p TEIform="p">λαβόντες ἐντολὰς παρὰ τῶν πεμψάντων, εἰ μὲν
ἑκὼν καταθείμην τὰ ὅπλα, ζῶντα πέμπειν εἰς τὴν Ἱεροσολυμιτῶν
πόλιν, εἰ δʼ ἀντιτασσοίμην, ἀποκτεῖναι μηδὲν δεδιότας: αὐτῶν γὰρ
εἶναι τὸ πρόσταγμα.
</p>
</div1>
<div1 type="section" n="203" org="uniform" sample="complete" part="N" TEIform="div1">
<p TEIform="p">ἐγεγράφεισαν δὲ καὶ τῷ Ἰωάννῃ πρὸς τὸν
κατʼ ἐμοῦ πόλεμον ἑτοιμάζεσθαι, τοῖς τε Σέπφωριν καὶ Γάβαρα
κατοικοῦσιν καὶ Τιβεριεῦσιν προσέταττον συμμαχίαν τῷ Ἰωάννῃ
πέμπειν.
<milestone n="41" unit="Whiston section" TEIform="milestone"/>
</p>
</div1>
<div1 type="section" n="204" org="uniform" sample="complete" part="N" TEIform="div1">
<p TEIform="p">Ταῦτά μοι τοῦ πατρὸς γράψαντος, ἐξεῖπε δὲ πρὸς αὐτὸν
Ἰησοῦς ὁ τοῦ Γαμαλᾶ τῶν ἐν αὐτῇ τῇ βουλῇ γενομένων εἷς, φίλος
ὢν καὶ συνήθης ἐμοί, σφόδρα περιήλγησα τούς τε πολίτας οὕτως
περὶ ἐμὲ γενομένους ἀχαρίστους ἐπιγνοὺς διὰ φθόνον ἀναιρεθῆναί
με προστάξαι, καὶ τῷ τὸν πατέρα διὰ τῶν γραμμάτων πολλά με <pb TEIform="pb"/>
παρακαλεῖν ἀφικέσθαι πρὸς αὐτόν: ποθεῖν γὰρ ἔφη θεάσασθαι
τὸν υἱὸν πρὸ τοῦ τελευτῆσαι.
</p>
</div1>
<div1 type="section" n="205" org="uniform" sample="complete" part="N" TEIform="div1">
<p TEIform="p">ταῦτα δὴ πρὸς τοὺς φίλους εἶπον
καὶ ὅτι μετὰ τρίτην ἡμέραν καταλιπὼν τὴν χώραν αὐτῶν εἰς τὴν
πατρίδα πορευσοίμην. λύπη δʼ ἅπαντας τοὺς κἀκούσαντας κατέσχε
παρεκάλουν τε κλαίοντες μὴ ἐγκαταλιπεῖν αὐτοὺς ἀπολουμένους, εἰ
τῆς ἐμῆς στρατηγίας ἀποστερηθεῖεν.
</p>
</div1>
<div1 type="section" n="206" org="uniform" sample="complete" part="N" TEIform="div1">
<p TEIform="p">οὐ κατανεύοντος δέ μου ταῖς
ἱκετείαις αὐτῶν, ἀλλὰ περὶ τῆς ἐμαυτοῦ φροντίζοντος σωτηρίας,
δείσαντες οἱ Γαλιλαῖοι, μὴ ἀπελθόντος εὐκαταφρόνητοι τοῖς λῃσταῖς 
γένοιντο, πέμπουσιν εἰς τὴν Γαλιλαίαν ἅπασαν τοὺς σημανοῦντας 
τὴν ἐμὴν γνώμην περὶ τῆς ἀπαλλαγῆς.
</p>
</div1>
<div1 type="section" n="207" org="uniform" sample="complete" part="N" TEIform="div1">
<p TEIform="p">πολλοὶ δὲ καὶ
πανταχόθεν συνήχθησαν, ὡς ἤκουσαν, μετὰ γυναικῶν καὶ τέκνων,
οὐ πόθῳ, δοκῶ μοι, τῷ πρὸς ἐμὲ μᾶλλον ἢ τῷ περὶ αὐτῶν δέει
τοῦτο πράττοντες: ἐμοῦ γὰρ παραμένοντος πείσεσθαι κακὸν οὐδὲν
ὑπελάμβανον. ἧκον οὖν πάντες εἰς τὸ μέγα πεδίον, ἐν ᾧ διέτριβον:
Ἀσωχίς ἐστιν ὄνομα αὐτῷ.
<milestone n="42" unit="Whiston section" TEIform="milestone"/>
</p>
</div1>
<div1 type="section" n="208" org="uniform" sample="complete" part="N" TEIform="div1">
<p TEIform="p">Διὰ δὲ τῆς νυκτὸς ἐκείνης θαυμάσιον οἷον ὄνειρον ἐθεασάμην: 
ἐπεὶ γὰρ εἰς κοίτην ἐτραπόμην διὰ τὰ γραφέντα λυπούμενος 
καὶ τεταραγμένος,
</p>
</div1>
<div1 type="section" n="209" org="uniform" sample="complete" part="N" TEIform="div1">
<p TEIform="p">ἔδοξά τινα λέγειν ἐπιστάντα μοι, “παῦσαι
τὴν ψυχήν, ὦ οὗτος, ἀλγῶν, παντὸς δʼ ἀπαλλάσσου φόβου: τὰ γὰρ
λυποῦντά σε μέγιστον ποιήσει καὶ ἐν πᾶσιν εὐτυχέστατον, κατορθώσεις 
δʼ οὐ μόνον ταῦτα, ἀλλὰ καὶ πολλὰ ἕτερα. μὴ κάμνε δή,
</p>
</div1>
<div1 type="section" n="210" org="uniform" sample="complete" part="N" TEIform="div1">
<p TEIform="p">μέμνησο δʼ ὅτι καὶ Ῥωμαίοις δεῖ σε πολεμῆσαι.” τοῦτον δὲ τὸν
ὄνειρον θεασάμενος διανίσταμαι καταβῆναι προθυμούμενος εἰς τὸ
πεδίον. πρὸς δὲ τὴν ἐμὴν ὄψιν πᾶν τὸ πλῆθος τῶν Γαλιλαίων,
ἦσαν δʼ ἐν αὐτοῖς γυναῖκές τε καὶ παῖδες, ἐπὶ στόμα ῥίψαντες <pb TEIform="pb"/>
ἑαυτοὺς καὶ δακρύοντες ἱκέτευον μὴ σφᾶς ἐγκαταλιπεῖν τοῖς πολεμίοις, 
μηδʼ ἀπελθεῖν ἐάσαντα τὴν χώραν αὐτῶν ἐνύβρισμα τοῖς
ἐχθροῖς ἐσομένην.
</p>
</div1>
<div1 type="section" n="211" org="uniform" sample="complete" part="N" TEIform="div1">
<p TEIform="p">ὡς δὲ ταῖς δεήσεσιν οὐκ ἔπειθον, κατηνάγκαζον
ὅρκοις μένειν παρʼ ἑαυτοῖς ἐλοιδοροῦντό τε τῷ δήμῳ πολλὰ τῶν
Ἱεροσολυμιτῶν ὡς εἰρηνεύεσθαι τὴν χώραν αὐτῶν οὐκ ἐῶντι.
<milestone n="43" unit="Whiston section" TEIform="milestone"/>
</p>
</div1>
<div1 type="section" n="212" org="uniform" sample="complete" part="N" TEIform="div1">
<p TEIform="p">Ταῦτα δὴ καὶ ἐπακούων αὐτῶν καὶ βλέπων τοῦ πλήθους
τὴν κατήφειαν ἐκλάσθην πρὸς ἔλεον, ἄξιον εἶναι νομίζων ὑπὲρ
τοσούτου πλήθους καὶ προδήλους κινδύνους ὑπομένειν. κατανεύω δὴ
μένειν, καὶ πεντακισχιλίους ἐξ αὐτῶν ὁπλίτας ἥκειν κελεύσας ἔχοντας 
ἑαυτοῖς τροφὰς ἐπὶ τὰς οἰκήσεις διαφῆκα τοὺς ἄλλους.
</p>
</div1>
<div1 type="section" n="213" org="uniform" sample="complete" part="N" TEIform="div1">
<p TEIform="p">ἐπεὶ
δὲ οἱ πεντακισχίλιοι παρεγένοντο, τούτους ἀναλαβὼν καὶ τρισχιλίους
τοὺς σὺν ἐμαυτῷ στρατιώτας, ἱππεῖς δʼ ὀγδοήκοντα, τὴν πορείαν
εἰς Χαβωλὼ κώμην Πτολεμαΐδος μεθόριον οὖσαν ἐποιησάμην, κἀκεῖ
τὰς δυνάμεις συνεῖχον ἑτοιμάζεσθαι σκηπτόμενος ἐπὶ τὸν πρὸς
Πλάκιδον πόλεμον.
</p>
</div1>
<div1 type="section" n="214" org="uniform" sample="complete" part="N" TEIform="div1">
<p TEIform="p">ἀφίκετο δʼ οὗτος μετὰ δύο σπειρῶν πεζοῦ
στρατεύματος καὶ ἱππέων ἴλης μιᾶς ὑπὸ Κεστίου Γάλλου πεμφθείς,
ἵνʼ ἐμπρήσῃ τὰς κώμας τῶν Γαλιλαίων, αἳ πλησίον ἦσαν Πτολεμαΐδος. 
βαλλομένου δʼ ἐκείνου χάρακα πρὸ τῆς Πτολεμαέων πόλεως 
τίθεμαι κἀγὼ στρατόπεδον τῆς κώμης ὅσον ἑξήκοντα σταδίους
ἀποσχών.
</p>
</div1>
<div1 type="section" n="215" org="uniform" sample="complete" part="N" TEIform="div1">
<p TEIform="p">πολλάκις μὲν οὖν τὰς δυνάμεις προηγάγομεν ὡς εἰς
μάχην, πλέον δʼ οὐδὲν ἀκροβολισμῶν ἐπράξαμεν: ὁ γὰρ Πλάκιδος
ὅσῳπερ ἐγίνωσκεν σπεύδοντά με πρὸς μάχην αὐτὸς καταπληττόμενος
ὑπεστέλλετο: τῆς μέντοι Πτολεμαΐδος οὐκ ἐχωρίζετο.
<milestone n="44" unit="Whiston section" TEIform="milestone"/>
</p>
</div1>
<div1 type="section" n="216" org="uniform" sample="complete" part="N" TEIform="div1">
<p TEIform="p">Κατὰ τοῦτον δὲ τὸν καιρὸν ἀφικόμενος Ἰωνάθης μετὰ τῶν
συμπρέσβεων, ὧν ἔφαμεν ἐκ τῶν Ἱεροσολύμων ὑπὸ τῶν περὶ Σίμωνα 
καὶ Ἄνανον τὸν ἀρχιερέα πεπέμφθαι, λαβεῖν διʼ ἐνέδρας <pb TEIform="pb"/>
ἐπεβούλευεν: φανερῶς γὰρ ἐπιχειρεῖν οὐκ ἐτόλμα.
</p>
</div1>
<div1 type="section" n="217" org="uniform" sample="complete" part="N" TEIform="div1">
<p TEIform="p">γράφει δὲ πρός
με τοιαύτην ἐπιστολήν: “Ἰωνάθης καὶ οἱ σὺν αὐτῷ πεμφθέντες
ὑπὸ τῶν Ἱεροσολυμιτῶν Ἰωσήπῳ χαίρειν. ἡμεῖς ὑπὸ τῶν ἐν Ἱεροσολύμοις 
πρώτων ἀκουσάντων τὸν ἀπὸ Γισχάλων Ἰωάννην ἐπιβεβουλευκέναι 
σοι πολλάκις ἐπέμφθημεν ἐπιπλήξοντες αὐτῷ καὶ παραινέσοντες 
εἰς τὸ λοιπὸν ὑπακούειν σοι.
</p>
</div1>
<div1 type="section" n="218" org="uniform" sample="complete" part="N" TEIform="div1">
<p TEIform="p">βουλεύσασθαι δὲ σὺν σοὶ
θέλοντες περὶ τῶν κοινῇ πρακτέων παρακαλοῦμεν ἥκειν θᾶττον
πρὸς ἡμᾶς μὴ μετὰ πολλῶν: οὐδὲ γὰρ ἡ κώμη δύναιτʼ ἂν στρατιωτῶν
πλῆθος ἐπιδέξασθαι.”
</p>
</div1>
<div1 type="section" n="219" org="uniform" sample="complete" part="N" TEIform="div1">
<p TEIform="p">ταῦτα δʼ ἔγραφον προσδοκῶντες
δυοῖν θάτερον, ἢ ὅτι χωρὶς ὅπλων ἀφικόμενον πρὸς αὐτοὺς ἕξουσιν 
ὑποχείριον, ἢ πολλοὺς ἐπαγόμενον κρινοῦσι πολέμιον.
</p>
</div1>
<div1 type="section" n="220" org="uniform" sample="complete" part="N" TEIform="div1">
<p TEIform="p">ἧκεν δέ
μοι τὴν ἐπιστολὴν ἱππεὺς κομίζων θρασὺς ἄλλως νεανίας τῶν παρὰ
βασιλεῖ ποτε στρατευσαμένων. ἦν δʼ ὥρα νυκτὸς ἤδη δευτέρα,
καθʼ ἣν ἐτύγχανον μετὰ τῶν φίλων καὶ τῶν τῆς Γαλιλαίας πρώτων 
ἑστιώμενος.
</p>
</div1>
<div1 type="section" n="221" org="uniform" sample="complete" part="N" TEIform="div1">
<p TEIform="p">οὗτος δὴ προσαγγείλαντος οἰκέτου μοι ἥκειν τινὰ
ἱππέα Ἰουδαῖον, εἰσκληθεὶς ἐμοῦ κελεύσαντος ἠσπάσατο μὲν οὐδʼ
ὅλως, τὴν δὲ ἐπιστολὴν προτείνας, “ταύτην, εἶπεν, οἱ ἐξ Ἱεροσολύμων 
ἥκοντες πεπόμφασί σοι. γράφε δὴ τάχιστα καὶ σύ: καὶ
</p>
</div1>
<div1 type="section" n="222" org="uniform" sample="complete" part="N" TEIform="div1">
<p TEIform="p">γὰρ ἐπείγομαι πρὸς αὐτοὺς ὑποστρέφειν.” οἱ μὲν οὖν κατακείμενοι 
τὴν τοῦ στρατιώτου τόλμαν ἐθαύμασαν, ἐγὼ δὲ καθέζεσθαι
παρεκάλουν καὶ συνδειπνεῖν ἡμῖν. ἀρνησαμένου δὲ τὴν μὲν ἐπιστολὴν 
μετὰ χεῖρας εἶχον ὡς ἐδεξάμην, πρὸς δὲ τοὺς φίλους περὶ
πραγμάτων ἑτέρων τὴν ὁμιλίαν ἐποιούμην.
</p>
</div1>
<div1 type="section" n="223" org="uniform" sample="complete" part="N" TEIform="div1">
<p TEIform="p">μετʼ οὐ πολλὴν δʼ
ὥραν ἐξαναστὰς καὶ τοὺς μὲν ἄλλους ἀπολύσας ἐπὶ κοίτην, τέσσαρας 
δέ μοι μόνον τῶν ἀναγκαίων φίλων προσμεῖναι κελεύσας <pb TEIform="pb"/>
καὶ τῷ παιδὶ προστάξας οἶνον ἑτοιμάσαι, τὴν ἐπιστολὴν ἀναπτύξας
μηδενὸς ἐμβλέποντος κἀξ αὐτῆς ταχὺ συνεὶς τὴν τῶν γεγραμμένων
ἐπίνοιαν, πάλιν αὐτὴν ἐσημηνάμην.
</p>
</div1>
<div1 type="section" n="224" org="uniform" sample="complete" part="N" TEIform="div1">
<p TEIform="p">καὶ ὡς μὴ προανεγνωκώς, ἀλλὰ
μετὰ χεῖρας αὐτὴν ἔχων, προσέταξα τῷ στρατιώτῃ δραχμὰς εἴκοσι
ἐφόδιον δοθῆναι. τοῦ δὲ λαβόντος καὶ χάριν ἔχειν φήσαντος συνεὶς
τὴν αἰσχροκέρδειαν αὐτοῦ καὶ ὡς ταύτῃ μάλιστά ἐστιν ἁλώσιμος,
“ἀλλʼ εἰ συμπιεῖν ἡμῖν, ἔφην, θελήσειας, λήψει κατὰ κύαθον δραχμὴν 
μίαν.” ὁ δʼ ἄσμενος ὑπήκουσεν,
</p>
</div1>
<div1 type="section" n="225" org="uniform" sample="complete" part="N" TEIform="div1">
<p TEIform="p">καὶ πολὺν τὸν οἶνον προσφερόμενος 
ὑπὲρ τοῦ πλέον λαβεῖν τὸ ἀργύριον καὶ μεθυσθεὶς οὐκέτι
τὰ ἀπόρρητα στέγειν ἐδύνατο, ἀλλʼ ἔφραζεν οὐκ ἐρωτώμενος τήν
τε συνεσκευασμένην ἐπιβουλὴν καὶ ὡς κατεψηφισμένος εἴην θάνατον
παρʼ αὐτοῖς.
</p>
</div1>
<div1 type="section" n="226" org="uniform" sample="complete" part="N" TEIform="div1">
<p TEIform="p">ταῦτʼ ἀκούσας ἀντιγράφω τὸν τρόπον τοῦτον: “Ἰώσηπος 
Ἰωνάθῃ καὶ τοῖς σὺν αὐτῷ χαίρειν. ἐρρωμένους ὑμᾶς εἰς
τὴν Γαλιλαίαν ἥκειν πυθόμενος ἥδομαι, μάλιστα δʼ ὅτι δυνήσομαι
παραδοὺς ὑμῖν τὴν τῶν ἐνθάδε πραγμάτων ἐπιμέλειαν εἰς τὴν
πατρίδα πορευθῆναι: τοῦτο γὰρ καὶ πάλαι ποιεῖν ἤθελον.
</p>
</div1>
<div1 type="section" n="227" org="uniform" sample="complete" part="N" TEIform="div1">
<p TEIform="p">ἔδει
μὲν οὖν μὴ μόνον εἰς Ξαλὼθ παραγενέσθαι με πρὸς ὑμᾶς, ἀλλὰ
πόρρω καὶ μηδὲ κελευσάντων, συγγνώμης δὲ τυχεῖν ἀξιῶ μὴ δυνάμενος 
τοῦτο ποιῆσαι παραφυλάσσων ἐν Χαβωλὼ Πλάκιδον εἰς
τὴν Γαλιλαίαν ἀναβῆναι διʼ ἐννοίας ἔχοντα. ἥκετε οὖν ὑμεῖς πρός
με τὴν ἐπιστολὴν ἀναγνόντες. ἔρρωσθε.”
<milestone n="45" unit="Whiston section" TEIform="milestone"/>
</p>
</div1>
<div1 type="section" n="228" org="uniform" sample="complete" part="N" TEIform="div1">
<p TEIform="p">Ταῦτα γράψας δοὺς τῷ στρατιώτῃ φέρειν συνεξέπεμψα
τριάκοντα τῶν Γαλιλαίων δοκιμωτάτους, ὑποθέμενος αὐτοῖς ἀσπάσασθαι 
μὲν ἐκείνους, ἕτερον δὲ μηδὲν λέγειν. ἔταξα δὲ καθʼ ἕκαστον 
αὐτῶν πιστῶν ὁπλιτῶν ἕνα παραφυλάξοντα, μή τις τοῖς πεμφθεῖσιν 
ὑπʼ ἐμοῦ πρὸς τοὺς περὶ τὸν Ἰωνάθην ὁμιλία γένηται.
</p>
</div1>
<div1 type="section" n="229" org="uniform" sample="complete" part="N" TEIform="div1">
<p TEIform="p">καὶ οἱ μὲν ἐπορεύθησαν. οἱ δὲ περὶ τὸν Ἰωνάθην τῆς πρώτης
πείρας ἁμαρτόντες ἑτέραν ἐπιστολήν μοι τοιαύτην ἔπεμψαν: “Ἰωνάθης 
καὶ οἱ σὺν αὐτῷ Ἰωσήπῳ χαίρειν. παραγγέλλομέν σοι χωρὶς
ὁπλιτῶν εἰς τρίτην παραγενέσθαι πρὸς ἡμᾶς εἰς Γαβαρὼθ κώμην,
ἵνα διακούσωμεν τῶν πρὸς Ἰωάννην ἐγκλημάτων σοι γεγονότων.”
ταῦτα γράψαντες καὶ ἀσπασάμενοι τοὺς Γαλιλαίους,
</p>
</div1>
<div1 type="section" n="230" org="uniform" sample="complete" part="N" TEIform="div1">
<p TEIform="p">οὓς πεπόμφειν, 
ἀφίκοντο εἰς Ἰαφὰν κώμην μεγίστην οὖσαν τῶν ἐν τῇ Γαλιλαίᾳ, 
τείχεσιν ὀχυρωτάτην καὶ πολλῶν οἰκητόρων μεστήν. ὑπηντίαζεν 
δὲ τὸ πλῆθος αὐτοὺς μετὰ γυναικῶν καὶ τέκνων καὶ κατεβόων 
κελεύοντες ἀπιέναι καὶ μὴ φθονεῖν αὐτοῖς ἀγαθοῦ τοῦ
στρατηγοῦ.
</p>
</div1>
<div1 type="section" n="231" org="uniform" sample="complete" part="N" TEIform="div1">
<p TEIform="p">παρηρεθίζοντο δὲ ταῖς φωναῖς οἱ περὶ τὸν Ἰωνάθην,
καὶ φανεροῦν μὲν τὴν ὀργὴν οὐκ ἐτόλμων, οὐκ ἀξιώσαντες δʼ αὐτοὺς
ἀποκρίσεως εἰς τὰς ἄλλας κώμας ἐπορεύοντο. ὅμοιαι δʼ ὑπήντων
αὐτοῖς παρὰ πάντων αἱ καταβοήσεις μεταπείσειν αὐτοὺς βοώντων
οὐδένα περὶ τοῦ μὴ στρατηγὸν ἔχειν Ἰώσηπον.
</p>
</div1>
<div1 type="section" n="232" org="uniform" sample="complete" part="N" TEIform="div1">
<p TEIform="p">ἄπρακτοι δὲ παρὰ
τούτων ἀπελθόντες οἱ περὶ τὸν Ἰωνάθην εἰς Σέπφωριν μεγίστην
τῶν ἐν τῇ Γαλιλαίᾳ πόλιν ἀφικνοῦνται. οἱ δʼ ἐντεῦθεν ἄνθρωποι
πρὸς Ῥωμαίους ταῖς γνώμαις ἀποβλέποντες, ἐκείνοις μὲν ὑπήντων,
ἐμὲ δὲ οὔτε ἐπῄνουν οὔτʼ ἐβλασφήμουν.
</p>
</div1>
<div1 type="section" n="233" org="uniform" sample="complete" part="N" TEIform="div1">
<p TEIform="p">παρὰ δὲ Σεπφωριτῶν εἰς
Ἀσωχὶν καταβάντες οἱ ἐντεῦθεν παραπλησίως τοῖς Ἰαφηνοῖς κατεβόων 
αὐτῶν. οἱ δὲ τὴν ὀργὴν οὐκέτι κατασχόντες κελεύουσιν τοῖς
μετʼ αὐτῶν ὁπλίταις τύπτειν ξύλοις τοὺς καταβοῶντας. κατὰ Γάβαρα 
δὲ γενομένους ὑπαντιάζει μετὰ τρισχιλίων ὁπλιτῶν ὁ Ἰωάννης.
</p>
</div1>
<div1 type="section" n="234" org="uniform" sample="complete" part="N" TEIform="div1">
<p TEIform="p">ἐγὼ δʼ ἐκ τῆς ἐπιστολῆς ἤδη συνεικώς, ὅτι διεγνώκασι πρός με
πολεμεῖν, ἀναστὰς ἀπὸ Χαβώλων μετὰ τρισχιλίων ὁπλιτῶν, καταλιπὼν 
ἐν τῷ στρατοπέδῳ τὸν πιστότατον τῶν φίλων εἰς Ἰωτάπατα
παρεγενόμην πλησίον αὐτῶν εἶναι βουλόμενος ὅσον ἀπὸ τεσσαράκοντα
σταδίων, καὶ γράφω πρὸς αὐτοὺς τάδε:
</p>
</div1>
<div1 type="section" n="235" org="uniform" sample="complete" part="N" TEIform="div1">
<p TEIform="p">“εἰ πάντως με πρὸς ὑμᾶς
ἐλθεῖν βούλεσθε, διακόσιαι καὶ τέσσαρες κατὰ τὴν Γαλιλαίαν εἰσὶν
πόλεις καὶ κῶμαι. τούτων εἰς ἣν θελήσετε παραγενήσομαι χωρὶς
Γαβάρων καὶ Γισχάλων: ἡ μὲν γὰρ πατρίς ἐστιν Ἰωάννου, ἡ δὲ
σύμμαχος αὐτῷ καὶ φίλη.”
<milestone n="46" unit="Whiston section" TEIform="milestone"/>
</p>
</div1>
<div1 type="section" n="236" org="uniform" sample="complete" part="N" TEIform="div1">
<p TEIform="p">Ταῦτα τὰ γράμματα λαβόντες οἱ περὶ τὸν Ἰωνάθην οὐκέτι
μὲν ἀντιγράφουσιν: συνέδριον δὲ τῶν φίλων καθίσαντες καὶ τὸν
Ἰωάννην παραλαβόντες ἐβουλεύοντο, τίνα τρόπον ἐπιχειρήσωσί μοι.
</p>
</div1>
<div1 type="section" n="237" org="uniform" sample="complete" part="N" TEIform="div1">
<p TEIform="p">καὶ Ἰωάννῃ μὲν ἐδόκει γράφειν πρὸς πάσας τὰς ἐν τῇ Γαλιλαίᾳ
πόλεις καὶ κώμας, εἶναι γὰρ ἐν ἑκάστῃ πάντως ἕνα γοῦν καὶ δεύτερον 
διάφορον ἐμοί, καὶ καλεῖν τούτους ὡς ἐπὶ πολέμιον  ἐκελεύετο 
πέμπειν τὸ δόγμα τοῦτο καὶ εἰς τὴν Ἱεροσολυμιτῶν πόλιν,
ἵνα κἀκεῖνοι γνόντες ὑπὸ τῶν Γαλιλαίων κεκρίσθαι με πολέμιον
καὶ αὐτοὶ ψηφίσωνται: γενομένου γὰρ τούτου καὶ τοὺς εὔνως
ἔχοντάς μοι Γαλιλαίους ἐγκαταλείψειν ἔφη φοβηθέντας.
</p>
</div1>
<div1 type="section" n="238" org="uniform" sample="complete" part="N" TEIform="div1">
<p TEIform="p">ταῦτα
συμβουλεύσαντος Ἰωάννου σφόδρα καὶ τοῖς ἄλλοις ἤρεσεν τὰ λεχθέντα.
</p>
</div1>
<div1 type="section" n="239" org="uniform" sample="complete" part="N" TEIform="div1">
<p TEIform="p">περὶ δʼ ὥραν τῆς νυκτὸς τρίτην εἰς γνῶσιν ἧκέ μοι ταῦτα,
Σακχαίου τῶν σὺν αὐτοῖς τινος αὐτομολήσαντος πρός με καὶ τὴν
ἐπιχείρησιν αὐτῶν ἀπαγγείλαντος: οὐκέτι δὴ δεῖν ὑπερτίθεσθαι
τὸν καιρόν.
</p>
</div1>
<div1 type="section" n="240" org="uniform" sample="complete" part="N" TEIform="div1">
<p TEIform="p">ἄξιον δὲ κρίνας Ἰάκωβον ὁπλίτην τῶν περὶ ἐμὲ πιστὸν <pb TEIform="pb"/>
κελεύω διακοσίους ὁπλίτας λαβόντα φρουρεῖν τὰς ἀπὸ Γαβάρων
εἰς τὴν Γαλιλαίαν ἐξόδους, καὶ τοὺς παριόντας συλλαμβάνοντα πρὸς
ἐμὲ πέμπειν, μάλιστα δὲ τοὺς μετὰ γραμμάτων ἁλισκομένους:
</p>
</div1>
<div1 type="section" n="241" org="uniform" sample="complete" part="N" TEIform="div1">
<p TEIform="p">Ἰερεμίαν 
δὲ καὶ αὐτὸν ἐκ τῶν φίλων μου μεθʼ ἑξακοσίων ὁπλιτῶν εἰς
τὴν μεθόριον τῆς Γαλιλαίας ἔπεμψα τὰς ἀπὸ ταύτης εἰς τὴν Ἱεροσολυμιτῶν 
πόλιν ὁδοὺς παραφυλάξοντα, πρόσταγμα δοὺς κἀκείνῳ
τοὺς μετʼ ἐπιστολῶν ὁδεύοντας συλλαμβάνειν καὶ τοὺς μὲν ἄνδρας
ἐν δεσμοῖς ἐπὶ τόπου φυλάττειν, τὰ δὲ γράμματα πρὸς ἐμὲ διαπέμπειν.
<milestone n="47" unit="Whiston section" TEIform="milestone"/>
</p>
</div1>
<div1 type="section" n="242" org="uniform" sample="complete" part="N" TEIform="div1">
<p TEIform="p">Ταῦτα τοῖς πεμπομένοις ἐντειλάμενος Γαλιλαίοις διήγγειλα 
κελεύων εἰς τὴν ἐπιοῦσαν ἀναλαβόντας τὰ ὅπλα καὶ τριῶν
ἡμερῶν τροφὴν εἰς Γαβαρὼθ κώμην παραγενέσθαι πρός με. τῶν
δὲ περὶ ἐμὲ ὁπλιτῶν μοίρας τέτταρας νείμας τοὺς πιστοτάτους
αὐτῶν περὶ τὴν τοῦ σώματος φυλακὴν ἔταξα, ταξιάρχους αὐτοῖς
ἐπιστήσας καὶ φροντίζειν κελεύσας ὑπὲρ τοῦ μηδένα στρατιώτην
ἄγνωστον αὐτοῖς συναναμίγνυσθαι.
</p>
</div1>
<div1 type="section" n="243" org="uniform" sample="complete" part="N" TEIform="div1">
<p TEIform="p">τῇ δʼ ἐπιούσῃ περὶ πέμπτην
ὥραν ἐν Γαβαρὼθ γενόμενος εὑρίσκω πᾶν τὸ πεδίον τὸ πρὸ τῆς
κώμης ὁπλιτῶν πλῆρες τῶν ἐκ τῆς Γαλιλαίας ἐπὶ τὴν συμμαχίαν
παρόντων, ὡς αὐτοῖς παρηγγέλκειν: πολὺς δὲ καὶ ἄλλος ἐκ τῶν
κωμῶν ὄχλος συνέτρεχεν.
</p>
</div1>
<div1 type="section" n="244" org="uniform" sample="complete" part="N" TEIform="div1">
<p TEIform="p">ἐπεὶ δὲ καταστὰς εἰς αὐτοὺς λέγειν ἠρξάμην, 
ἐβόων ἅπαντες εὐεργέτην καὶ σωτῆρα τῆς χώρας αὐτῶν
καλοῦντες. κἀγὼ χάριν αὐτοῖς ἔχειν ὁμολογήσας συνεβούλευον πρὸς
μηδένα μήτε πολεμεῖν μήτε ἁρπαγῇ μολύνειν τὰς χεῖρας, ἀλλὰ
σκηνοῦν κατὰ τὸ πεδίον ἀρκουμένους τοῖς ἑαυτῶν ἐφοδίοις: θέλειν
γὰρ ἔφασκον τὰς ταραχὰς χωρὶς φόνων καταστεῖλαι.
</p>
</div1>
<div1 type="section" n="245" org="uniform" sample="complete" part="N" TEIform="div1">
<p TEIform="p">συνέβη δʼ
αὐθημερὸν εἰς τὰς ὑπʼ ἐμοῦ κατασταθείσας τῶν ὁδῶν φυλακὰς τοὺς
παρὰ τοῦ Ἰωνάθου πεμφθέντας μετὰ τῶν ἐπιστολῶν ἐμπεσεῖν.
καὶ οἱ μὲν ἄνδρες ἐφυλάχθησαν ἐπὶ τῶν τόπων, ὡς παρήγγειλα,
τοῖς δὲ γράμμασιν ἐντυχὼν πλήρεσι βλασφημιῶν καὶ ψευσμάτων,
οὐδενὶ ταῦτα φράσας ὁρμᾶν ἐπʼ αὐτοὺς διενοούμην. <pb TEIform="pb"/>
<milestone n="48" unit="Whiston section" TEIform="milestone"/>
</p>
</div1>
<div1 type="section" n="246" org="uniform" sample="complete" part="N" TEIform="div1">
<p TEIform="p">Ἀκούσαντες δὲ οἱ περὶ τὸν Ἰωνάθην περὶ τῆς ἐμῆς ἀφίξεως 
τοὺς ἰδίους πάντας ἀναλαβόντες καὶ τὸν Ἰωάννην ὑπεχώρησαν
εἰς τὴν Ἰησοῦ οἰκίαν: βᾶρις δʼ ἦν αὕτη μεγάλη καὶ οὐδὲν ἀκροπόλεως 
ἀποδέουσα. κρύψαντες οὖν λόχον ὁπλιτῶν ἐν αὐτῇ καὶ τὰς
ἄλλας ἀποκλείσαντες θύρας, μίαν δὲ ἀνοίξαντες, προσεδόκων ἥκειν
ἐκ τῆς ὁδοῦ με πρὸς αὐτοὺς ἀσπασόμενον.
</p>
</div1>
<div1 type="section" n="247" org="uniform" sample="complete" part="N" TEIform="div1">
<p TEIform="p">καὶ δὴ διδόασιν ἐντολὰς 
τοῖς ὁπλίταις, ἐπειδὰν παραγένωμαι, μόνον εἰσελθεῖν ἐᾶσαι
τοὺς ἄλλους ἀπείρξαντας: οὕτως γὰρ ᾤοντό με γενήσεσθαι ῥᾳδίως
αὐτοῖς ὑποχείριον.
</p>
</div1>
<div1 type="section" n="248" org="uniform" sample="complete" part="N" TEIform="div1">
<p TEIform="p">ἐψεύσθησαν δὲ τῆς ἐλπίδος: ἐγὼ γὰρ τὴν ἐπιβουλὴν 
προαισθόμενος, ὡς ἐκ τῆς ὁδοῦ παρεγενόμην καταλύσας
ἄντικρυς αὐτῶν καθεύδειν ἐσκηπτόμην.
</p>
</div1>
<div1 type="section" n="249" org="uniform" sample="complete" part="N" TEIform="div1">
<p TEIform="p">καὶ οἱ περὶ τὸν Ἰωνάθην
ὑπολαμβάνοντες ὄντως ἀναπαύεσθαί με καθυπνωμένον ὥρμησαν
καταβάντες εἰς τὸ πλῆθος μεταπείθειν αὐτοὺς ὡς ἐμοῦ κακῶς στρατηγοῦντος.
</p>
</div1>
<div1 type="section" n="250" org="uniform" sample="complete" part="N" TEIform="div1">
<p TEIform="p">τἀναντία δὲ αὐτοῖς συνέπεσεν: ὀφθέντων γὰρ εὐθὺς
ἐγένετο βοὴ παρὰ τῶν Γαλιλαίων πρὸς ἐμὲ τὸν στρατηγὸν εὐνοίας
ἀξία, κατάμεμψίν τε ἐποιοῦντο τῶν περὶ τὸν Ἰωνάθην, ὅτι πάρεισιν
οὐδὲν μὲν αὐτοὶ κακὸν προπεπονθότες, ἀνατρέψοντες δὲ τὰ ἐκείνων
πράγματα, καὶ παρεκελεύοντο ἀπιέναι: μὴ γὰρ ἄν ποτε μεταπεισθῆναι 
προστάτην ἕτερον ἀντʼ ἐμοῦ λαβεῖν.
</p>
</div1>
<div1 type="section" n="251" org="uniform" sample="complete" part="N" TEIform="div1">
<p TEIform="p">τούτων ἀπαγγελθέντων
μοι προελθεῖν εἰς μέσους οὐκ ὤκνησα. κατέβαινον οὖν εὐθέως,
αὐτὸς τί λέγουσιν οἱ περὶ τὸν Ἰωνάθην ἀκουσόμενος. προελθόντος
δέ μου κρότος παρὰ παντὸς τοῦ πλήθους εὐθὺς ἦν καὶ μετʼ εὐφημιῶν 
ἐπιβοήσεις χάριν ἔχειν ὁμολογούντων τῇ ʼμῇ στρατηγίᾳ.
<milestone n="49" unit="Whiston section" TEIform="milestone"/>
</p>
</div1>
<div1 type="section" n="252" org="uniform" sample="complete" part="N" TEIform="div1">
<p TEIform="p">Ταῦτα δʼ οἱ περὶ τὸν Ἰωνάθην ἀκούοντες ἐφοβήθησαν,
μὴ καὶ κινδυνεύσωσιν ἀποθανεῖν ἐπʼ αὐτοὺς ὁρμησάντων τῶν Γαλιλαίων 
κατὰ τὴν πρὸς ἐμὲ χάριν: δρασμὸν οὖν ἐπενόουν. μὴ δυνηθέντες 
δὲ ἀπελθεῖν, προσμεῖναι γὰρ αὐτοὺς ἠξίωσα, κατηφεῖς ἐστησάμενοι 
τῷ λόγῳ.
</p>
</div1>
<div1 type="section" n="253" org="uniform" sample="complete" part="N" TEIform="div1">
<p TEIform="p">προστάξας οὖν τῷ μὲν πλήθει τὰς εὐφημίας
ἐπισχεῖν, καὶ τῶν ὁπλιτῶν τοὺς πιστοτάτους ταῖς ὁδοῖς ἐπιστήσας
ὑπὲρ τοῦ φρουρεῖν, μὴ ἀπροσδοκήτως ἡμῖν ὁ Ἰωάννης ἐπιπέσῃ,
παραινέσας δὲ καὶ τοῖς Γαλιλαίοις ἀναλαβεῖν τὰ ὅπλα, μὴ πρὸς
τὴν ἔφοδον τῶν πολεμίων, ἐὰν γένηταί τις αἰφνίδιος ταραχθῶσιν,
πρῶτον τῆς ἐπιστολῆς τοὺς περὶ τὸν Ἰωνάθην ὑπεμίμνησκον,
</p>
</div1>
<div1 type="section" n="254" org="uniform" sample="complete" part="N" TEIform="div1">
<p TEIform="p">ὃν
τρόπον γράψειαν ὑπὸ τοῦ κοινοῦ τῶν Ἱεροσολυμιτῶν πεπέμφθαι
διαλύσοντές μου τὰς πρὸς τὸν Ἰωάννην φιλονεικίας, ὡς παρακαλέσειάν 
τέ με πρὸς αὐτοὺς ἀφικέσθαι.
</p>
</div1>
<div1 type="section" n="255" org="uniform" sample="complete" part="N" TEIform="div1">
<p TEIform="p">καὶ ταῦτα διεξιὼν τὴν ἐπιστολὴν 
εἰς μέσους προύτεινον, ἵνα μηδὲν ἀρνήσασθαι δυνηθῶσιν
ἐλεγχόντων αὐτοὺς τῶν γραμμάτων.
</p>
</div1>
<div1 type="section" n="256" org="uniform" sample="complete" part="N" TEIform="div1">
<p TEIform="p">“καὶ μήν, ἔφην, Ἰωνάθη ὑμεῖς
τε οἱ συμπρέσβεις, εἰ πρὸς Ἰωάννην κρινόμενος ὑπὲρ τοῦ παραστῆσαι 
τὸν ἐμαυτοῦ βίον δύο τινὰς ἢ τρεῖς μάρτυρας καλοὺς κἀγαθοὺς 
ἤγαγον, δῆλον ὡς ἀνάγκην ἂν εἴχετε προεξετάσαντες καὶ τοὺς
τούτων βίους ἀπαλλάξαι με τῶν ἐγκλημάτων.
</p>
</div1>
<div1 type="section" n="257" org="uniform" sample="complete" part="N" TEIform="div1">
<p TEIform="p">ἵνʼ οὖν γνῶτε καλῶς
πεπρᾶχθαί μοι τὰ κατὰ τὴν Γαλιλαίαν, τρεῖς μὲν μάρτυρας ὀλίγους 
εἶναι νομίζω τῷ καλῶς βεβιωκότι, τούτους δὲ πάντας ὑμῖν
δίδωμι.
</p>
</div1>
<div1 type="section" n="258" org="uniform" sample="complete" part="N" TEIform="div1">
<p TEIform="p">παρὰ τούτων οὖν πύθεσθε, τίνα τρόπον ἐβίωσα, εἰ μετὰ
πάσης σεμνότητος καὶ πάσης ἀρετῆς ἐνθάδε πεπολίτευμαι. καὶ
δὴ ὁρκίζω ὑμᾶς, ὦ Γαλιλαῖοι, μηδὲν ἐπικρύψασθαι τῆς ἀληθείας,
λέγειν δʼ ἐπὶ τούτων ὡς δικαστῶν, εἴ τι μὴ καλῶς πέπρακται.”
<milestone n="50" unit="Whiston section" TEIform="milestone"/>
</p>
</div1>
<div1 type="section" n="259" org="uniform" sample="complete" part="N" TEIform="div1">
<p TEIform="p">Ταῦτʼ ἔτι λέγοντος κοιναὶ παρὰ πάντων ἐγένοντο φωναὶ
καλούντων εὐεργέτην με καὶ σωτῆρα, καὶ περὶ μὲν τῶν πεπραγμένων 
ἐμαρτύρουν, περὶ δὲ τῶν πραχθησομένων παρεκάλουν,
πάντες δʼ ὤμνυον ἀνυβρίστους μὲν ἔχειν τὰς γυναῖκας, λελυπῆσθαι
δὲ μηδέποτε μηδὲν ὑπʼ ἐμοῦ.
</p>
</div1>
<div1 type="section" n="260" org="uniform" sample="complete" part="N" TEIform="div1">
<p TEIform="p">μετὰ τοῦτο δύο τῶν ἐπιστολῶν, ἃς
οἱ κατασταθέντες ὑπʼ ἐμοῦ φρουροὶ πεμφθείσας ὑπὸ τῶν περὶ
τὸν Ἰωνάθην ἑλόντες ἀπεστάλκεισαν πρὸς ἐμέ, παρανεγίνωσκον τοῖς <pb TEIform="pb"/>
Γαλιλαίοις πολλῶν βλασφημιῶν πλήρεις καὶ καταψευδομένας, ὅτι
τυραννίδι μᾶλλον ἢ στρατηγίᾳ χρῶμαι κατʼ αὐτῶν.
</p>
</div1>
<div1 type="section" n="261" org="uniform" sample="complete" part="N" TEIform="div1">
<p TEIform="p">ἕτερά τε πολλὰ
πρὸς τούτοις ἐνεγέγραπτο μηδὲν παραλιπόντων ἀναισχύντου ψευδολογίας. 
ἔφην δʼ ἐγὼ πρὸς τὸ πλῆθος τὰ γράμματα λαβεῖν δόντων 
ἑκουσίως τῶν κομιζόντων: οὐ γὰρ ἐβουλόμην αὐτοὺς τὰ περὶ
τὰς φρουρὰς τοὺς ἐναντίους εἰδέναι, μὴ δείσαντες τοῦ γράφειν
ἀποστῶσιν.
<milestone n="51" unit="Whiston section" TEIform="milestone"/>
</p>
</div1>
<div1 type="section" n="262" org="uniform" sample="complete" part="N" TEIform="div1">
<p TEIform="p">Ταῦτʼ ἀκοῦσαν τὸ πλῆθος σφόδρα παροξυνθὲν ἐπὶ τὸν
Ἰωνάθην ὥρμα καὶ τοὺς σὺν αὐτῷ συμπαρόντας ὡς διαφθεροῦντες:
κἂν ἐπεπράχεισαν τὸ ἔργον, εἰ μὴ τοὺς μὲν Γαλιλαίους ἔπαυσα
τῆς ὀργῆς, τοῖς περὶ τὸν Ἰωνάθην δʼ ἔφην συγγινώσκειν τῶν ἤδη
πεπραγμένων, εἰ μέλλοιεν μετανοήσειν καὶ πορευθέντες εἰς τὴν
πατρίδα λέγοιεν τοῖς πέμψασι τἀληθῆ περὶ τῶν ἐμοὶ πεπολιτευμένων.
</p>
</div1>
<div1 type="section" n="263" org="uniform" sample="complete" part="N" TEIform="div1">
<p TEIform="p">ταῦτʼ εἰπὼν ἀπέλυον αὐτοὺς καίτοι γιγνώσκων, ὅτι μηδὲν
ὧν ὑπέσχοντο ποιήσουσιν. τὸ πλῆθος δʼ εἰς ὀργὴν ἐξεκαίετο κατʼ
αὐτῶν κἀμὲ παρεκάλουν ἐπιτρέπειν αὐτοῖς τιμωρήσασθαι τοὺς τοιαῦτα 
τολμήσαντας.
</p>
</div1>
<div1 type="section" n="264" org="uniform" sample="complete" part="N" TEIform="div1">
<p TEIform="p">παντοῖος μὲν [οὖν] ἐγινόμην πείθων αὐτοὺς
φείσασθαι τῶν ἀνδρῶν: πᾶσαν γὰρ ᾔδειν στάσιν ὄλεθρον οὖσαν
τοῦ κοινῇ συμφέροντος: τὸ δὲ πλῆθος ἔσχεν τὴν κατʼ αὐτῶν ὀργὴν
ἀμετάβλητον, καὶ πάντες ὥρμησαν ἐπὶ τὴν οἰκίαν, ἐν ᾗ κατήγοντο
οἱ περὶ τὸν Ἰωνάθην.
</p>
</div1>
<div1 type="section" n="265" org="uniform" sample="complete" part="N" TEIform="div1">
<p TEIform="p">ἐγὼ δὲ συνορῶν τὴν ὁρμὴν οὖσαν αὐτῶν
ἀνεπίσχετον ἀναπηδήσας ἐφʼ ἵππον ἐκέλευσα τοῖς πλήθεσιν πρὸς
Σωγάνην κώμην ἕπεσθαι Γαβάρων ἀπέχουσαν εἴκοσι στάδια. καὶ
τοιούτῳ στρατηγήματι χρησάμενος παρέσχον ἐμαυτῷ τὸ μὴ δοκεῖν
ἐμφυλίου πολέμου κατάρχειν.
<milestone n="52" unit="Whiston section" TEIform="milestone"/>
</p>
</div1>
<div1 type="section" n="266" org="uniform" sample="complete" part="N" TEIform="div1">
<p TEIform="p">Ἐπεὶ δὲ περὶ τὰς Σωγανέας ἐγενόμην, ἐπιστήσας τὸ πλῆθος 
καὶ παραινέσει χρησάμενος περὶ τοῦ μὴ πρὸς τὰς ὀργὰς καὶ
ταῦτʼ ἐπʼ ἀνηκέστοις τιμωρίαις ὀξέως φέρεσθαι, κελεύω τοὺς καθʼ
ἡλικίαν ἤδη προβεβηκότας καὶ πρώτους παρʼ αὐτοῖς ἑκατὸν ἄνδρας <pb TEIform="pb"/>
ὡς πορευσομένους εἰς τὴν Ἱεροσολυμιτῶν πόλιν εὐτρεπίζεσθαι, μέμψιν 
ποιησομένους ἐπὶ τοῦ δήμου τῶν τὴν χώραν διαστασιαζόντων.
</p>
</div1>
<div1 type="section" n="267" org="uniform" sample="complete" part="N" TEIform="div1">
<p TEIform="p">“καὶ ἐὰν ἐπικλασθῶσιν, ἔφην, πρὸς τοὺς λόγους ὑμῶν, παρακαλέσατε 
τὸ κοινὸν γράψαι πρὸς ἐμὲ μένειν κελεύοντας ἐπὶ τῆς Γαλιλαίας,
</p>
</div1>
<div1 type="section" n="268" org="uniform" sample="complete" part="N" TEIform="div1">
<p TEIform="p">τοὺς δὲ περὶ τὸν Ἰωνάθην ἀναχωρεῖν ἐκεῖθεν.” ταύτας
αὐτοῖς τὰς ὑποθήκας δοὺς ἐναρμοσαμένων τε ταχέως ἐκείνων ἡμέρᾳ
τρίτῃ μετὰ τὴν ἐκκλησίαν τὴν ἀποστολὴν ἐποιησάμην, συμπέμψας
ὁπλίτας πεντακοσίους.
</p>
</div1>
<div1 type="section" n="269" org="uniform" sample="complete" part="N" TEIform="div1">
<p TEIform="p">ἔγραψα δὲ καὶ τοῖς ἐν Σαμαρείᾳ φίλοις
προνοήσασθαι τοῦ ἀσφαλῆ γενέσθαι τὴν πορείαν αὐτοῖς: ἤδη γὰρ
ὑπὸ Ῥωμαίοις ἦν ἡ Σαμάρεια καὶ πάντως ἔδει τοὺς ταχὺ βουλομένους 
ἀπελθεῖν διʼ ἐκείνης πορεύεσθαι: τρισὶν [γὰρ] ἡμέραις ἀπὸ
Γαλιλαίας ἔνεστιν οὕτως εἰς Ἱεροσόλυμα καταλῦσαι.
</p>
</div1>
<div1 type="section" n="270" org="uniform" sample="complete" part="N" TEIform="div1">
<p TEIform="p">συμπαρέπεμψα
δὲ τοὺς πρέσβεις κἀγὼ μέχρι τῶν τῆς Γαλιλαίας ὅρων φύλακας
ἐπιστήσας ταῖς ὁδοῖς ὑπὲρ τοῦ μὴ ῥᾳδίως τινὰ μαθεῖν ἀπαλλαττομένους. 
καὶ ταῦτα πράξας ἐν Ἰάφοις τὴν διατριβὴν ἐποιούμην.
<milestone n="53" unit="Whiston section" TEIform="milestone"/>
</p>
</div1>
<div1 type="section" n="271" org="uniform" sample="complete" part="N" TEIform="div1">
<p TEIform="p">Οἱ δὲ περὶ τὸν Ἰωνάθην διαμαρτόντες τῆς κατʼ ἐμοῦ
πράξεως Ἰωάννην ἀπέλυσαν εἰς τὰ Γίσχαλα, αὐτοὶ δʼ εἰς τὴν Τιβεριέων 
πόλιν πεπόρευντο λήψεσθαι προσδοκῶντες αὐτὴν ὑποχείριον,
ἐπειδὴ καὶ Ἰησοῦς κατὰ τὸν καιρὸν τοῦτον ἐγεγράφει πρὸς αὐτοὺς
πείσειν ἐπαγγελλόμενος τὸ πλῆθος ἐλθόντας ὑποδέχεσθαι καὶ αὐτοῖς 
ἑλέσθαι προστεθῆναι.
</p>
</div1>
<div1 type="section" n="272" org="uniform" sample="complete" part="N" TEIform="div1">
<p TEIform="p">ἐκεῖνοι μὲν οὖν ἐπὶ τοιαύταις ἐλπίσιν
ἀπῆλθον, ἀπαγγέλλει δέ μοι ταῦτα Σίλας διὰ γραμμάτων, ὃν ἔφην
τῆς Τιβεριάδος ἐπιμελητὴν καταλελοιπέναι, καὶ σπεύδειν ἠξίου.
κἀγὼ ταχέως ὑπακούσας αὐτῷ καὶ παραγενόμενος εἰς κίνδυνον ἀπωλείας 
κατέστην ἐξ αἰτίας τοιαύτης.
</p>
</div1>
<div1 type="section" n="273" org="uniform" sample="complete" part="N" TEIform="div1">
<p TEIform="p">οἱ περὶ τὸν Ἰωνάθην γενόμενοι
παρὰ τοῖς Τιβεριεῦσιν καὶ πολλοὺς πείσαντες ἀποστῆναί μου διαφόρους 
ὄντας, ὡς ἤκουσαν τὴν ἐμὴν παρουσίαν, δείσαντες περὶ <pb TEIform="pb"/>
ἑαυτῶν ἧκον πρὸς ἐμέ, καὶ ἀσπασάμενοι μακαρίζειν ἔλεγον οὕτως
περὶ τὴν Γαλιλαίαν ἀναστραφέντα, συνήδεσθαί τε διὰ τιμῆς ἀγομένῳ:
</p>
</div1>
<div1 type="section" n="274" org="uniform" sample="complete" part="N" TEIform="div1">
<p TEIform="p">κόσμον γὰρ ἑαυτῶν εἶναι τὴν ἐμὴν δόξαν ἔφασαν, ὡς ἂν
διδασκάλων τέ μου γενομένων καὶ πολιτῶν ὄντων, δικαιοτέραν τε
τῆς Ἰωάννου τὴν ἐμὴν πρὸς αὐτοὺς φιλίαν ὑπάρχειν ἔλεγον, καὶ
σπεύδειν μὲν εἰς τὴν οἰκείαν ἀπελθεῖν, περιμένειν δʼ ἕως ὑποχείριον
τὸν Ἰωάννην ἐμοὶ ποιήσωσιν.
</p>
</div1>
<div1 type="section" n="275" org="uniform" sample="complete" part="N" TEIform="div1">
<p TEIform="p">καὶ ταῦτα λέγοντες ἐπώμοσαν τοὺς
φρικωδεστάτους ὅρκους παρʼ ἡμῖν, διʼ οὓς ἀπιστεῖν οὐ θεμιτὸν
ἡγούμην. καὶ δὴ παρακαλοῦσίν με τὴν κατάλυσιν ἀλλαχοῦ ποιήσασθαι 
διὰ τὸ τὴν ἐπιοῦσαν ἡμέραν εἶναι σάββατον: ὀχλεῖσθαι δὲ
μὴ δεῖν ὑπʼ αὐτῶν τὴν πόλιν τῶν Τιβεριέων ἔφασκον.
<milestone n="54" unit="Whiston section" TEIform="milestone"/>
</p>
</div1>
<div1 type="section" n="276" org="uniform" sample="complete" part="N" TEIform="div1">
<p TEIform="p">Κἀγὼ μηδὲν ὑπονοήσας ἐς τὰς Ταριχέας ἀπῆλθον καταλιπὼν 
ὅμως ἐν τῇ πόλει τοὺς πολυπραγμονήσοντας, τί περὶ ἡμῶν
λέγοιτο. διὰ πάσης δὲ τῆς ὁδοῦ τῆς ἀπὸ Ταριχεῶν εἰς Τιβεριάδα
φερούσης ἐπέστησα πολλούς, ἵνα μοι διʼ ἀλλήλων σημαίνωσιν ἅπερ
ἂν παρὰ τῶν ἐν τῇ πόλει καταλειφθέντων πύθωνται.
</p>
</div1>
<div1 type="section" n="277" org="uniform" sample="complete" part="N" TEIform="div1">
<p TEIform="p">κατὰ τὴν
ἐπιοῦσαν οὖν ἡμέραν συνάγονται πάντες εἰς τὴν προσευχὴν μέγιστον 
οἴκημα καὶ πολὺν ὄχλον ἐπιδέξασθαι δυνάμενον. εἰσελθὼν
δὲ ὁ Ἰωνάθης φανερῶς μὲν περὶ τῆς ἀποστάσεως οὐκ ἐτόλμα λέγειν,
ἔφη δὲ στρατηγοῦ κρείττονος χρείαν τὴν πόλιν αὐτῶν ἔχειν.
</p>
</div1>
<div1 type="section" n="278" org="uniform" sample="complete" part="N" TEIform="div1">
<p TEIform="p">Ἰησοῦς
δʼ ὁ ἄρχων οὐδὲν ὑποστειλάμενος ἀναφανδὸν εἶπεν: “ἄμεινόν ἐστιν,
ὦ πολῖται, τέσσαρσιν ἡμᾶς ἀνδράσιν ὑπακούειν ἢ ἑνί, καὶ κατὰ
γένος λαμπροῖς καὶ κατὰ σύνεσιν οὐκ ἀδόξοις.” ὑπεδείκνυε δὲ τοὺς
περὶ Ἰωνάθην.
</p>
</div1>
<div1 type="section" n="279" org="uniform" sample="complete" part="N" TEIform="div1">
<p TEIform="p">ταῦτʼ εἰπόντα τὸν Ἰησοῦν ἐπῄνει παρελθὼν Ἰοῦστος 
καί τινας ἐκ τοῦ δήμου συνέπειθεν. οὐκ ἠρέσκετο δὲ τοῖς
λεχθεῖσιν τὸ πλῆθος καὶ πάντως ἂν εἰς στάσιν ἐχώρησαν, εἰ μὴ
τὴν σύνοδον διέλυσεν ἐπελθοῦσα ἕκτη ὥρα, καθʼ ἣν τοῖς σάββασιν
ἀριστοποιεῖσθαι νόμιμόν ἐστιν ἡμῖν, καὶ οἱ περὶ τὸν Ἰωνάθην εἰς <pb TEIform="pb"/>
τὴν ἐπιοῦσαν ὑπερθέμενοι τὴν βουλὴν ἀπῄεσαν ἄπρακτοι.
</p>
</div1>
<div1 type="section" n="280" org="uniform" sample="complete" part="N" TEIform="div1">
<p TEIform="p">εὐθὺς
δέ μοι τούτων ἀπαγγελθέντων πρωῒ διέγνων εἰς τὴν Τιβεριέων
πόλιν ἀφικέσθαι, καὶ τῇ ἐπιούσῃ περὶ τὴν ὥραν ἧκον ἀπὸ τῶν
Ταριχεῶν, καταλαμβάνω δὲ συναγόμενον ἤδη τὸ πλῆθος εἰς τὴν
προσευχήν: ἐφʼ ὅ τι δʼ ἦν αὐτοῖς ἡ σύνοδος οὐκ ἐγίνωσκον οἱ συλλεγόμενοι.
</p>
</div1>
<div1 type="section" n="281" org="uniform" sample="complete" part="N" TEIform="div1">
<p TEIform="p">οἱ δὲ περὶ τὸν Ἰωνάθην ἀπροσδοκήτως θεασάμενοί με
παρόντα διεταράχθησαν. εἶτʼ ἐπινοοῦσιν διαδοῦναι λόγον, ὅτι Ῥωμαίων 
ἱππεῖς ἐν τῇ μεθορίῳ πόρρω τριάκοντα σταδίων ἀπὸ τῆς
πόλεως κατὰ τόπον λεγόμενον Ὁμόνοιαν εἰσὶν ἑωραμένοι.
</p>
</div1>
<div1 type="section" n="282" org="uniform" sample="complete" part="N" TEIform="div1">
<p TEIform="p">καὶ
προσαγγελθέντων τούτων ἐξ ὑποβολῆς παρεκάλουν οἱ περὶ τὸν Ἰωνάθην 
μὴ περιιδεῖν ὑπὸ τῶν πολεμίων λεηλατουμένην αὐτῶν τὴν
γῆν. ταῦτα δʼ ἔλεγον διʼ ἐννοίας ἔχοντες ἐμὲ προφάσει τῆς κατεπειγούσης 
βοηθείας μεταστήσαντες αὐτοὶ τὴν πόλιν ἐχθράν μοι
κατασκευάσαι.
<milestone n="55" unit="Whiston section" TEIform="milestone"/>
</p>
</div1>
<div1 type="section" n="283" org="uniform" sample="complete" part="N" TEIform="div1">
<p TEIform="p">Ἐγὼ δὲ καίπερ εἰδὼς αὐτῶν τὸ ἐνθύμημα ὅμως ὑπήκουσα,
μὴ δόξαν παράσχω τοῖς Τιβεριεῦσιν οὐ προνοούμενος αὐτῶν τῆς
ἀσφαλείας. ἐξῆλθον οὖν, καὶ γενόμενος κατὰ τὸν τόπον, ὡς οὐδʼ
ἴχνος πολεμίων εὗρον,
</p>
</div1>
<div1 type="section" n="284" org="uniform" sample="complete" part="N" TEIform="div1">
<p TEIform="p">ὑποστρέφω συντόνως ὁδεύσας, καὶ καταλαμβάνω 
τήν τε βουλὴν πᾶσαν συνεληλυθυῖαν καὶ τὸν δημοτικὸν ὄχλον
ποιουμένους τε πολλὴν κατηγορίαν μου τοὺς περὶ τὸν Ἰωνάθην, ὡς
τοῦ μὲν τὸν πόλεμον ἐπελαφρύνειν αὐτοῖς ἀμελοῦντος, ἐν τρυφαῖς
δὲ διάγοντος.
</p>
</div1>
<div1 type="section" n="285" org="uniform" sample="complete" part="N" TEIform="div1">
<p TEIform="p">ταῦτα δὲ λέγοντες προύφερον ἐπιστολὰς τέσσαρας
ὡς ἀπὸ τῶν ἐν τῇ μεθορίᾳ τῆς Γαλιλαίας γεγραμμένας πρὸς αὐτοὺς 
ἐπὶ βοήθειαν ἥκειν παρακαλούντων, Ῥωμαίων γὰρ δύναμιν
μέλλειν ἱππέων τε καὶ πεζῶν εἰς τρίτην ἡμέραν τὴν χώραν αὐτῶν
λεηλατεῖν, ἐπισπεύδειν τε καὶ μὴ περιοφθῆναι δεομένων.
</p>
</div1>
<div1 type="section" n="286" org="uniform" sample="complete" part="N" TEIform="div1">
<p TEIform="p">ταῦτʼ
ἀκούσαντες οἱ Τιβεριεῖς λέγειν ἀληθῆ δόξαντες αὐτοὺς καταβοήσεις
ἐποιοῦντο, μὴ καθέζεσθαί με δεῖν λέγοντες, ἀλλʼ ἀπελθεῖν ἐπικουρήσοντα 
τοῖς ὁμοεθνέσιν αὐτῶν.
</p>
</div1>
<div1 type="section" n="287" org="uniform" sample="complete" part="N" TEIform="div1">
<p TEIform="p">πρὸς ταῦτʼ ἐγώ, συνῆκα γὰρ τὴν <pb TEIform="pb"/>
ἐπίνοιαν τῶν περὶ τὸν Ἰωνάθην, ὑπακούσεσθαι μὲν ἔφην ἑτοίμως
καὶ χωρὶς ἀναβολῆς ὁρμήσειν πρὸς τὸν πόλεμον ἐπηγγειλάμην,
συνεβούλευον δʼ ὅμως, ἐπεὶ τὰ γράμματα κατὰ τέσσαρας τόπους
Ῥωμαίους σημαίνει προσβαλεῖν, εἰς πέντε μοίρας διελόντας τὴν
δύναμιν ἑκάστῃ τούτων ἐπιστῆσαι τοὺς περὶ τὸν Ἰωνάθην καὶ τοὺς
ἑταίρους αὐτοῦ:
</p>
</div1>
<div1 type="section" n="288" org="uniform" sample="complete" part="N" TEIform="div1">
<p TEIform="p">πρέπειν γὰρ ἀνδράσιν ἀγαθοῖς μὴ μόνον συμβουλεύειν, 
ἀλλὰ χρείας ἐπειγούσης ἡγουμένους βοηθεῖν: ἐγὼ γὰρ πλὴν
μιᾶς μοίρας οὐκ ἔφην ἀφηγεῖσθαι δυνατὸς εἶναι.
</p>
</div1>
<div1 type="section" n="289" org="uniform" sample="complete" part="N" TEIform="div1">
<p TEIform="p">σφόδρα τῷ
πλήθει συνήρεσεν ἡ ʼμὴ συμβουλία: κἀκείνους οὖν ἠνάγκαζον ἐπὶ
τὸν πόλεμον ἐξιέναι. τοῖς δʼ οὔτι μετρίως συνεχύθησαν αἱ γνῶμαι
μὴ κατεργασαμένοις ἃ διενοήθησαν ἐμοῦ τοῖς ἐπιχειρήμασιν αὐτῶν
ἀντιστρατηγήσαντος.
<milestone n="56" unit="Whiston section" TEIform="milestone"/>
</p>
</div1>
<div1 type="section" n="290" org="uniform" sample="complete" part="N" TEIform="div1">
<p TEIform="p">Εἷς δέ τις ἐξ αὐτῶν Ἀνανίας τοὔνομα, πονηρὸς ἀνὴρ καὶ
κακοῦργος, εἰσηγεῖτο τοῖς πλήθεσι πανδημεὶ νηστείαν εἰς τὴν ἐπιοῦσαν 
τῷ θεῷ προθέσθαι καὶ κατὰ τὴν αὐτὴν ὥραν ἐκέλευεν εἰς
τὸν αὐτὸν τόπον ἀνόπλους παρεῖναι τῷ θεῷ φανερὸν ποιήσοντας,
ὅτι μὴ τῆς παρʼ ἐκείνου τυγχάνοντες βοηθείας πᾶν ὅπλον ἄχρηστον
εἶναι νομίζουσιν.
</p>
</div1>
<div1 type="section" n="291" org="uniform" sample="complete" part="N" TEIform="div1">
<p TEIform="p">ταῦτα δʼ ἔλεγεν οὐ διʼ εὐσέβειαν, ἀλλʼ ὑπὲρ τοῦ
λαβεῖν ἄνοπλόν με καὶ τοὺς ἐμούς. κἀγὼ διʼ ἀνάγκην ὑπήκουον,
μὴ δόξω καταφρονεῖν τῆς περὶ τὴν εὐσέβειαν ὑποθήκης.
</p>
</div1>
<div1 type="section" n="292" org="uniform" sample="complete" part="N" TEIform="div1">
<p TEIform="p">ὡς οὖν
ἀνεχωρήσαμεν ἐπὶ τὰ ἑαυτῶν, οἱ μὲν περὶ τὸν Ἰωνάθην γράφουσι
τῷ Ἰωάννῃ πρὸς αὐτοὺς ἕωθεν ἀφικέσθαι κελεύοντες μεθʼ ὅσων
ἂν στρατιωτῶν δυνηθῇ: λήψεσθαι γὰρ εὖ ἐμὲ ὑποχείριον καὶ ποιήσειν 
ὅπερ ἔχει διʼ εὐχῆς. δεξάμενος δὲ τὴν ἐπιστολὴν ἐκεῖνος ὑπακούειν 
ἔμελλεν.
</p>
</div1>
<div1 type="section" n="293" org="uniform" sample="complete" part="N" TEIform="div1">
<p TEIform="p">ἐγὼ δὲ τῆς ἐπιούσης ἡμέρας δύο τῶν περὶ ἐμὲ
σωματοφυλάκων τοὺς κατʼ ἀνδρείαν δοκιμωτάτους καὶ κατὰ πίστιν
βεβαίους κελεύω ξιφίδια κρύψαντας ὑπὸ τὰς ἐσθῆτας ἐμοὶ συμπροελθεῖν, 
ἵνʼ εἰ γένοιτο παρὰ τῶν ἐχθρῶν ἐπίθεσις ἀμυνώμεθα. <pb TEIform="pb"/>
θώρακα δʼ ἔλαβον αὐτὸς καὶ μάχαιραν ὑπεζωσάμην ὡς οἷόν τʼ ἦν
ἀφανέστατα καὶ ἦλθον εἰς τὴν προσευχήν.
<milestone n="57" unit="Whiston section" TEIform="milestone"/>
</p>
</div1>
<div1 type="section" n="294" org="uniform" sample="complete" part="N" TEIform="div1">
<p TEIform="p">Τοὺς μὲν οὖν σὺν ἐμοὶ πάντας ἐκκλεῖσαι προσέταξεν Ἰησοῦς 
ὁ ἄρχων, αὐτὸς γὰρ ταῖς θύραις ἐφειστήκει, μόνον δʼ ἐμὲ μετὰ
τῶν φίλων εἰσελθεῖν εἴασεν.
</p>
</div1>
<div1 type="section" n="295" org="uniform" sample="complete" part="N" TEIform="div1">
<p TEIform="p">ἤδη δʼ ἡμῶν τὰ νόμιμα ποιούντων καὶ
πρὸς εὐχὰς τραπομένων ἀναστὰς Ἰησοῦς περὶ τῶν ληφθέντων ἐκ
τοῦ ἐμπρησμοῦ τῆς βασιλικῆς αὐλῆς σκευῶν τοῦ ἀσήμου ἀργυρίου
ἐπυνθάνετό μου, παρὰ τίνι τυγχάνει κείμενα. ταῦτα δʼ ἔλεγεν διατρίβειν 
τὸν χρόνον βουλόμενος, ἕως ἂν ὁ Ἰωάννης παραγένηται.
</p>
</div1>
<div1 type="section" n="296" org="uniform" sample="complete" part="N" TEIform="div1">
<p TEIform="p">κἀγὼ πάντα Καπέλλαν ἔχειν εἶπον καὶ τοὺς δέκα πρώτους Τιβεριέων: 
“ἀνάκριναι δʼ αὐτός, ἔφην, οὐ ψεύδομαι”. τῶν δὲ παρʼ ἑαυτοῖς 
εἶναι λεγόντων “οἱ δʼ εἴκοσιν, εἶπεν, χρυσοῖ, οὓς ἔλαβες πωλήσας 
τινὰ σταθμὸν ἀσήμου,
</p>
</div1>
<div1 type="section" n="297" org="uniform" sample="complete" part="N" TEIform="div1">
<p TEIform="p">τί γεγόνασιν;” καὶ τούτους ἔφην
δεδωκέναι πρέσβεσιν αὐτῶν ἐφόδιον πεμφθεῖσιν εἰς Ἱεροσόλυμα.
πρὸς ταῦτα οἱ μὲν περὶ τὸν Ἰωνάθην οὐ καλῶς ἔφασαν πεποιηκέναι 
με δόντα τοῖς πρέσβεσιν τὸν μισθὸν ἐκ τοῦ κοινοῦ.
</p>
</div1>
<div1 type="section" n="298" org="uniform" sample="complete" part="N" TEIform="div1">
<p TEIform="p">παροξυνθέντος 
δὲ τοῦ πλήθους ἐπὶ τούτοις, ἐνόησαν γὰρ τῶν ἀνθρώπων
τὴν πονηρίαν, συνεὶς ἐγὼ στάσιν μέλλουσαν ἐξάπτεσθαι καὶ προσεξερεθίσαι 
μᾶλλον βουλόμενος τὸν δῆμον ἐπὶ τοὺς ἀνθρώπους,
“ἀλλʼ εἴ γε μὴ ὀρθῶς, εἶπον, ἔπραξα δοὺς τὸν μισθὸν ἐκ τοῦ
κοινοῦ τοῖς πρέσβεσιν ὑμῶν, παύεσθε χαλεπαίνοντες: ἐγὼ γὰρ τοὺς
εἴκοσι χρυσοῦς αὐτὸς ἀποτίσω.”
<milestone n="58" unit="Whiston section" TEIform="milestone"/>
</p>
</div1>
<div1 type="section" n="299" org="uniform" sample="complete" part="N" TEIform="div1">
<p TEIform="p">Ταῦτʼ εἰπόντος, οἱ μὲν περὶ τὸν Ἰωνάθην ἡσύχασαν, ὁ δὲ
δῆμος ἔτι μᾶλλον κατʼ αὐτῶν παρωξύνθη φανερὰν ἐπιδεικνυμένων
τὴν ἄδικον πρὸς ἐμὲ δυσμένειαν.
</p>
</div1>
<div1 type="section" n="300" org="uniform" sample="complete" part="N" TEIform="div1">
<p TEIform="p">συνιδὼν δὲ τὴν μεταβολὴν αὐτῶν
Ἰησοῦς τὸν μὲν δῆμον ἐκέλευεν ἀναχωρεῖν, προσμεῖναι δὲ τὴν βουλὴν
ἠξίωσεν: οὐ γὰρ δύνασθαι θορυβουμένους περὶ πραγμάτων τοιούτων 
τὴν ἐξέτασιν ποιεῖσθαι.
</p>
</div1>
<div1 type="section" n="301" org="uniform" sample="complete" part="N" TEIform="div1">
<p TEIform="p">τοῦ δὲ δήμου βοῶντος μὴ καταλείψειν 
παρʼ αὐτοῖς ἐμὲ μόνον, ἧκέν τις ἀγγέλλων κρύφα τοῖς περὶ
τὸν Ἰησοῦν Ἰωάννην μετὰ τῶν ὁπλιτῶν πλησιάζειν. καὶ οἱ περὶ
τὸν Ἰωνάθην οὐκέτι κατασχόντες αὑτούς, τάχα καὶ τοῦ θεοῦ προνοοῦντος 
τῆς ἐμῆς σωτηρίας, μὴ γὰρ ἂν γενομένου τούτου πάντως
ὑπὸ τοῦ Ἰωάννου διεφθάρην,
</p>
</div1>
<div1 type="section" n="302" org="uniform" sample="complete" part="N" TEIform="div1">
<p TEIform="p">“παύσασθε, ἔφη, ὦ Τιβεριεῖς, τὴν
ζήτησιν εἴκοσι χρυσῶν ἕνεκεν: διὰ τούτους μὲν γὰρ οὐκ ἄξιός ἐστιν
Ἰώσηπος ἀποθανεῖν, ὅτι δὲ τυραννεῖν ἐπεθύμησεν καὶ τὰ τῶν Γαλιλαίων 
πλήθη λόγοις ἀπατήσας τὴν ἀρχὴν αὑτῷ κατεκτήσατο.”
ταῦτα λέγοντος εὐθύς μοι τὰς χεῖρας ἐπέβαλον ἀναιρεῖν τʼ ἐπειρῶντο.
</p>
</div1>
<div1 type="section" n="303" org="uniform" sample="complete" part="N" TEIform="div1">
<p TEIform="p">ὡς δʼ εἶδον οἱ σὺν ἐμοὶ τὸ γιγνόμενον, σπασάμενοι τὰς
μαχαίρας καὶ παίειν ἀπειλήσαντες, εἰ βιάζοιντο, τοῦ τε δήμου
λίθους ἀραμένου καὶ βάλλειν ἐπὶ τὸν Ἰωνάθην ὁρμήσαντος ἐξαρπάζουσί 
με τῆς τῶν πολεμίων βίας.
<milestone n="59" unit="Whiston section" TEIform="milestone"/>
</p>
</div1>
<div1 type="section" n="304" org="uniform" sample="complete" part="N" TEIform="div1">
<p TEIform="p">Ἐπεὶ δὲ προελθὼν ὀλίγον ὑπαντιάζειν ἔμελλον τῷ Ἰωάννῃ
προσιόντι μετὰ τῶν ὁπλιτῶν, δείσας ἐκεῖνον μὲν ἐξέκλινα, διὰ
στενωποῦ δέ τινος ἐπὶ τὴν λίμνην σωθεὶς καὶ πλοίου λαβόμενος,
ἐμβὰς εἰς τὰς Ταριχέας διεπεραιώθην ἀπροσδοκήτως τὸν κίνδυνον
διαφυγών.
</p>
</div1>
<div1 type="section" n="305" org="uniform" sample="complete" part="N" TEIform="div1">
<p TEIform="p">μεταπέμπομαί τʼ εὐθὺς τοὺς πρωτεύοντας τῶν Γαλιλαίων 
καὶ φράζω τὸν τρόπον, ᾧ παρασπονδηθεὶς ὑπὸ τῶν περὶ
τὸν Ἰωνάθην καὶ τοὺς Τιβεριεῖς παρʼ ὀλίγον παρʼ αὐτῶν διαφθαρείην.
</p>
</div1>
<div1 type="section" n="306" org="uniform" sample="complete" part="N" TEIform="div1">
<p TEIform="p">ὀργισθὲν δʼ ἐπὶ τούτοις τῶν Γαλιλαίων τὸ πλῆθος παρεκελεύετό 
μοι μηκέτι μέλλειν τὸν πρὸς αὐτοὺς πόλεμον ἐκφέρειν,
ἀλλʼ ἐπιτρέπειν αὐτοῖς ἐλθοῦσιν ἐπὶ τὸν Ἰωάννην ἄρδην αὐτὸν
ἀφανίσαι καὶ τοὺς περὶ τὸν Ἰωνάθην.
</p>
</div1>
<div1 type="section" n="307" org="uniform" sample="complete" part="N" TEIform="div1">
<p TEIform="p">ἐπεῖχον δʼ ὅμως αὐτοὺς
ἐγὼ καίπερ οὕτως ὀργιζομένους, περιμένειν αὐτοὺς κελεύων ἕως <pb TEIform="pb"/>
μάθωμεν, τί οἱ πεμφθέντες ὑπʼ αὐτῶν εἰς τὴν Ἱεροσολυμιτῶν πόλιν
ἀπαγγελοῦσιν: μετὰ τῆς ἐκείνων γὰρ γνώμης τὰ δοκοῦντα πράξειν
αὐτοὺς ἔφην.
</p>
</div1>
<div1 type="section" n="308" org="uniform" sample="complete" part="N" TEIform="div1">
<p TEIform="p">καὶ ταῦτʼ εἰπὼν ἔπεισα. τότε δὴ καὶ Ἰωάννης οὐ
λαβούσης αὐτοῦ τέλος τῆς ἐνέδρας ἀνεζεύγνυεν εἰς τὰ Γίσχαλα.
<milestone n="60" unit="Whiston section" TEIform="milestone"/>
</p>
</div1>
<div1 type="section" n="309" org="uniform" sample="complete" part="N" TEIform="div1">
<p TEIform="p">Μετʼ οὐ πολλὰς δʼ ἡμέρας ἀφικνοῦνται πάλιν οὓς ἐπέμψαμεν 
καὶ ἀπήγγελλον σφόδρα τὸν δῆμον ἐπὶ τοὺς περὶ τὸν Ἄνανον
καὶ τὸν Σίμωνα τὸν τοῦ Γαμαλιήλου παρωξύνθαι, ὅτι χωρὶς γνώμης 
τοῦ κοινοῦ πέμψαντες εἰς τὴν Γαλιλαίαν ἐκπεσεῖν με ταύτης
παρεσκεύασαν.
</p>
</div1>
<div1 type="section" n="310" org="uniform" sample="complete" part="N" TEIform="div1">
<p TEIform="p">ἔφασαν δʼ οἱ πρέσβεις, ὅτι καὶ τὰς οἰκίας αὐτῶν
ὁ δῆμος ὥρμησεν ἐμπιπράναι. ἔφερον δὲ καὶ γράμματα, διʼ ὧν
οἱ τῶν Ἱεροσολυμιτῶν πρῶτοι πολλὰ τοῦ δήμου δεηθέντος αὐτῶν
ἐμοὶ μὲν τὴν τῆς Γαλιλαίας ἀρχὴν ἐβεβαίουν, τοῖς περὶ τὸν Ἰωνάθην 
δὲ προσέτασσον εἰς τὴν οἰκείαν ὑποστρέφειν θᾶσσον.
</p>
</div1>
<div1 type="section" n="311" org="uniform" sample="complete" part="N" TEIform="div1">
<p TEIform="p">ἐντυχὼν
οὖν ταῖς ἐπιστολαῖς εἰς Ἄρβηλα κώμην ἀφικόμην, ἔνθα σύνοδον
τῶν Γαλιλαίων ποιησάμενος ἐκέλευσα τοὺς πρέσβεις διηγεῖσθαι τὴν
ἐπὶ τοῖς πεπραγμένοις ὑπὸ τῶν περὶ τὸν Ἰωνάθην ὀργὴν καὶ μισοπονηρίαν,
</p>
</div1>
<div1 type="section" n="312" org="uniform" sample="complete" part="N" TEIform="div1">
<p TEIform="p">καὶ ὡς κυρώσειαν ἐμοὶ τῆς χώρας αὐτῶν τὴν προστασίαν,
τά τε πρὸς τοὺς περὶ τὸν Ἰωνάθην γεγραμμένα περὶ ἀπαλλαγῆς,
πρὸς οὓς δὴ καὶ τὴν ἐπιστολὴν εὐθέως διεπεμψάμην πολυπραγμονῆσαι 
τὸν κομίσαντα κελεύσας, τί ποιεῖν μέλλουσιν.
<milestone n="61" unit="Whiston section" TEIform="milestone"/>
</p>
</div1>
<div1 type="section" n="313" org="uniform" sample="complete" part="N" TEIform="div1">
<p TEIform="p">Δεξάμενοι δʼ ἐκεῖνοι τὴν ἐπιστολὴν καὶ ταραχθέντες οὐχὶ
μετρίως μεταπέμπονται τὸν Ἰωάννην καὶ τοὺς ἐκ τῆς βουλῆς τῶν
Τιβεριέων τούς τε πρωτεύοντας Γαβάρων, βουλήν τε προτιθέασιν
σκοπεῖσθαι κελεύοντες, τί πρακτέον ἐστὶν αὐτοῖς.
</p>
</div1>
<div1 type="section" n="314" org="uniform" sample="complete" part="N" TEIform="div1">
<p TEIform="p">Τιβεριεῦσι μὲν
οὖν ἀντέχεσθαι μᾶλλον ἐδόκει τῶν πραγμάτων: οὐ δεῖν γὰρ ἔφασαν
ἐγκαταλιπέσθαι τὴν πόλιν αὐτῶν ἅπαξ ἐκείνοις προστεθειμένην,
ἄλλως τε μηδʼ ἐμοῦ μέλλοντος αὐτῶν ἀφέξεσθαι: τοῦτο γὰρ ὡς <pb TEIform="pb"/>
ἠπειληκότος ἐμοῦ κατεψεύδοντο.
</p>
</div1>
<div1 type="section" n="315" org="uniform" sample="complete" part="N" TEIform="div1">
<p TEIform="p">ὁ δʼ Ἰωάννης οὐ μόνον τούτοις
συνηρέσκετο, καὶ πορευθῆναι δὲ συνεβούλευεν αὐτῶν τοὺς δύο κατηγορήσοντάς 
μου πρὸς τὸ πλῆθος, ὅτι μὴ καλῶς τὰ κατὰ τὴν Γαλιλαίαν
διοικῶ, καὶ πείσειν ῥᾳδίως αὐτοὺς ἔφη διά τε τὸ ἀξίωμα καὶ παντὸς 
πλήθους εὐτρέπτως ἔχοντος.
</p>
</div1>
<div1 type="section" n="316" org="uniform" sample="complete" part="N" TEIform="div1">
<p TEIform="p">δόξαντος οὖν τοῦ Ἰωάννου κρατίστην 
εἰσενηνοχέναι γνώμην, ἔδοξε δύο μὲν ἀπιέναι πρὸς τοὺς
Ἱεροσολυμίτας, Ἰωνάθην καὶ Ἀνανίαν, τοὺς ἑτέρους δὲ δύο μένοντας 
ἐν τῇ Τιβεριάδι καταλιπεῖν. συνεπηγάγοντο δὲ φυλακῆς ἕνεκα
τῆς ἑαυτῶν ὁπλίτας ἑκατόν.
<milestone n="62" unit="Whiston section" TEIform="milestone"/>
</p>
</div1>
<div1 type="section" n="317" org="uniform" sample="complete" part="N" TEIform="div1">
<p TEIform="p">Τιβεριεῖς δὲ τὰ μὲν τείχη προυνόησαν ἀσφαλισθῆναι,
τοὺς ἐνοίκους δὲ κελεύουσιν ἀναλαβεῖν τὰ ὅπλα, καὶ παρὰ Ἰωάννου
δὲ μετεπέμψαντο στρατιώτας οὐκ ὀλίγους συμμαχήσοντας, εἰ δεήσειεν, 
αὐτοῖς τὰ πρὸς ἐμέ.
</p>
</div1>
<div1 type="section" n="318" org="uniform" sample="complete" part="N" TEIform="div1">
<p TEIform="p">ἦν δὲ ὁ Ἰωάννης ἐν Γισχάλοις. οἱ
τοίνυν περὶ τὸν Ἰωνάθην ἀναζεύξαντες ἀπὸ τῆς Τιβεριάδος, ὡς
ἧκον εἰς Δαβάριττα κώμην ἐν ταῖς ἐσχατιαῖς τῆς Γαλιλαίας κειμένην 
ἐν τῷ μεγάλῳ πεδίῳ, περὶ μέσην νύκτα τοῖς ἐμοῖς φύλαξιν
ἐμπίπτουσιν, οἳ καὶ κελεύσαντες αὐτοὺς τὰ ὅπλα καταθέσθαι ἐφύλασσον 
ἐν δεσμοῖς ἐπὶ τόπου καθὼς αὐτοῖς ἐντετάλμην.
</p>
</div1>
<div1 type="section" n="319" org="uniform" sample="complete" part="N" TEIform="div1">
<p TEIform="p">γράφει
δὲ πρὸς ἐμὲ ταῦτα δηλῶν Λευίς, ᾧ τὴν φυλακὴν πεπιστεύκειν.
παραλιπὼν οὖν ἡμέρας δύο καὶ μηδὲν ἐγνωκέναι προσποιησάμενος,
πέμψας πρὸς τοὺς Τιβεριεῖς συνεβούλευον αὐτοῖς τὰ ὅπλα καταθεμένοις 
ἀπολύειν τοὺς ἀνθρώπους εἰς τὴν ἑαυτῶν.
</p>
</div1>
<div1 type="section" n="320" org="uniform" sample="complete" part="N" TEIform="div1">
<p TEIform="p">οἱ δέ, δόξαν
γὰρ εἶχον περὶ τὸν Ἰωνάθην εἰς τὰ Ἱεροσόλυμα ἤδη διαπεπορεῦσθαι, 
βλασφήμους ἐποιήσαντο τὰς ἀποκρίσεις: μὴ καταπλαγεὶς
δʼ ἐγὼ καταστρατηγεῖν αὐτοὺς ἐπενόουν.
</p>
</div1>
<div1 type="section" n="321" org="uniform" sample="complete" part="N" TEIform="div1">
<p TEIform="p">πρὸς μὲν οὖν τοὺς πολίτας
ἐξάπτειν πόλεμον οὐκ ἐνόμιζον εὐσεβὲς εἶναι, βουλόμενος δʼ αὐτοὺς
ἀποσπάσαι τῶν Τιβεριέων, μυρίους ὁπλίτας τοὺς ἀρίστους ἐπιλέξας 
εἰς τρεῖς μοίρας διεῖλον, καὶ τούτους μὲν ἀφανῶς ἐν δώμαις
προσέταξα λοχῶντας περιμένειν,
</p>
</div1>
<div1 type="section" n="322" org="uniform" sample="complete" part="N" TEIform="div1">
<p TEIform="p">χιλίους δʼ εἰς ἑτέραν κώμην ὀρεινὴν
μὲν ὁμοίως, ἀπέχουσαν δὲ τῆς Τιβεριάδος τέσσαρας σταδίους, εἰσήγαγον 
κελεύσας ἐκείνους ἐπειδὰν λάβωσιν σημεῖον εὐθὺς καταβαίνειν: 
αὐτὸς δὲ τῆς κώμης προελθὼν ἐν προύπτῳ καθεζόμην.
</p>
</div1>
<div1 type="section" n="323" org="uniform" sample="complete" part="N" TEIform="div1">
<p TEIform="p">οἱ δὲ Τιβεριεῖς ὁρῶντες ἐξέτρεχον συνεχῶς καὶ πολλὰ κατεκερτόμουν: 
τοσαύτη γοῦν ἀφροσύνη κατέσχεν αὐτούς, ὥστε ποιήσαντες
εὐτρεπῆ κλίνην προύθεσαν καὶ περὶ αὐτὴν ἱστάμενοι ὠδύροντό με
μετὰ παιδιᾶς καὶ γέλωτος. διετιθέμην δʼ ἐγὼ τὴν ψυχὴν ἡδέως
τὴν ἄνοιαν αὐτῶν ἐπιβλέπων.
<milestone n="63" unit="Whiston section" TEIform="milestone"/>
</p>
</div1>
<div1 type="section" n="324" org="uniform" sample="complete" part="N" TEIform="div1">
<p TEIform="p">Βουλόμενος δὲ διʼ ἐνέδρας λαβεῖν τὸν Σίμωνα καὶ σὺν
αὐτῷ Ἰώζαρον, πέμψας πρὸς αὐτοὺς παρεκάλουν ὀλίγον τῆς πόλεως 
πόρρω μετὰ φίλων πολλῶν τῶν παραφυλαξόντων αὐτοὺς
ἐλθεῖν: βούλεσθαι γὰρ ἔφην καταβὰς σπείσασθαι πρὸς αὐτοὺς
καὶ διανείμασθαι τὴν προστασίαν τῆς Γαλιλαίας.
</p>
</div1>
<div1 type="section" n="325" org="uniform" sample="complete" part="N" TEIform="div1">
<p TEIform="p">Σίμων μὲν
οὖν διὰ νεότητα καὶ πρὸς ἐλπίδα κέρδους ἀπατηθεὶς οὐκ ὤκνησεν 
ἐλθεῖν, ὁ δʼ Ἰώζαρος ἐνέδραν ὑποπτεύσας ἔμεινεν. ἀναβάντα
δὴ τὸν Σίμωνα μετὰ φίλων τῶν παραφυλασσόντων αὐτὸν ὑπαντιάσας 
ἠσπαζόμην τε φιλοφρόνως καὶ χάριν ἔχειν ὡμολόγουν ἀναβάντι.
</p>
</div1>
<div1 type="section" n="326" org="uniform" sample="complete" part="N" TEIform="div1">
<p TEIform="p">μετʼ οὐ πολὺ δὲ συμπεριπατῶν ὡς κατὰ μόνας τι βουλόμενος 
εἰπεῖν, ἐπεὶ πορρωτέρω τῶν φίλων ἀπήγαγον, μέσον ἀράμενος 
ἀγαγεῖν εἰς τὴν κώμην τοῖς μετʼ ἐμοῦ φίλοις ἔδωκα, τοὺς
ὁπλίτας δὲ καταβῆναι κελεύσας προσέβαλλον μετʼ αὐτῶν τῇ Τιβεριάδι.
</p>
</div1>
<div1 type="section" n="327" org="uniform" sample="complete" part="N" TEIform="div1">
<p TEIform="p">μάχης δὲ γενομένης ἀμφοτέρωθεν καρτερᾶς καὶ ὅσον οὔπω
τῶν Τιβεριέων νικώντων, πεφεύγεισαν γὰρ οἱ παρʼ ἡμῶν ὁπλῖται,
τὸ γινόμενον ἰδὼν καὶ τοὺς μετʼ ἐμαυτοῦ παρακαλέσας νικῶντας
ἤδη τοὺς Τιβεριεῖς εἰς τὴν πόλιν συνεδίωξα. ἑτέραν δὲ δύναμιν
εἰσπέμψας διὰ τῆς λίμνης προσέταξα τὴν πρώτην λαβοῦσιν οἰκίαν <pb TEIform="pb"/>
ἐμπρῆσαι.
</p>
</div1>
<div1 type="section" n="328" org="uniform" sample="complete" part="N" TEIform="div1">
<p TEIform="p">τούτου γενομένου νομίσαντες οἱ Τιβεριεῖς εἰλῆφθαι
κατὰ κράτος αὐτῶν τὴν πόλιν, ὑπὸ φόβου ῥίπτουσιν τὰ ὅπλα,
μετὰ γυναικῶν δὲ καὶ τέκνων ἱκέτευον φείσασθαι τῆς πόλεως αὐτῶν.
</p>
</div1>
<div1 type="section" n="329" org="uniform" sample="complete" part="N" TEIform="div1">
<p TEIform="p">ἐγὼ δὲ πρὸς τὰς δεήσεις ἐπικλασθεὶς τοὺς μὲν στρατιώτας
τῆς ὁρμῆς ἐπέσχον, αὐτὸς δέ, καὶ γὰρ ἑσπέρα κατέλαβεν, μετὰ τῶν
ὁπλιτῶν ἀπὸ τῆς πολιορκίας ὑποστρέψας περὶ τὴν τοῦ σώματος
θεραπείαν ἐγινόμην.
</p>
</div1>
<div1 type="section" n="330" org="uniform" sample="complete" part="N" TEIform="div1">
<p TEIform="p">καλέσας δὲ ἐπὶ τὴν ἑστίασιν τὸν Σίμωνα παρεμυθούμην 
περὶ τῶν γεγονότων ὑπισχνούμην τε δοὺς ἐφόδια αὐτῷ καὶ
τοῖς σὺν αὐτῷ παραπέμψειν εἰς Ἱεροσόλυμα μετὰ πάσης ἀσφαλείας.
<milestone n="64" unit="Whiston section" TEIform="milestone"/>
</p>
</div1>
<div1 type="section" n="331" org="uniform" sample="complete" part="N" TEIform="div1">
<p TEIform="p">Κατὰ δὲ τὴν ἐπιοῦσαν ἡμέραν μυρίους ἐπαγόμενος ὁπλίτας
ἧκον εἰς τὴν Τιβεριάδα, καὶ μεταπεμψάμενος εἰς τὸ στάδιον τοὺς
πρώτους αὐτῶν τοῦ πλήθους ἐκέλευσα φράζειν, οἵτινες εἶεν αἴτιοι
τῆς ἀποστάσεως.
</p>
</div1>
<div1 type="section" n="332" org="uniform" sample="complete" part="N" TEIform="div1">
<p TEIform="p">ἐνδειξαμένων δὲ τοὺς ἄνδρας ἐκείνους μὲν δεδεμένους 
εἰς τὴν Ἰωταπάτην πόλιν ἐξέπεμψα, τοὺς δὲ περὶ τὸν Ἰωνάθην 
καὶ Ἀνανίαν λύσας τῶν δεσμῶν καὶ δοὺς ἐφόδια μετὰ Σίμωνος 
καὶ Ἰωζάρου καὶ ὁπλιτῶν πεντακοσίων, οἳ παραφυλάξουσιν
αὐτούς, ἐξέπεμψα εἰς τὰ Ἱεροσόλυμα.
</p>
</div1>
<div1 type="section" n="333" org="uniform" sample="complete" part="N" TEIform="div1">
<p TEIform="p">Τιβεριεῖς δὲ πάλιν προσελθόντες 
συγγινώσκειν αὐτοῖς παρεκάλουν περὶ τῶν πεπραγμένων,
ἐπανορθώσεσθαι τὰς ἁμαρτίας τῇ μετὰ ταῦτα πρὸς ἐμὲ πίστει
λέγοντες, τὰ δʼ ἐκ τῆς διαρπαγῆς περισσεύσαντα σῶσαί με τοῖς
ἀπολέσασιν ἐδέοντο.
</p>
</div1>
<div1 type="section" n="334" org="uniform" sample="complete" part="N" TEIform="div1">
<p TEIform="p">κἀγὼ τοῖς ἔχουσιν προσέταττον εἰς μέσον
πάντα φέρειν, ἀπειθούντων δὲ μέχρι πολλοῦ, θεασάμενός τινα τῶν
περὶ ἐμὲ στρατιωτῶν λαμπροτέραν τοῦ συνήθους περικείμενον στολὴν 
ἐπυθόμην, πόθεν ἔχοι.
</p>
</div1>
<div1 type="section" n="335" org="uniform" sample="complete" part="N" TEIform="div1">
<p TEIform="p">εἰπόντος δὲ ἐκ τῆς κατὰ πόλιν ἁρπαγῆς, 
ἐκεῖνον μὲν πληγαῖς ἐκόλασα, τοῖς δὲ ἄλλοις ἅπασιν ἠπείλησα 
μείζω τιμωρίαν ἐπιθήσειν μὴ κομίσασιν εἰς τοὐμφανὲς ὅσα
ἡρπάκεισαν. πολλῶν δὲ συνενεχθέντων ἑκάστῳ τῶν Τιβεριέων τὸ
ἐπιγνωσθὲν ἀπέδωκα.
<milestone n="65" unit="Whiston section" TEIform="milestone"/>
</p>
</div1>
<div1 type="section" n="336" org="uniform" sample="complete" part="N" TEIform="div1">
<p TEIform="p">Γεγονὼς δʼ ἐνταῦθα τῆς διηγήσεως βούλομαι πρὸς Ἰοῦστον 
καὶ αὐτὸν τὴν περὶ τούτων πραγματείαν γεγραφότα πρός
τε τοὺς ἄλλους τοὺς ἱστορίαν μὲν γράφειν ὑπισχνουμένους, περὶ
δὲ τὴν ἀλήθειαν ὀλιγώρους καὶ διʼ ἔχθραν ἢ χάριν τὸ ψεῦδος οὐκ
ἐντρεπομένους, [μικρὰ διελθεῖν].
</p>
</div1>
<div1 type="section" n="337" org="uniform" sample="complete" part="N" TEIform="div1">
<p TEIform="p">πράττουσι μὲν γὰρ ὅμοιόν τι
τοῖς περὶ συμβολαίων πλαστὰ γράμματα συντεθεικόσι, τῷ δὲ μηδεμίαν 
ὁμοίως τιμωρίαν ἐκείνοις δεδιέναι καταφρονοῦσι τῆς ἀληθείας.
</p>
</div1>
<div1 type="section" n="338" org="uniform" sample="complete" part="N" TEIform="div1">
<p TEIform="p">Ἰοῦστος γοῦν συγγράφειν τὰς περὶ τούτων ἐπιχειρήσας
πράξεις τὸν πόλεμον, ὑπὲρ τοῦ δοκεῖν φιλόπονος εἶναι ἐμοῦ μὲν
κατέψευσται, ἠλήθευσε δὲ οὐδὲ περὶ τῆς πατρίδος. ὅθεν ἀπολογήσασθαι 
γὰρ νῦν ἀνάγκην ἔχω καταψευδομαρτυρούμενος, ἐρῶ
τὰ μέχρι νῦν σεσιωπημένα.
</p>
</div1>
<div1 type="section" n="339" org="uniform" sample="complete" part="N" TEIform="div1">
<p TEIform="p">καὶ μὴ θαυμάσῃ τις, ὅτι μὴ πάλαι
περὶ τούτων ἐδήλωσα: τῷ γὰρ ἱστορίαν ἀναγράφοντι τὸ μὲν ἀληθεύειν 
ἀναγκαῖον, ἔξεστιν δʼ ὅμως μὴ πικρῶς τὰς τινῶν πονηρίας
ἐλέγχειν, οὐ διὰ τὴν πρὸς ἐκείνους χάριν, ἀλλὰ διὰ τὴν αὐτοῦ
μετριότητα.
</p>
</div1>
<div1 type="section" n="340" org="uniform" sample="complete" part="N" TEIform="div1">
<p TEIform="p">πῶς οὖν, ἵνα φῶ πρὸς αὐτὸν ὡς παρόντα, Ἰοῦστε
δεινότατε συγγραφέων, τοῦτο γὰρ αὐχεῖς περὶ σεαυτοῦ, αἴτιοι γεγόναμεν 
ἐγώ τε καὶ Γαλιλαῖοι τῇ πατρίδι σου τῆς πρὸς Ῥωμαίους
καὶ πρὸς τὸν βασιλέα στάσεως;
</p>
</div1>
<div1 type="section" n="341" org="uniform" sample="complete" part="N" TEIform="div1">
<p TEIform="p">πρότερον γὰρ ἢ ἐμὲ τῆς Γαλιλαίας
στρατηγὸν ὑπὸ τοῦ κοινοῦ τῶν Ἱεροσολυμιτῶν χειροτονηθῆναι σὺ
καὶ πάντες Τιβεριεῖς οὐ μόνον ἀνειλήφατε τὰ ὅπλα, ἀλλὰ καὶ τὰς
ἐν τῇ Συρίᾳ δέκα πόλεις ἐπολεμεῖτε: σὺ γοῦν τὰς κώμας αὐτῶν
ἐνέπρησας καὶ ὁ σὸς οἰκέτης ἐπὶ τῆς παρατάξεως ἐκείνης ἔπεσεν.
</p>
</div1>
<div1 type="section" n="342" org="uniform" sample="complete" part="N" TEIform="div1">
<p TEIform="p">ταῦτα δὲ οὐκ ἐγὼ λέγω μόνος, ἀλλὰ καὶ ἐν τοῖς Οὐεσπασιανοῦ τοῦ
αὐτοκράτορος ὑπομνήμασιν οὕτως γέγραπται, καὶ τίνα τρόπον ἐν
Πτολεμαΐδι Οὐεσπασιανοῦ κατεβόησαν οἱ τῶν δέκα πόλεων ἔνοικοι
τιμωρίαν ὑποσχεῖν σε τὸν αἴτιον ἀξιοῦντες.
</p>
</div1>
<div1 type="section" n="343" org="uniform" sample="complete" part="N" TEIform="div1">
<p TEIform="p">καὶ δεδώκεις ἂν δίκην
Οὐεσπασιανοῦ κελεύσαντος, εἰ μὴ βασιλεὺς Ἀγρίππας λαβὼν ἐξουσίαν 
ἀποκτεῖναί σε, πολλὰ τῆς ἀδελφῆς Βερενίκης δεηθείσης οὐκ
ἀνελὼν δεδεμένον ἐπὶ πολὺν χρόνον ἐφύλαξεν.
</p>
</div1>
<div1 type="section" n="344" org="uniform" sample="complete" part="N" TEIform="div1">
<p TEIform="p">καὶ αἱ μετὰ ταῦτα
δὲ πολιτεῖαί σου σαφῶς ἐμφανίζουσιν τόν τε βίον τὸν ἄλλον καὶ <pb TEIform="pb"/>
ὅτι σὺ τὴν πατρίδα Ῥωμαίων ἀπέστησας, ὧν τὰ τεκμήρια κἀγὼ
δηλώσω μετʼ ὀλίγον.
</p>
</div1>
<div1 type="section" n="345" org="uniform" sample="complete" part="N" TEIform="div1">
<p TEIform="p">βούλομαι δʼ εἰπεῖν καὶ πρὸς τοὺς ἄλλους
Τιβεριεῖς ὀλίγα διὰ σὲ καὶ παραστῆσαι τοῖς ἐντυγχάνειν μέλλουσιν
ταῖς ἱστορίαις, ὅτι μήτε φιλορώμαιοι μήτε φιλοβασιλεῖς γεγόνατε:
</p>
</div1>
<div1 type="section" n="346" org="uniform" sample="complete" part="N" TEIform="div1">
<p TEIform="p">τῶν ἐν τῇ Γαλιλαίᾳ πόλεων αἱ μέγισται Σέπφωρις καὶ Τιβεριὰς
ἡ σὴ πατρίς, ὦ Ἰοῦστε. ἀλλὰ Σέπφωρις μὲν ἐν τῷ μεσαιτάτῳ
τῆς Γαλιλαίας κειμένη καὶ περὶ αὐτὴν κώμας ἔχουσα πολλὰς καί
τι καὶ θρασύνεσθαι δυναμένη πρὸς Ῥωμαίους εἴπερ ἠθέλησεν εὐχερῶς, 
διεγνωκυῖα τῇ πρὸς τοὺς δεσπότας ἐμμένειν πίστει κἀμὲ τῆς
πόλεως αὐτῶν ἐξέκλεισε καὶ στρατεύσασθαί τινα τῶν πολιτῶν Ἰουδαίοις 
ἐκώλυσεν.
</p>
</div1>
<div1 type="section" n="347" org="uniform" sample="complete" part="N" TEIform="div1">
<p TEIform="p">ὅπως δὲ καὶ τὰ πρὸς ἡμᾶς ἀσφαλεῖς εἶεν, ἠπάτησάν 
με τείχεσιν αὐτῶν τὴν πόλιν ὀχυρῶσαι προτρέψαντες, καὶ
παρὰ Κεστίου Γάλλου τοῦ τῶν ἐν τῇ Συρίᾳ Ῥωμαϊκῶν ταγμάτων
ἡγεμονεύοντος φρουρὰν ἑκόντες ἐδέξαντο, καταφρονήσαντες ἐμοῦ
τότε μέγα δυναμένου καὶ πᾶσιν διʼ ἐκπλήξεως ὄντος.
</p>
</div1>
<div1 type="section" n="348" org="uniform" sample="complete" part="N" TEIform="div1">
<p TEIform="p">πολιορκουμένης 
τε τῆς μεγίστης ἡμῶν πόλεως Ἱεροσολύμων καὶ τοῦ κοινοῦ
πάντων ἱεροῦ κινδυνεύοντος ἐν τῇ τῶν πολεμίων ἐξουσίᾳ γενέσθαι
συμμαχίαν οὐκ ἔπεμψαν μὴ βουλόμενοι δοκεῖν κατὰ Ῥωμαίων ὅπλα
λαβεῖν.
</p>
</div1>
<div1 type="section" n="349" org="uniform" sample="complete" part="N" TEIform="div1">
<p TEIform="p">ἡ δὲ σὴ πατρίς, ὦ Ἰοῦστε, κειμένη ἐν τῇ Γεννησαρίδι
λίμνῃ καὶ ἀπέχουσα Ἵππου μὲν στάδια τριάκοντα, Γαδάρων δὲ
ἑξήκοντα, Σκυθοπόλεως δὲ εἴκοσι καὶ ἑκατὸν τῆς ὑπηκόου βασιλεῖ,
μηδεμιᾶς δὲ πόλεως Ἰουδαίων παρακειμένης, εἰ ἤθελεν τὴν πρὸς
Ῥωμαίους πίστιν φυλάττειν, ῥᾳδίως ἐδύνατο.
</p>
</div1>
<div1 type="section" n="350" org="uniform" sample="complete" part="N" TEIform="div1">
<p TEIform="p">καὶ γὰρ πολὺς ἦτε
δῆμος καὶ ὅπλων εὐπορεῖτε. ἀλλʼ, ὡς σὺ φῄς, αἴτιος ὑμῖν ἐγὼ
τότε. μετὰ ταῦτα δὲ τίς, ὦ Ἰοῦστε; πρὸ γὰρ τῆς Ἱεροσολύμων
πολιορκίας οἶδας ὑπὸ Ῥωμαίοις ἐμὲ γενόμενον, καὶ Ἰωτάπατα κατὰ
κράτος ληφθέντα φρούριά τε πολλά, πολύν τε Γαλιλαίων ὄχλον <pb TEIform="pb"/>
κατὰ τὴν μάχην πεσόντα.
</p>
</div1>
<div1 type="section" n="351" org="uniform" sample="complete" part="N" TEIform="div1">
<p TEIform="p">τότʼ οὖν ἐχρῆν ὑμᾶς παντὸς ἀπηλλαγμένους 
τοῦ διʼ ἐμὲ φόβου ῥῖψαί τε τὰ ὅπλα καὶ παραστῆσαι τῷ
βασιλεῖ καὶ Ῥωμαίοις, ὅτι δὴ οὐχ ἑκόντες, ἀλλʼ ἀναγκασθέντες ἐπὶ
τὸν πρὸς αὐτοὺς ὡρμήσατε πόλεμον.
</p>
</div1>
<div1 type="section" n="352" org="uniform" sample="complete" part="N" TEIform="div1">
<p TEIform="p">ὑμεῖς δὲ καὶ περιεμείνατε
Οὐεσπασιανόν, ἕως αὐτὸς ἀφικόμενος μετὰ πάσης τῆς δυνάμεως
προσέλθοι τοῖς τείχεσιν, καὶ τότε διὰ φόβον τὰ ὅπλα κατέθεσθε:
καὶ πάντως ἂν ὑμῶν ἡ πόλις ἥλω κατὰ κράτος, εἰ μὴ τῷ βασιλεῖ
δεομένῳ καὶ τὴν ἄνοιαν ὑμῶν παραιτουμένῳ συνεχώρησεν Οὐεσπασιανός. 
οὐκ ἐγὼ τοίνυν αἴτιος, ἀλλʼ ὑμεῖς οἱ πολεμικὰ φρονήσαντες.
</p>
</div1>
<div1 type="section" n="353" org="uniform" sample="complete" part="N" TEIform="div1">
<p TEIform="p">ἢ οὐ μέμνησθε, ὅτι τοσαυτάκις ὑμῶν ἐγκρατὴς γενόμενος οὐδένα
διέφθειρα, στασιάζοντες δʼ ὑμεῖς πρὸς ἀλλήλους, οὐ διὰ τὴν πρὸς
Ῥωμαίους καὶ τὸν βασιλέα εὔνοιαν, διὰ δὲ τὴν ὑμετέραν αὐτῶν
πονηρίαν ἑκατὸν ὀγδοηκονταπέντε τῶν πολιτῶν ἀπεκτείνατε, κατὰ
τὸν καιρὸν ἐκεῖνον ἐμοῦ πολιορκουμένου ἐν Ἰωταπάτοις ὑπὸ Ῥωμαίων.
</p>
</div1>
<div1 type="section" n="354" org="uniform" sample="complete" part="N" TEIform="div1">
<p TEIform="p">τί δʼ οὐχὶ καὶ κατὰ τὴν τῶν Ἱεροσολύμων πολιορκίαν δισχίλιοι 
Τιβεριέων ἐξητάσθησαν, οἱ μὲν πεπτωκότες, οἱ δὲ ληφθέντες
αἰχμάλωτοι; ἀλλὰ σὺ πολέμιος οὐ γεγονέναι φήσεις, ὅτι πρὸς
βασιλέα τότʼ ἔφυγες. καὶ τοῦτο δὲ διὰ τὸν ἐξ ἐμοῦ φόβον φημί
σε πεποιηκέναι.
</p>
</div1>
<div1 type="section" n="355" org="uniform" sample="complete" part="N" TEIform="div1">
<p TEIform="p">κἀγὼ μὲν πονηρός, ὡς λέγεις, ὁ δὲ βασιλεὺς
Ἀγρίππας, ὁ τὴν ψυχήν σοι συγχωρήσας ὑπὸ Οὐεσπασιανοῦ θανεῖν
κατακριθέντι, ὁ τοσούτοις δωρησάμενος χρήμασιν, τίνος ἕνεκεν
ὕστερον δὶς μὲν ἔδησε, τοσαυτάκις δὲ φυγεῖν τὴν πατρίδα προσέταξεν, 
καὶ ἀποθανεῖν δὲ κελεύσας ἅπαξ τῇ ἀδελφῇ Βερενίκῃ πολλὰ
δεηθείσῃ τὴν σὴν σωτηρίαν ἐχαρίσατο;
</p>
</div1>
<div1 type="section" n="356" org="uniform" sample="complete" part="N" TEIform="div1">
<p TEIform="p">καὶ μετὰ τοσαῦτα δέ σου
κακουργήματα τάξιν ἐπιστολῶν σοι πιστεύσας, ὡς καὶ ταύταις εὗρε
ῥᾳδιουργόν, ἀπήλασε τῆς ὄψεως. ἀλλὰ περὶ μὲν τούτων ἐλέγχειν
ἐπʼ ἀκριβὲς ἐῶ.
</p>
</div1>
<div1 type="section" n="357" org="uniform" sample="complete" part="N" TEIform="div1">
<p TEIform="p">θαυμάζειν δʼ ἔπεισί μοι τὴν σὴν ἀναίδειαν, ὅτι <pb TEIform="pb"/>
τολμᾷς λέγειν ἁπάντων τῶν τὴν πραγματείαν ταύτην γεγραφότων
αὐτὸς ἄμεινον ἐξηγγελκέναι, μήτε τὰ πραχθέντα κατὰ τὴν Γαλιλαίαν 
ἐπιστάμενος, ἦς γὰρ ἐν Βηρυτῷ τότε παρὰ βασιλεῖ, μηθʼ
ὅσα ἔπαθον Ῥωμαῖοι ἐπὶ τῆς Ἰωταπάτων πολιορκίας ἢ ἔδρασαν
ἡμᾶς παρακολουθήσας, μήθʼ ὅσα κατʼ ἐμαυτὸν ἔπραξα πολιορκούμενος 
δυνηθεὶς πυθέσθαι: πάντες γὰρ οἱ ἀπαγγείλαντες ἂν διεφθάρησαν 
ἐπὶ τῆς παρατάξεως ἐκείνης.
</p>
</div1>
<div1 type="section" n="358" org="uniform" sample="complete" part="N" TEIform="div1">
<p TEIform="p">ἀλλʼ ἴσως τὰ κατὰ τὴν
Ἱεροσόλυμα πραχθέντα μετὰ ἀκριβείας φήσεις συγγεγραφέναι. καὶ
πῶς οἷόν τε; οὔτε γὰρ τῷ πολέμῳ παρέτυχες οὔτε τὰ Καίσαρος
ἀνέγνως ὑπομνήματα. μέγιστον δὲ τεκμήριον: τοῖς γὰρ Καίσαρος
ὑπομνήμασιν ἐναντίαν πεποίησαι τὴν γραφήν.
</p>
</div1>
<div1 type="section" n="359" org="uniform" sample="complete" part="N" TEIform="div1">
<p TEIform="p">εἰ δὲ θαρρεῖς ἄμεινον 
ἁπάντων συγγεγραφέναι, διὰ τί ζώντων Οὐεσπασιανοῦ καὶ
Τίτου τῶν αὐτοκρατόρων τῶν τὸν πόλεμον κατεργασαμένων καὶ
βασιλέως Ἀγρίππα περιόντος ἔτι καὶ τῶν ἐκ γένους αὐτοῦ πάντων, 
ἀνδρῶν τῆς Ἑλληνικῆς παιδείας ἐπὶ πλεῖστον ἡκόντων, τὴν
ἱστορίαν οὐκ ἔφερες εἰς μέσον;
</p>
</div1>
<div1 type="section" n="360" org="uniform" sample="complete" part="N" TEIform="div1">
<p TEIform="p">πρὸ γὰρ εἴκοσι ἐτῶν εἶχες γεγραμμένην 
καὶ παρʼ εἰδότων ἔμελλες τῆς ἀκριβείας τὴν μαρτυρίαν ἀποφέρεσθαι: 
νῦν δʼ, ὅτʼ ἐκεῖνοι μὲν οὐκέτʼ εἰσὶν μεθʼ ἡμῶν, ἐλεγχθῆναι 
δʼ οὐ νομίζεις, τεθάρρηκας.
</p>
</div1>
<div1 type="section" n="361" org="uniform" sample="complete" part="N" TEIform="div1">
<p TEIform="p">οὐ μὴν ἐγώ σοι τὸν αὐτὸν
τρόπον περὶ τῆς ἐμαυτοῦ γραφῆς ἔδεισα, ἀλλʼ αὐτοῖς ἐπέδωκα τοῖς
αὐτοκράτορσι τὰ βιβλία μόνον οὐ τῶν ἔργων ἔτι βλεπομένων: συνῄδειν 
γὰρ ἐμαυτῷ τετηρηκότι τὴν τῆς ἀληθείας παράδοσιν, ἐφʼ ᾗ
μαρτυρίας τεύξεσθαι προσδοκήσας οὐ διήμαρτον.
</p>
</div1>
<div1 type="section" n="362" org="uniform" sample="complete" part="N" TEIform="div1">
<p TEIform="p">καὶ ἄλλοις δὲ
πολλοῖς εὐθὺς ἐπέδωκα τὴν ἱστορίαν, ὧν ἔνιοι καὶ παρατετεύχεισαν
τῷ πολέμῳ, καθάπερ βασιλεὺς Ἀγρίππας καί τινες αὐτοῦ τῶν
συγγενῶν.
</p>
</div1>
<div1 type="section" n="363" org="uniform" sample="complete" part="N" TEIform="div1">
<p TEIform="p">ὁ μὲν γὰρ αὐτοκράτωρ Τίτος ἐκ μόνων αὐτῶν ἐβουλήθη
τὴν γνῶσιν τοῖς ἀνθρώποις παραδοῦναι τῶν πράξεων, ὥστε χαράξας <pb TEIform="pb"/>
τῇ ἑαυτοῦ χειρὶ τὰ βιβλία δημοσιῶσαι προσέταξεν,
</p>
</div1>
<div1 type="section" n="364" org="uniform" sample="complete" part="N" TEIform="div1">
<p TEIform="p">ὁ δὲ βασιλεὺς
Ἀγρίππας ἑξηκονταδύο γέγραφεν ἐπιστολὰς τῇ τῆς ἀληθείας παραδόσει 
μαρτυρῶν. ὧν δὴ καὶ δύο ὑπέταξα καὶ βουληθέντι σοι τὰ
γεγραμμένα γνῶναι πάρεστιν ἐξ αὐτῶν:
</p>
</div1>
<div1 type="section" n="365" org="uniform" sample="complete" part="N" TEIform="div1">
<p TEIform="p">“βασιλεὺς Ἀγρίππας Ἰωσήπῳ 
τῷ φιλτάτῳ χαίρειν. ἥδιστα διῆλθον τὴν βύβλον, καί μοι
πολὺ ἐπιμελέστερον ἔδοξας τῶν ταῦτα συγγραψάντων ἠκριβωκέναι.
</p>
</div1>
<div1 type="section" n="366" org="uniform" sample="complete" part="N" TEIform="div1">
<p TEIform="p">πέμπε δέ μοι καὶ τὰς λοιπάς. ἔρρωσο. βασιλεὺς Ἀγρίππας Ἰωσήπῳ 
τῷ φιλτάτῳ χαίρειν. ἐξ ὧν ἔγραψας οὐδεμιᾶς ἔοικας χρῄζειν 
διδασκαλίας ὑπὲρ τοῦ μαθεῖν ἡμᾶς ὅλους ἀρχῆθεν. ὅταν μέντοι 
συντύχῃς μοι, καὶ αὐτός σε πολλὰ κατηχήσω τῶν ἀγνοουμένων.”
</p>
</div1>
<div1 type="section" n="367" org="uniform" sample="complete" part="N" TEIform="div1">
<p TEIform="p"> ἐμοὶ δὲ ἀπαρτισθείσης τῆς ἱστορίας ἀληθείᾳ οὐ κολακεύων,
οὐδὲ γὰρ ἐπέβαλλεν αὐτῷ, οὐδὲ εἰρωνευόμενος, ὡς σὺ φήσεις, πόρρω
γὰρ ἦν ἐκεῖνος τοιαύτης κακοηθείας, ἀλλὰ τὴν ἀλήθειαν ἐμαρτύρει,
καθάπερ πάντες οἱ ταῖς ἱστορίαις ἐντυγχάνοντες. ἀλλὰ τὰ μὲν
πρὸς Ἰοῦστον ἀναγκαίαν λαβόντα τὴν παρέκβασιν μέχρι τούτων
ἡμῖν λελέχθω.
<milestone n="66" unit="Whiston section" TEIform="milestone"/>
</p>
</div1>
<div1 type="section" n="368" org="uniform" sample="complete" part="N" TEIform="div1">
<p TEIform="p">Διοικήσας δʼ ἐγὼ τὰ κατὰ τὴν Τιβεριάδα καὶ καθίσας
τῶν φίλων συνέδριον ἐβουλευόμην περὶ τῶν πρὸς Ἰωάννην πραχθησομένων. 
ἐδόκει μὲν οὖν πᾶσι τοῖς Γαλιλαίοις ὁπλίσαντα
πάντας ἀπελθεῖν ἐπὶ τὸν Ἰωάννην καὶ λαβεῖν παρʼ αὐτοῦ δίκας
ὡς πάσης τῆς στάσεως αἰτίου γεγονότος.
</p>
</div1>
<div1 type="section" n="369" org="uniform" sample="complete" part="N" TEIform="div1">
<p TEIform="p">οὐκ ἠρεσκόμην δʼ ἐγὼ
ταῖς γνώμαις αὐτῶν προαίρεσιν ἔχων τὰς ταραχὰς χωρὶς φόνου
καταστέλλειν. ὅθεν δὴ παρῄνεσα πᾶσαν εἰσενέγκασθαι πρόνοιαν
ὑπὲρ τοῦ γνῶναι τὰ ὀνόματα τῶν ὑπὸ τὸν Ἰωάννην ὄντων.
</p>
</div1>
<div1 type="section" n="370" org="uniform" sample="complete" part="N" TEIform="div1">
<p TEIform="p">ποιησάντων 
δʼ ἐκείνων γνοὺς ἐγὼ τοὺς ἀνθρώπους οἵτινες ἦσαν ἐξέθηκα 
πρόγραμμα, διὰ τούτου πίστιν καὶ δεξιὰν προτείνων τοῖς <pb TEIform="pb"/>
μετὰ Ἰωάννου θελήσασιν λαβεῖν μετάνοιαν, καὶ ἡμερῶν εἴκοσι
χρόνον προέτεινα τοῖς βουλεύσασθαι θέλουσιν περὶ τῶν ἑαυτοῖς
συμφερόντων. ἠπείλουν δέ, εἰ μὴ ῥίψουσιν τὰ ὅπλα, καταπρήσειν
αὐτῶν τὰς οἰκήσεις καὶ δημοσιώσειν τὰς οὐσίας.
</p>
</div1>
<div1 type="section" n="371" org="uniform" sample="complete" part="N" TEIform="div1">
<p TEIform="p">ταῦτα δὲ ἀκούσαντες 
οἱ ἄνθρωποι καὶ ταραχθέντες οὔ τι μετρίως καταλείπουσιν
μὲν τὸν Ἰωάννην, τὰ δʼ ὅπλα ῥίψαντες ἧκον πρός με τετρακισχίλιοι
τὸν ἀριθμὸν ὄντες.
</p>
</div1>
<div1 type="section" n="372" org="uniform" sample="complete" part="N" TEIform="div1">
<p TEIform="p">μόνοι δὲ τῷ Ἰωάννῃ παρέμειναν οἱ πολῖται
καὶ ξένοι τινὲς ἐκ τῆς Τυρίων μητροπόλεως ὡς χίλιοι καὶ πεντακόσιοι. 
Ἰωάννης μὲν οὖν οὕτω καταστρατηγηθεὶς ὑπʼ ἐμοῦ τὸ λοιπὸν 
ἐν τῇ πατρίδι περίφοβος ἔμεινεν.
<milestone n="67" unit="Whiston section" TEIform="milestone"/>
</p>
</div1>
<div1 type="section" n="373" org="uniform" sample="complete" part="N" TEIform="div1">
<p TEIform="p">Κατὰ τοῦτον δὲ τὸν καιρὸν Σεπφωρῖται θαρρήσαντες
ἀναλαμβάνουσιν ὅπλα πεποιθότες τῇ τε τῶν τειχῶν ὀχυρότητι καὶ
τῷ πρὸς ἑτέροις ὄντα με ὁρᾶν. πέμπουσι δὴ πρὸς Κέστιον Γάλλον,
Συρίας δʼ ἦν οὗτος ἡγεμών, παρακαλοῦντες ἢ αὐτὸν ἥκειν θᾶττον
παραληψόμενον αὐτῶν τὴν πόλιν ἢ πέμψαι τοὺς φρουρήσοντας.
</p>
</div1>
<div1 type="section" n="374" org="uniform" sample="complete" part="N" TEIform="div1">
<p TEIform="p">ὁ δὲ Γάλλος ἐλεύσεσθαι μὲν ὑπέσχετο, πότε δὲ οὐ διεσάφησεν.
κἀγὼ ταῦτα πυθόμενος, ἀναλαβὼν τοὺς σὺν ἐμοὶ στρατιώτας καὶ
ὁρμήσας ἐπὶ τοὺς Σεπφωρίτας εἷλον αὐτῶν κατὰ κράτος τὴν πόλιν.
</p>
</div1>
<div1 type="section" n="375" org="uniform" sample="complete" part="N" TEIform="div1">
<p TEIform="p">λαβόμενοι δʼ ἀφορμῆς οἱ Γαλιλαῖοι καὶ παρεῖναι τοῦ μίσους τὸν
καιρὸν οὐ βουληθέντες, εἶχον γὰρ ἀπεχθῶς καὶ πρὸς ταύτην τὴν
πόλιν, ὥρμησαν ὡς ἄρδην ἀφανίσοντες πάντας σὺν τοῖς ἐποίκοις.
</p>
</div1>
<div1 type="section" n="376" org="uniform" sample="complete" part="N" TEIform="div1">
<p TEIform="p">εἰσδραμόντες οὖν ἐνεπίμπρασαν αὐτῶν τὰς οἰκίας ἐρήμους καταλαμβάνοντες: 
οἱ γὰρ ἄνθρωποι δείσαντες εἰς τὴν ἀκρόπολιν συνέφυγον: 
διήρπαζον δὲ πάντα καὶ τρόπον οὐδένα πορθήσεως κατὰ
τῶν ὁμοφύλων παρελίμπανον.
</p>
</div1>
<div1 type="section" n="377" org="uniform" sample="complete" part="N" TEIform="div1">
<p TEIform="p">ταῦτʼ ἐγὼ θεασάμενος σφόδρα διετέθην 
ἀνιαρῶς καὶ παύεσθαι προσέταττον αὐτοῖς, ὑπομιμνήσκων
ὅτι τοιαῦτα δρᾶν ὁμοφύλους οὐκ ἔστιν ὅσιον.
</p>
</div1>
<div1 type="section" n="378" org="uniform" sample="complete" part="N" TEIform="div1">
<p TEIform="p">ἐπεὶ δʼ οὔτε παρακαλοῦντος 
οὔτε προστάσσοντος ἤκουον, ἐνίκα δὲ τὸ μῖσος τὰς παραινέσεις, 
τοὺς πιστοτάτους τῶν περὶ ἐμὲ φίλων ἐκέλευσα διαδοῦναι
λόγους, ὡς Ῥωμαίων μετὰ μεγάλης δυνάμεως κατὰ τὸ ἕτερον μέρος
τῆς πόλεως εἰσβεβληκότων.
</p>
</div1>
<div1 type="section" n="379" org="uniform" sample="complete" part="N" TEIform="div1">
<p TEIform="p">ταῦτα δʼ ἐποίουν ὑπὲρ τοῦ τῆς φήμης
ἐμπεσούσης ἐπισχεῖν μὲν τῶν Γαλιλαίων τὰς ὁρμάς, διασῶσαι δὲ
τὴν τῶν Σεπφωριτῶν πόλιν. καὶ τέλος προυχώρησε τὸ στρατήγημα:
</p>
</div1>
<div1 type="section" n="380" org="uniform" sample="complete" part="N" TEIform="div1">
<p TEIform="p">τῆς γὰρ ἀγγελίας ἀκούσαντες ἐφοβήθησαν ὑπὲρ αὑτῶν: καὶ καταλιπόντες 
τὰς ἁρπαγὰς ἔφευγον, μάλιστα δʼ, ἐπεὶ κἀμὲ τὸν στρατηγὸν 
ἑώρων ταῦτα ποιοῦντα: πρὸς γὰρ τὸ πιστὸν τῆς φήμης
ἐσκηπτόμην ὁμοίως αὐτοῖς διατεθεῖσθαι. Σεπφωρῖται δὲ παρʼ
ἐλπίδα τὴν ἑαυτῶν ὑπὸ τοῦ ἐμοῦ σοφίσματος ἐσώθησαν.
<milestone n="68" unit="Whiston section" TEIform="milestone"/>
</p>
</div1>
<div1 type="section" n="381" org="uniform" sample="complete" part="N" TEIform="div1">
<p TEIform="p">Καὶ Τιβεριὰς δὲ παρʼ ὀλίγον ἀνηρπάσθη ὑπὸ Γαλιλαίων
τοιαύτης αἰτίας ὑποπεσούσης: τῶν ἐκ τῆς βουλῆς οἱ πρῶτοι γράφουσι 
πρὸς τὸν βασιλέα παρακαλοῦντες ἀφικέσθαι πρὸς αὐτοὺς
παραληψόμενον τὴν πόλιν.
</p>
</div1>
<div1 type="section" n="382" org="uniform" sample="complete" part="N" TEIform="div1">
<p TEIform="p">ὑπέσχετο δʼ ὁ βασιλεὺς ἔρχεσθαι, καὶ
τὰς ἐπιστολὰς ἀντιγράφει καὶ τῶν περὶ τὸν κοιτῶνα τινί, Κρίσπῳ
μὲν τοὔνομα, τὸ δὲ γένος Ἰουδαίῳ, δίδωσι πρὸς τοὺς Τιβεριεῖς
φέρειν.
</p>
</div1>
<div1 type="section" n="383" org="uniform" sample="complete" part="N" TEIform="div1">
<p TEIform="p">τοῦτον κομίσαντα τὰ γράμματα γνωρίσαντες οἱ Γαλιλαῖοι
καὶ συλλαβόντες ἄγουσιν ἐπʼ ἐμέ. τὸ δὲ πᾶν πλῆθος, ὡς ἤκουσεν,
παροξυνθὲν ἐφʼ ὅπλα τρέπεται.
</p>
</div1>
<div1 type="section" n="384" org="uniform" sample="complete" part="N" TEIform="div1">
<p TEIform="p">συναχθέντες δὲ πολλοὶ πολλαχόθεν 
κατὰ τὴν ἐπιοῦσαν ἧκον εἰς Ἄσωχιν πόλιν, ἔνθα δὴ τὴν
κατάλυσιν ἐποιούμην, καταβοήσεις τε σφόδρα ἐποιοῦντο, προδότιν
ἀποκαλοῦντες τὴν Τιβεριάδα καὶ βασιλέως φίλην, ἐπιτρέπειν τε
ἠξίουν αὐτοῖς καταβᾶσιν ἄρδην ἀφανίσαι: καὶ γὰρ πρὸς τοὺς Τιβεριεῖς 
εἶχον ἀπεχθῶς, ὡς πρὸς τοὺς Σεπφωρίτας.
<milestone n="69" unit="Whiston section" TEIform="milestone"/>
</p>
</div1>
<div1 type="section" n="385" org="uniform" sample="complete" part="N" TEIform="div1">
<p TEIform="p">Ἐγὼ δʼ ἀκούσας ἠπόρουν, τίνα τρόπον ἐξαρπάσω τὴν
Τιβεριάδα τῆς Γαλιλαίων ὀργῆς. ἀρνήσασθαι γὰρ οὐκ ἐδυνάμην <pb TEIform="pb"/>
μὴ γεγραφέναι τοὺς Τιβεριεῖς καλοῦντας τὸν βασιλέα: ἤλεγχον γὰρ
αἱ παρʼ ἐκείνου πρὸς αὐτοὺς ἀντιγραφαὶ τὴν ἀλήθειαν.
</p>
</div1>
<div1 type="section" n="386" org="uniform" sample="complete" part="N" TEIform="div1">
<p TEIform="p">σύννους
οὖν πολλὴν γενόμενος ὥραν, “ὅτι μὲν ἠδικήκασιν, εἶπον, Τιβεριεῖς,
οἶδα κἀγώ, τὴν πόλιν δʼ αὐτῶν ὑμᾶς οὐ κωλύσω διαρπάσαι. δεῖ
δʼ ὅμως καὶ μετὰ κρίσεως τὰ τηλικαῦτα πράττειν: οὐ γὰρ μόνοι
Τιβεριεῖς προδόται τῆς ἐλευθερίας ἡμῶν γεγόνασιν, ἀλλὰ πολλοὶ
καὶ τῶν ἐν Γαλιλαίᾳ δοκιμωτάτων.
</p>
</div1>
<div1 type="section" n="387" org="uniform" sample="complete" part="N" TEIform="div1">
<p TEIform="p">προσμείνατε δὴ μέχρι τοὺς
αἰτίους ἀκριβῶς ἐκμάθω, καὶ τότε πάντας ὑποχειρίους ἕξετε καὶ
ὅσους ἰδίᾳ ἐπάξαι δυνήσεσθε”.
</p>
</div1>
<div1 type="section" n="388" org="uniform" sample="complete" part="N" TEIform="div1">
<p TEIform="p">ταῦτʼ εἰπὼν ἔπεισα τὸ πλῆθος
καὶ παυσάμενοι τῆς ὀργῆς διελύθησαν. τὸν παρὰ βασιλέως δὲ
πεμφθέντα δῆσαι κελεύσας, μετʼ οὐ πολλὰς ἡμέρας ἐπί τινα τῶν
ἐμαυτοῦ χρειῶν ἐπείγουσαν σκηψάμενος ἐκδημεῖν τῆς βασιλείας,
καλέσας τὸν Κρῖσπον λάθρα προσέταξα μεθύσαι τὸν στρατιώτην
φύλακα καὶ φυγεῖν πρὸς βασιλέα: μὴ γὰρ διωχθήσεσθαι.
</p>
</div1>
<div1 type="section" n="389" org="uniform" sample="complete" part="N" TEIform="div1">
<p TEIform="p">καὶ ὁ
μὲν ταῖς ὑποθήκαις πεισθεὶς διέφυγε: Τιβεριὰς δὲ μέλλουσα δεύτερον 
ἀφανίζεσθαι στρατηγίᾳ τῇ ἐμῇ καὶ προνοίᾳ τῇ περὶ αὐτῆς
ὀξὺν οὕτως κίνδυνον διέφυγεν.
<milestone n="70" unit="Whiston section" TEIform="milestone"/>
</p>
</div1>
<div1 type="section" n="390" org="uniform" sample="complete" part="N" TEIform="div1">
<p TEIform="p">Κατὰ τοῦτον δὲ τὸν καιρὸν Ἰοῦστος ὁ Πιστοῦ παῖς λαθὼν 
ἐμὲ διαδιδράσκει πρὸς τὸν βασιλέα. τὴν αἰτίαν δὲ διʼ ἣν
τοῦτʼ ἔπραξεν ἀφηγήσομαι.
</p>
</div1>
<div1 type="section" n="391" org="uniform" sample="complete" part="N" TEIform="div1">
<p TEIform="p">λαβόντος ἀρχὴν Ἰουδαίοις τοῦ πρὸς
Ῥωμαίους πολέμου Τιβεριεῖς διεγνώκεισαν ὑπακούειν βασιλεῖ καὶ
Ῥωμαίων μὴ ἀφίστασθαι. πείθει δʼ αὐτοὺς Ἰοῦστος ἐφʼ ὅπλα
χωρῆσαι νεωτέρων αὐτὸς ἐφιέμενος πραγμάτων καὶ διʼ ἐλπίδος
ἔχων ἄρξειν Γαλιλαίων τε καὶ τῆς ἑαυτοῦ πατρίδος.
</p>
</div1>
<div1 type="section" n="392" org="uniform" sample="complete" part="N" TEIform="div1">
<p TEIform="p">οὐ μὴν τῶν
προσδοκηθέντων ἐπέτυχεν: Γαλιλαῖοί τε γὰρ ἐχθρῶς ἔχοντες πρὸς
τοὺς Τιβεριεῖς διὰ μῆνιν ὧν ὑπʼ αὐτοῦ πρὸ τοῦ πολέμου πεπόνθεισαν,
</p>
</div1>
<div1 type="section" n="393" org="uniform" sample="complete" part="N" TEIform="div1">
<p TEIform="p">οὐκ ἠνείχοντο στρατηγοῦντος αὐτῶν Ἰούστου, κἀγὼ δὲ τὴν
προστασίαν τῆς Γαλιλαίας πιστευθεὶς ὑπὸ τοῦ κοινοῦ τῶν Ἱεροσολυμιτῶν, 
πολλάκις εἰς τοσαύτην ἧκον ὀργήν, ὡς ὀλίγου δεῖν ἀποκτεῖναι 
τὸν Ἰοῦστον, φέρειν αὐτοῦ τὴν μοχθηρίαν οὐ δυνάμενος. <pb TEIform="pb"/>
δείσας οὖν ἐκεῖνος, μὴ καὶ λάβῃ τέλος ἅπαξ ὁ θυμός, ἔπεμψε πρὸς
βασιλέα Κρῖσπον ἀσφαλέστερον οἰκήσειν παρʼ ἐκείνῳ νομίζων.
<milestone n="71" unit="Whiston section" TEIform="milestone"/>
</p>
</div1>
<div1 type="section" n="394" org="uniform" sample="complete" part="N" TEIform="div1">
<p TEIform="p">Σεπφωρῖται δὲ παραδόξως τὸν πρῶτον κίνδυνον διαφυγόντες 
πρὸς Κέστιον Γάλλον ἔπεμψαν ἥκειν παρακαλοῦντες ὡς αὐτοὺς 
θᾶττον παραληψόμενον τὴν πόλιν, ἢ πέμπειν δύναμιν τὴν
ἀνακόψουσαν τὰς ἐπʼ αὐτοὺς τῶν πολεμίων ἐπιδρομάς: καὶ τέλος
ἔπεισαν τὸν Γάλλον πέμψαι δύναμιν αὐτοῖς ἱππικήν τε καὶ πεζικήν,
ἣν ἐλθοῦσαν νυκτὸς εἰσεδέξαντο.
</p>
</div1>
<div1 type="section" n="395" org="uniform" sample="complete" part="N" TEIform="div1">
<p TEIform="p">κακουμένης δὲ ὑπὸ τῆς Ῥωμαϊκῆς
στρατιᾶς τῆς [πέριξ] χώρας ἀναλαβὼν ἐγὼ τοὺς περὶ ἐμὲ στρατιώτας 
ἧκον εἰς Γαρεις κώμην. ἔνθα βαλόμενος χάρακα πόρρω τῆς
Σεπφωριτῶν πόλεως ἀπὸ σταδίων εἴκοσι νυκτὸς ἐπʼ αὐτῇ προσέμιξα 
καὶ τοῖς τείχεσι προσέβαλλον,
</p>
</div1>
<div1 type="section" n="396" org="uniform" sample="complete" part="N" TEIform="div1">
<p TEIform="p">καὶ διὰ κλιμάκων ἐμβιβάσας
συχνοὺς τῶν στρατιωτῶν ἐγκρατὴς τοῦ πλείστου τῆς πόλεως μέρους
ἐγενόμην, μετʼ οὐ πολὺ δὲ διὰ τὴν τῶν τόπων ἄγνοιαν ἀναγκασθέντες 
ὑπεχωρήσαμεν, ἀνελόντες Ῥωμαίων μὲν ἱππεῖς δύο, πεζοὺς
δὲ δέκα, ὀλίγους δὲ Σεπφωριτῶν, αὐτοὶ δʼ ἕνα μόνον ἀπεβάλομεν.
</p>
</div1>
<div1 type="section" n="397" org="uniform" sample="complete" part="N" TEIform="div1">
<p TEIform="p">γενομένης δʼ ὕστερον ἡμῖν κατὰ τὸ πεδίον μάχης πρὸς τοὺς ἱππεῖς
μέχρι πολλοῦ καρτερῶς διακινδυνεύσαντες ἡττήθημεν: περιελθόντων 
γὰρ τῶν Ῥωμαίων οἱ μετʼ ἐμοῦ δείσαντες ἔφυγον εἰς τοὐπίσω.
πίπτει δʼ ἐπὶ τῆς παρατάξεως ἐκείνης εἷς τῶν πεπιστευμένων τὴν
τοῦ σώματός μου φυλακὴν Ἰοῦστος τοὔνομα καὶ παρὰ βασιλεῖ
ποτε τὴν αὐτὴν τάξιν ἐσχηκώς.
</p>
</div1>
<div1 type="section" n="398" org="uniform" sample="complete" part="N" TEIform="div1">
<p TEIform="p">κατὰ τοῦτον δὲ τὸν καιρὸν ἡ παρὰ
βασιλέως δύναμις ἧκεν ἱππική τε καὶ πεζικὴ καὶ Σύλλας ἐπʼ αὐτῆς
ἡγεμὼν ὁ ἐπὶ τῶν σωματοφυλάκων. οὗτος οὖν βαλόμενος στρατόπεδον 
Ἰουλιάδος ἀπέχον σταδίους πέντε φρουρὰν ἐφίστησιν ταῖς
ὁδοῖς, τῇ τε εἰς Σελεύκειαν ἀγούσῃ καὶ τῇ εἰς Γάμαλα τὸ φρούριον, 
ὑπὲρ τοῦ τὰς παρὰ τῶν Γαλιλαίων ὠφελείας τοῖς ἐνοίκοις
ἀποκλείειν.
<milestone n="72" unit="Whiston section" TEIform="milestone"/>
</p>
</div1>
<div1 type="section" n="399" org="uniform" sample="complete" part="N" TEIform="div1">
<p TEIform="p">Ταῦτα δʼ ὡς ἐπυθόμην ἐγὼ πέμπω δισχιλίους ὁπλίτας
καὶ στρατηγὸν αὐτῶν Ἱερεμίαν, οἳ δὴ καὶ χάρακα θέντες ἀπὸ σταδίου 
τῆς Ἰουλιάδος πλησίον τοῦ Ἰορδάνου ποταμοῦ πλέον ἀκροβολισμῶν 
οὐδὲν ἔπραξαν, μέχρι τρισχιλίους στρατιώτας αὐτὸς ἀναλαβὼν 
ἧκον πρὸς αὐτούς.
</p>
</div1>
<div1 type="section" n="400" org="uniform" sample="complete" part="N" TEIform="div1">
<p TEIform="p">κατὰ δὲ τὴν ἐπιοῦσαν ἡμέραν ἔν τινι
φάραγγι καθίσας λόχον οὐκ ἄπωθεν αὐτῶν τοῦ χάρακος προεκαλούμην 
τοὺς βασιλικοὺς εἰς μάχην, παραινέσας τοῖς μετʼ ἐμοῦ στρατιώταις 
στρέψαι τὰ νῶτα, μέχρις ἂν ἐπισπάσωνται τοὺς πολεμίους
προελθεῖν: ὅπερ καὶ ἐγένετο.
</p>
</div1>
<div1 type="section" n="401" org="uniform" sample="complete" part="N" TEIform="div1">
<p TEIform="p">Σύλλας γὰρ εἰκάσας ταῖς ἀληθείαις
τοὺς ἡμετέρους φεύγειν προελθὼν ἐπιδιώκειν οἷός τε ἦν, κατὰ
νώτου δʼ αὐτὸν λαμβάνουσιν οἱ ἐκ τῆς ἐνέδρας καὶ σφόδρα πάντας
ἐθορύβησαν.
</p>
</div1>
<div1 type="section" n="402" org="uniform" sample="complete" part="N" TEIform="div1">
<p TEIform="p">ἐγὼ δʼ εὐθὺς ὀξείᾳ χρησάμενος ὑποστροφῇ μετὰ τῆς
δυνάμεως ὑπήντησα τοῖς βασιλικοῖς καὶ εἰς φυγὴν ἔτρεψα. κἂν
κατώρθωτό μοι κατὰ τὴν ἡμέραν ἐκείνην ἡ πρᾶξις μὴ ἐμποδὼν
γενομένου δαίμονός τινος:
</p>
</div1>
<div1 type="section" n="403" org="uniform" sample="complete" part="N" TEIform="div1">
<p TEIform="p">ὁ γὰρ ἵππος, ἐφʼ ᾧ τὴν μάχην ἐποιούμην, 
εἰς τελματώδη τόπον ἐμπεσὼν συγκατήνεγκέ με ἐπὶ τοὔδαφος.
θραύσεως δὲ τῶν ἄρθρων γενομένης ἐπὶ τὸν ταρσὸν τῆς χειρὸς
ἐκομίσθην εἰς κώμην Κεφαρνωκὸν λεγομένην.
</p>
</div1>
<div1 type="section" n="404" org="uniform" sample="complete" part="N" TEIform="div1">
<p TEIform="p">οἱ δὲ ταῦτʼ ἀκούσαντες 
καὶ δεδοικότες, μή τι χεῖρον ἔπαθον, τῆς μὲν ἐπὶ πλέον
διώξεως ἀπέσχοντο, ὑπέστρεφον δὲ περὶ ἐμὲ λίαν ἀγωνιῶντες.
μεταπεμψάμενος οὖν ἰατροὺς καὶ θεραπευθεὶς τὴν ἡμέραν ἐκείνην
αὐτοῦ κατέμεινα πυρέξας, δόξαν τε τοῖς ἰατροῖς τῆς νυκτὸς εἰς
Ταριχέας μετεκομίσθην.
<milestone n="73" unit="Whiston section" TEIform="milestone"/>
</p>
</div1>
<div1 type="section" n="405" org="uniform" sample="complete" part="N" TEIform="div1">
<p TEIform="p">Σύλλας δὲ καὶ οἱ μετʼ αὐτοῦ πυθόμενοι τὰ κατʼ ἐμὲ πάλιν <pb TEIform="pb"/>
ἐθάρρησαν, καὶ γνόντες ἀμελεῖσθαι τὰ περὶ τὴν φυλακὴν τοῦ στρατοπέδου 
διὰ νυκτὸς ἱππέων λόχον ἱδρύσαντες ἐν τῷ πέραν τοῦ
Ἰορδάνου, γενομένης ἡμέρας εἰς μάχην ἡμᾶς προεκαλέσαντο.
</p>
</div1>
<div1 type="section" n="406" org="uniform" sample="complete" part="N" TEIform="div1">
<p TEIform="p">τῶν
δʼ ὑπακουσάντων καὶ μέχρι τοῦ πεδίου προελθόντων ἐπιφανέντες
οἱ ἐκ τῆς ἐνέδρας ἱππεῖς καὶ ταράξαντες αὐτοὺς εἰς φυγὴν ἔτρεψαν
ἕξ τε τῶν ἡμετέρων ἀπέκτειναν, οὐ μὴν μέχρι τέλους τὴν νίκην
ἤγαγον: καταπεπλευκέναι γάρ τινας ὁπλίτας ἀκούσαντες ἀπὸ Ταριχεῶν 
εἰς Ἰουλιάδα φοβηθέντες ἀνεχώρησαν.
<milestone n="74" unit="Whiston section" TEIform="milestone"/>
</p>
</div1>
<div1 type="section" n="407" org="uniform" sample="complete" part="N" TEIform="div1">
<p TEIform="p">Μετʼ οὐ πολὺν δὲ χρόνον Οὐεσπασιανὸς εἰς Τύρον ἀφικνεῖται 
καὶ σὺν αὐτῷ ὁ βασιλεὺς Ἀγρίππας. καὶ οἱ Τύριοι βλασφημεῖν 
ἤρξαντο τὸν βασιλέα Τυρίων αὐτὸν καλοῦντες καὶ Ῥωμαίων
πολέμιον: τὸν γὰρ στρατοπεδάρχην αὐτοῦ Φίλιππον ἔλεγον προδεδωκέναι 
τὴν βασιλικὴν αὐλὴν καὶ τὰς Ῥωμαίων δυνάμεις τὰς
οὔσας ἐν Ἱεροσολύμοις κατὰ τὴν αὐτοῦ πρόσταξιν.
</p>
</div1>
<div1 type="section" n="408" org="uniform" sample="complete" part="N" TEIform="div1">
<p TEIform="p">Οὐεσπασιανὸς
δὲ ἀκούσας Τυρίοις μὲν ἐπέπληξεν ὑβρίζουσιν ἄνδρα καὶ βασιλέα
καὶ Ῥωμαίοις φίλον, τῷ δὲ βασιλεῖ παρῄνεσεν πέμψαι Φίλιππον
εἰς Ῥώμην ὑφέξοντα λόγον Νέρωνι περὶ τῶν πεπραγμένων.
</p>
</div1>
<div1 type="section" n="409" org="uniform" sample="complete" part="N" TEIform="div1">
<p TEIform="p">Φίλιππος 
δὲ πεμφθεὶς οὐχ ἧκεν εἰς ὄψιν Νέρωνι: καταλαβὼν γὰρ αὐτὸν
ἐν τοῖς ἐσχάτοις ὄντα διὰ τὰς ἐμπεσούσας ταραχὰς καὶ τὸν ἐμφύλιον 
πόλεμον ὑπέστρεψε πρὸς τὸν βασιλέα.
</p>
</div1>
<div1 type="section" n="410" org="uniform" sample="complete" part="N" TEIform="div1">
<p TEIform="p">ἐπεὶ δὲ Οὐεσπασιανὸς 
εἰς Πτολεμαΐδα παρεγένετο, οἱ πρῶτοι τῶν τῆς Συρίας δέκα
πόλεων κατεβόων Ἰούστου τοῦ Τιβεριέως, ὅτι τὰς κώμας αὐτῶν
ἐμπρήσειεν. παρέδωκεν οὖν αὐτὸν Οὐεσπασιανὸς τῷ βασιλεῖ κολασθησόμενον 
ὑπὸ τῶν τῆς βασιλείας ὑποτελῶν: ὁ βασιλεὺς δʼ αὐτὸν
ἔδησεν ἐπικρυψάμενος τοῦτο Οὐεσπασιανόν, ὡς ἀνωτέρω δεδηλώκαμεν.
</p>
</div1>
<div1 type="section" n="411" org="uniform" sample="complete" part="N" TEIform="div1">
<p TEIform="p">Σεπφωρῖται δʼ ὑπαντήσαντες καὶ ἀσπασάμενοι Οὐεσπασιανὸν 
λαμβάνουσι δύναμιν καὶ στρατηγὸν Πλάκιδον, ἀναβάντες δὲ
μετὰ τούτων ἑπομένου μου  ἄχρι τῆς εἰς Γαλιλαίαν Οὐεσπασιανοῦ
ἀφίξεως.
</p>
</div1>
<div1 type="section" n="412" org="uniform" sample="complete" part="N" TEIform="div1">
<p TEIform="p">περὶ ἧς τίνα τρόπον ἐγένετο, καὶ πῶς περὶ Γάρις κώμην <pb TEIform="pb"/>
τὴν πρώτην πρὸς ἐμὲ μάχην ἐποιήσατο, καὶ ὡς ἐκεῖθεν εἰς τὰ
Ἰωτάπατα ἀνεχώρησα, καὶ τὰ πεπραγμένα μοι κατὰ τὴν ταύτης
πολιορκίαν, καὶ ὃν τρόπον ζῶν ληφθεὶς ἐδέθην καὶ πῶς ἐλύθην,
πάντα τε τὰ πεπραγμένα μοι κατὰ τὸν Ἰουδαϊκὸν πόλεμον καὶ τὴν
Ἱεροσολύμων πολιορκίαν μετʼ ἀκριβείας ἐν ταῖς περὶ τοῦ Ἰουδαϊκοῦ
πολέμου βίβλοις ἀπήγγελκα.
</p>
</div1>
<div1 type="section" n="413" org="uniform" sample="complete" part="N" TEIform="div1">
<p TEIform="p">ἀναγκαῖον δʼ ἐστίν, ὡς οἶμαι, καὶ
ὅσα μὴ κατὰ τὸν Ἰουδαϊκὸν πόλεμον ἀνέγραψα τῶν ἐν τῷ βίῳ μου
πεπραγμένων νῦν προσαναγράψαι.
<milestone n="75" unit="Whiston section" TEIform="milestone"/>
</p>
</div1>
<div1 type="section" n="414" org="uniform" sample="complete" part="N" TEIform="div1">
<p TEIform="p">Τῆς γὰρ τῶν Ἰωταπάτων πολιορκίας λαβούσης τέλος
γενόμενος παρὰ Ῥωμαίοις μετὰ πάσης ἐπιμελείας ἐφυλασσόμην τὰ
πολλὰ διὰ τιμῆς ἄγοντός με Οὐεσπασιανοῦ, καὶ δὴ κελεύσαντος
αὐτοῦ ἠγαγόμην τινὰ παρθένον ἐκ τῶν αἰχμαλωτίδων τῶν κατὰ
Καισάρειαν ἁλουσῶν ἐγχώριον.
</p>
</div1>
<div1 type="section" n="415" org="uniform" sample="complete" part="N" TEIform="div1">
<p TEIform="p">οὐ παρέμενεν δʼ αὕτη μοι πολὺν
χρόνον, ἀλλὰ λυθέντος καὶ μετὰ Οὐεσπασιανοῦ πορευθέντος εἰς
τὴν Ἀλεξάνδρειαν ἀπηλλάγη: γυναῖκα δʼ ἑτέραν ἠγαγόμην κατὰ τὴν
Ἀλεξάνδρειαν.
</p>
</div1>
<div1 type="section" n="416" org="uniform" sample="complete" part="N" TEIform="div1">
<p TEIform="p">κἀκεῖθεν ἐπὶ τὴν τῶν Ἱεροσολύμων πολιορκίαν συμπεμφθεὶς 
Τίτῳ πολλάκις ἀποθανεῖν ἐκινδύνευσα, τῶν τε Ἰουδαίων
διὰ σπουδῆς ἐχόντων ὑποχείριόν με λαβεῖν τιμωρίας ἕνεκα καὶ
Ῥωμαίων ὁσάκι νικηθεῖεν πάσχειν τοῦτο κατʼ ἐμὴν προδοσίαν δοκούντων 
συνεχεῖς καταβοήσεις ἐπὶ τοῦ αὐτοκράτορος ἐγίγνοντο κολάζειν 
με ὡς καὶ αὐτῶν προδότην ἀξιούντων.
</p>
</div1>
<div1 type="section" n="417" org="uniform" sample="complete" part="N" TEIform="div1">
<p TEIform="p">Τίτος δὲ Καῖσαρ τὰς
πολέμου τύχας οὐκ ἀγνοῶν σιγῇ τὰς ἐπʼ ἐμὲ τῶν στρατιωτῶν ἐξέλυεν 
ὁρμάς. ἤδη δὲ κατὰ κράτος τῆς τῶν Ἱεροσολυμιτῶν πόλεως
ἐχομένης Τίτος Καῖσαρ ἔπειθέν με πολλάκις ἐκ τῆς κατασκαφῆς
τῆς πατρίδος πᾶν ὅ τι θέλοιμι λαβεῖν: συγχωρεῖν γὰρ αὐτὸς ἔφασκεν.
</p>
</div1>
<div1 type="section" n="418" org="uniform" sample="complete" part="N" TEIform="div1">
<p TEIform="p">ἐγὼ δὲ τῆς πατρίδος πεσούσης μηδὲν ἔχων τιμιώτερον, ὃ
τῶν ἐμαυτοῦ συμφορῶν εἰς παραμυθίαν λαβὼν φυλάξαιμι, σωμάτων 
ἐλευθέρων τὴν αἴτησιν ἐποιούμην Τίτον καὶ βιβλίων ἱερῶν
 ἔλαβον χαρισαμένου Τίτου.
</p>
</div1>
<div1 type="section" n="419" org="uniform" sample="complete" part="N" TEIform="div1">
<p TEIform="p">μετʼ οὐ πολὺ δὲ καὶ τὸν ἀδελφὸν μετὰ <pb TEIform="pb"/>
πεντήκοντα φίλων αἰτησάμενος οὐκ ἀπέτυχον. καὶ εἰς τὸ ἱερὸν
δὲ πορευθεὶς Τίτου τὴν ἐξουσίαν δόντος, ἔνθα πολὺ πλῆθος αἰχμαλώτων 
ἐγκέκλειστο γυναικῶν τε καὶ τέκνων, ὅσους ἐπέγνων φίλων
ἐμῶν καὶ συνήθων ὑπάρχοντας ἐρρυσάμην περὶ ἑκατὸν καὶ ἐνενήκοντα 
ὄντας τὸν ἀριθμὸν καὶ οὐδὲ λύτρα καταθεμένους ἀπέλυσα
συγχωρήσας αὐτοὺς τῇ προτέρᾳ τύχῃ.
</p>
</div1>
<div1 type="section" n="420" org="uniform" sample="complete" part="N" TEIform="div1">
<p TEIform="p">πεμφθεὶς δʼ ὑπὸ Τίτου
Καίσαρος σὺν Κερεαλίῳ καὶ χιλίοις ἱππεῦσιν εἰς κώμην τινὰ Θεκῶαν 
λεγομένην προκατανοήσων, εἰ τόπος ἐπιτήδειός ἐστιν χάρακα
δέξασθαι, ὡς ἐκεῖθεν ὑποστρέφων εἶδον πολλοὺς αἰχμαλώτους ἀνεσταυρωμένους 
καὶ τρεῖς ἐγνώρισα συνήθεις μοι γενομένους, ἤλγησά
τε τὴν ψυχὴν καὶ μετὰ δακρύων προσελθὼν Τίτῳ εἶπον.
</p>
</div1>
<div1 type="section" n="421" org="uniform" sample="complete" part="N" TEIform="div1">
<p TEIform="p">ὁ δʼ
εὐθὺς ἐκέλευσεν καθαιρεθέντας αὐτοὺς θεραπείας ἐπιμελεστάτης
τυχεῖν. καὶ οἱ μὲν δύο τελευτῶσιν θεραπευόμενοι, ὁ δὲ τρίτος
ἔζησεν.
<milestone n="76" unit="Whiston section" TEIform="milestone"/>
</p>
</div1>
<div1 type="section" n="422" org="uniform" sample="complete" part="N" TEIform="div1">
<p TEIform="p">Ἐπεὶ δὲ κατέπαυσεν τὰς ἐν τῇ Ἰουδαίᾳ ταραχὰς Τίτος,
εἰκάσας τοὺς ἀγροὺς οὓς εἶχον ἐν τοῖς Ἱεροσολύμοις ἀνονήτους ἐσομένους 
μοι διὰ τὴν μέλλουσαν ἐκεῖ Ῥωμαίων φρουρὰν ἐγκαθέζεσθαι,
ἔδωκεν ἑτέραν χώραν ἐν πεδίῳ, μέλλων τε ἀπαίρειν εἰς τὴν Ῥώμην
σύμπλουν ἐδέξατο πᾶσαν τιμὴν ἀπονέμων.
</p>
</div1>
<div1 type="section" n="423" org="uniform" sample="complete" part="N" TEIform="div1">
<p TEIform="p">ἐπεὶ δʼ εἰς τὴν Ῥώμην
ἥκομεν, πολλῆς ἔτυχον παρὰ Οὐεσπασιανοῦ προνοίας: καὶ γὰρ καὶ
κατάλυσιν ἔδωκεν ἐν τῇ οἰκίᾳ τῇ πρὸ τῆς ἡγεμονίας αὐτῷ γενομένῃ 
πολιτείᾳ τε Ῥωμαίων ἐτίμησεν καὶ σύνταξιν χρημάτων ἔδωκεν
καὶ τιμῶν διετέλει μέχρι τῆς ἐκ τοῦ βίου μεταστάσεως οὐδὲν τῆς
πρὸς ἐμὲ χρηστότητος ὑφελών, [ὅ μοι] διὰ τὸν φθόνον ἤνεγκε κίνδυνον:
</p>
</div1>
<div1 type="section" n="424" org="uniform" sample="complete" part="N" TEIform="div1">
<p TEIform="p">Ἰουδαῖος γάρ τις Ἰωνάθης τοὔνομα στάσιν ἐξεγείρας ἐν
Κυρήνῃ καὶ δισχιλίους τῶν ἐγχωρίων συναναπείσας, ἐκείνοις μὲν
αἴτιος ἀπωλείας ἐγένετο, αὐτὸς δὲ ὑπὸ τοῦ τῆς χώρας ἡγεμονεύοντος 
δεθεὶς καὶ ἐπὶ τὸν αὐτοκράτορα πεμφθεὶς ἔφασκεν ἐμὲ αὐτῷ
ὅπλα πεπομφέναι καὶ χρήματα.
</p>
</div1>
<div1 type="section" n="425" org="uniform" sample="complete" part="N" TEIform="div1">
<p TEIform="p">οὐ μὴν Οὐεσπασιανὸν ψευδόμενος <pb TEIform="pb"/>
ἔλαθεν, ἀλλὰ κατέγνω θάνατον αὐτοῦ, καὶ παραδοθεὶς ἀπέθανεν.
πολλάκις δὲ καὶ μετὰ ταῦτα τῶν βασκαινόντων μοι τῆς εὐτυχίας
κατηγορίας ἐπί με συνθέντων θεοῦ προνοίᾳ πάσας διέφυγον. ἔλαβον 
δὲ παρὰ Οὐεσπασιανοῦ δωρεὰν γῆν οὐκ ὀλίγην ἐν τῇ Ἰουδαίᾳ.
</p>
</div1>
<div1 type="section" n="426" org="uniform" sample="complete" part="N" TEIform="div1">
<p TEIform="p">καθʼ ὃν δὴ καιρὸν καὶ τὴν γυναῖκα μὴ ἀρεσκόμενος αὐτῆς τοῖς
ἤθεσιν ἀπεπεμψάμην τριῶν παίδων γενομένην μητέρα, ὧν οἱ μὲν
δύο ἐτελεύτησαν, εἷς δέ, ὃν Ὑρκανὸν προσηγόρευσα, περίεστιν.
</p>
</div1>
<div1 type="section" n="427" org="uniform" sample="complete" part="N" TEIform="div1">
<p TEIform="p">μετὰ ταῦτα ἠγαγόμην γυναῖκα κατῳκηκυῖαν μὲν ἐν Κρήτῃ, τὸ δὲ
γένος Ἰουδαίαν, γονέων εὐγενεστάτων καὶ τῶν κατὰ τὴν χώραν ἐπιφανεστάτων, 
ἤθει πολλῶν γυναικῶν διαφέρουσαν, ὡς ὁ μετὰ ταῦτα
βίος αὐτῆς ἀπέδειξεν. ἐκ ταύτης δή μοι γίνονται παῖδες δύο, πρεσβύτερος 
μὲν Ἰοῦστος, Σιμωνίδης δὲ μετʼ ἐκεῖνον ὁ καὶ Ἀγρίππας
ἐπικληθείς.
</p>
</div1>
<div1 type="section" n="428" org="uniform" sample="complete" part="N" TEIform="div1">
<p TEIform="p">ταῦτα μέν μοι τὰ κατὰ τὸν οἶκον. διέμεινεν δὲ ὅμοια
καὶ τὰ παρὰ τῶν αὐτοκρατόρων: Οὐεσπασιανοῦ γὰρ τελευτήσαντος
Τίτος τὴν ἀρχὴν διαδεξάμενος ὁμοίαν τῷ πατρὶ τὴν τιμήν μοι
διεφύλαξεν πολλάκις τε κατηγορηθέντος οὐκ ἐπίστευσεν.
</p>
</div1>
<div1 type="section" n="429" org="uniform" sample="complete" part="N" TEIform="div1">
<p TEIform="p">διαδεξάμενος 
δὲ Τίτον Δομετιανὸς καὶ προσηύξησεν τὰς εἰς ἐμὲ τιμάς:
τούς τε γὰρ κατηγορήσαντάς μου Ἰουδαίους ἐκόλασεν καὶ δοῦλον
εὐνοῦχον παιδαγωγὸν τοῦ παιδός μου κατηγορήσαντα κολασθῆναι
προσέταξεν, ἐμοὶ δὲ τῆς ἐν Ἰουδαίᾳ χώρας ἀτέλειαν ἔδωκεν, ἥπερ
ἐστὶ μεγίστη τιμὴ τῷ λαβόντι. καὶ πολλὰ δʼ ἡ τοῦ Καίσαρος γυνὴ
Δομετία διετέλεσεν εὐεργετοῦσά με.
</p>
</div1>
<div1 type="section" n="430" org="uniform" sample="complete" part="N" TEIform="div1">
<p TEIform="p">ταῦτα μὲν τὰ πεπραγμένα
μοι διὰ παντὸς τοῦ βίου ἐστίν, κρινέτωσαν δʼ ἐξ αὐτῶν τὸ ἦθος
ὅπως ἂν ἐθέλωσιν ἕτεροι. σοὶ δʼ ἀποδεδωκώς, κράτιστε ἀνδρῶν
Ἐπαφρόδιτε, τὴν πᾶσαν τῆς ἀρχαιολογίας ἀναγραφὴν ἐπὶ τοῦ παρόντος 
ἐνταῦθα καταπαύω τὸν λόγον. <pb TEIform="pb"/>
</p>
</div1>
</body>
</text>
</TEI.2>

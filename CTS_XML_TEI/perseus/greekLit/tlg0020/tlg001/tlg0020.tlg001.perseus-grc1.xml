<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title>Theogony (Greek). Machine readable text</title>
<author>Hesiod</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 71Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<notesStmt>
<note anchored="yes" place="unspecified">Text keyboarded in the Philippines.  Basic SGML tagging by Scott Ettinger.</note>
</notesStmt>
<sourceDesc>
<biblStruct>
<monogr>
<author>Hesiod</author>
<title>The Homeric Hymns and Homerica with an English Translation by Hugh G. Evelyn-White. Theogony.</title>
<imprint>
<publisher>Cambridge, MA.,Harvard University Press; London, William Heinemann Ltd.</publisher>
<date>1914</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="card"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date>7/91</date>
<respStmt>
<name>Bill Merrill</name>
<resp>(n/a)</resp>
</respStmt>
<item>Check tagging.</item>
</change>
<change>
<date>8/91</date>
<respStmt>
<name>EM</name>
<resp>(n/a)</resp>
</respStmt>
<item>Revise DTDs and recheck texts.</item>
</change>
<change>
<date>10/91</date>
<respStmt>
<name>David Smith</name>
<resp>(n/a)</resp>
</respStmt>
<item>Fix typos from failed morphology.</item>
</change>
</revisionDesc>
</teiHeader>
<text id="stoa0045.stoa0">
<body>
<div1 type="Book" n="Th.">
<milestone ed="p" unit="card" n="1"/>
<l>
<milestone ed="P" unit="para"/>μουσάων Ἑλικωνιάδων ἀρχώμεθʼ ἀείδειν,</l>
<l>αἵθʼ Ἑλικῶνος ἔχουσιν ὄρος μέγα τε ζάθεόν τε</l>
<l>καί τε περὶ κρήνην ἰοειδέα πόσσʼ ἁπαλοῖσιν</l>
<l>ὀρχεῦνται καὶ βωμὸν ἐρισθενέος Κρονίωνος.</l>
<l n="5">καί τε λοεσσάμεναι τέρενα χρόα Περμησσοῖο</l>
<l>ἢ Ἵππου κρήνης ἢ Ὀλμειοῦ ζαθέοιο</l>
<l>ἀκροτάτῳ Ἑλικῶνι χοροὺς ἐνεποιήσαντο</l>
<l>καλούς, ἱμερόεντας· ἐπερρώσαντο δὲ ποσσίν.</l>
<l>ἔνθεν ἀπορνύμεναι, κεκαλυμμέναι ἠέρι πολλῇ,</l>
<l n="10">ἐννύχιαι στεῖχον περικαλλέα ὄσσαν ἱεῖσαι, </l>
<l>ὑμνεῦσαι Δία τʼ αἰγίοχον καὶ πότνιαν Ἥρην</l>
<l>Ἀργεΐην, χρυσέοισι πεδίλοις ἐμβεβαυῖαν,</l>
<l>κούρην τʼ αἰγιόχοιο Διὸς γλαυκῶπιν Ἀθήνην</l>
<l>Φοῖβόν τʼ Ἀπόλλωνα καὶ Ἄρτεμιν ἰοχέαιραν</l>
<l n="15">ἠδὲ Ποσειδάωνα γεήοχον, ἐννοσίγαιον,</l>
<l>καὶ Θέμιν αἰδοίην ἑλικοβλέφαρόν τʼ Ἀφροδίτην</l>
<l>Ἥβην τε χρυσοστέφανον καλήν τε Διώνην</l>
<l>Λητώ τʼ Ἰαπετόν τε ἰδὲ Κρόνον ἀγκυλομήτην</l>
<l>Ἠῶ τʼ Ἠέλιόν τε μέγαν λαμπράν τε Σελήνην</l>
<l n="20">Γαῖάν τʼ Ὠκεανόν τε μέγαν καὶ Νύκτα μέλαιναν</l>
<l>ἄλλων τʼ ἀθανάτων ἱερὸν γένος αἰὲν ἐόντων.</l>
<l>αἵ νύ ποθʼ Ἡσίοδον καλὴν ἐδίδαξαν ἀοιδήν,</l>
<l>ἄρνας ποιμαίνονθʼ Ἑλικῶνος ὕπο ζαθέοιο.</l>
<l>τόνδε δέ με πρώτιστα θεαὶ πρὸς μῦθον ἔειπον,</l>
<l n="25">Μοῦσαι Ὀλυμπιάδες, κοῦραι Διὸς αἰγιόχοιο·</l>
<sp>
<l>
<milestone ed="P" unit="para"/>ποιμένες ἄγραυλοι, κάκʼ ἐλέγχεα, γαστέρες οἶον,</l>
<l>ἴδμεν ψεύδεα πολλὰ λέγειν ἐτύμοισιν ὁμοῖα,</l>
<l>ἴδμεν δʼ, εὖτʼ ἐθέλωμεν, ἀληθέα γηρύσασθαι.</l>
</sp>
<milestone ed="p" unit="card" n="29"/>
<l>
<milestone ed="P" unit="para"/>ὣς ἔφασαν κοῦραι μεγάλου Διὸς ἀρτιέπειαι·</l>
<l n="30">καί μοι σκῆπτρον ἔδον δάφνης ἐριθηλέος ὄζον</l>
<l>δρέψασαι, θηητόν· ἐνέπνευσαν δέ μοι αὐδὴν</l>
<l>θέσπιν, ἵνα κλείοιμι τά τʼ ἐσσόμενα πρό τʼ ἐόντα.</l>
<l>καί μʼ ἐκέλονθʼ ὑμνεῖν μακάρων γένος αἰὲν ἐόντων,</l>
<l>σφᾶς δʼ αὐτὰς πρῶτόν τε καὶ ὕστατον αἰὲν ἀείδειν.</l>
<l n="35">ἀλλὰ τί ἦ μοι ταῦτα περὶ δρῦν ἢ περὶ πέτρην; </l>
<l>
<milestone ed="P" unit="para"/>τύνη, Μουσάων ἀρχώμεθα, ταὶ Διὶ πατρὶ</l>
<l>ὑμνεῦσαι τέρπουσι μέγαν νόον ἐντὸς Ὀλύμπου,</l>
<l>εἰρεῦσαι τά τʼ ἐόντα τά τʼ ἐσσόμενα πρό τʼ ἐόντα,</l>
<l>φωνῇ ὁμηρεῦσαι· τῶν δʼ ἀκάματος ῥέει αὐδὴ</l>
<l n="40">ἐκ στομάτων ἡδεῖα· γελᾷ δέ τε δώματα πατρὸς</l>
<l>Ζηνὸς ἐριγδούποιο θεᾶν ὀπὶ λειριοέσσῃ</l>
<l>σκιδναμένῃ· ἠχεῖ δὲ κάρη νιφόεντος Ὀλύμπου</l>
<l>δώματά τʼ ἀθανάτων. αἳ δʼ ἄμβροτον ὄσσαν ἱεῖσαι</l>
<l>θεῶν γένος αἰδοῖον πρῶτον κλείουσιν ἀοιδῇ</l>
<l n="45">ἐξ ἀρχῆς, οὓς Γαῖα καὶ Οὐρανὸς εὐρὺς ἔτικτεν,</l>
<l>οἵ τʼ ἐκ τῶν ἐγένοντο θεοί, δωτῆρες ἐάων.</l>
<l>δεύτερον αὖτε Ζῆνα, θεῶν πατέρʼ ἠδὲ καὶ ἀνδρῶν,</l>
<l>ἀρχόμεναί θʼ ὑμνεῦσι καὶ ἐκλήγουσαι ἀοιδῆς,</l>
<l>ὅσσον φέρτατός ἐστι θεῶν κράτεί τε μέγιστος.</l>
<l n="50">αὖτις δʼ ἀνθρώπων τε γένος κρατερῶν τε Γιγάντων</l>
<l>ὑμνεῦσαι τέρπουσι Διὸς νόον ἐντὸς Ὀλύμπου</l>
<l>Μοῦσαι Ὀλυμπιάδες, κοῦραι Διὸς αἰγιόχοιο.</l>
<milestone ed="p" unit="card" n="53"/>
<l>
<milestone ed="P" unit="para"/>τὰς ἐν Πιερίῃ Κρονίδῃ τέκε πατρὶ μιγεῖσα</l>
<l>Μνημοσύνη, γουνοῖσιν Ἐλευθῆρος μεδέουσα,</l>
<l n="55">λησμοσύνην τε κακῶν ἄμπαυμά τε μερμηράων. </l>
<l>ἐννέα γάρ οἱ νυκτὸς ἐμίσγετο μητίετα Ζεὺς</l>
<l>νόσφιν ἀπʼ ἀθανάτων ἱερὸν λέχος εἰσαναβαίνων·</l>
<l>ἀλλʼ ὅτε δή ῥʼ ἐνιαυτὸς ἔην, περὶ δʼ ἔτραπον ὧραι</l>
<l>μηνῶν φθινόντων, περὶ δʼ ἤματα πόλλʼ ἐτελέσθη,</l>
<l n="60">ἣ δʼ ἔτεκʼ ἐννέα κούρας ὁμόφρονας, ᾗσιν ἀοιδὴ</l>
<l>μέμβλεται ἐν στήθεσσιν, ἀκηδέα θυμὸν ἐχούσαις,</l>
<l>τυτθὸν ἀπʼ ἀκροτάτης κορυφῆς νιφόεντος Ὀλύμπου.</l>
<milestone ed="p" unit="card" n="63"/>
<l>ἔνθα σφιν λιπαροί τε χοροὶ καὶ δώματα καλά.</l>
<l>πὰρ δʼ αὐτῇς Χάριτές τε καὶ Ἵμερος οἰκίʼ ἔχουσιν</l>
<l n="65">ἐν θαλίῃς· ἐρατὴν δὲ διὰ στόμα ὄσσαν ἱεῖσαι</l>
<l>μέλπονται πάντων τε νόμους καὶ ἤθεα κεδνὰ</l>
<l>ἀθανάτων κλείουσιν, ἐπήρατον ὄσσαν ἱεῖσαι.</l>
<l>αἳ τότʼ ἴσαν πρὸς Ὄλυμπον ἀγαλλόμεναι ὀπὶ καλῇ,</l>
<l>ἀμβροσίῃ μολπῇ· περὶ δʼ ἴαχε γαῖα μέλαινα</l>
<l n="70">ὑμνεύσαις, ἐρατὸς δὲ ποδῶν ὕπο δοῦπος ὀρώρει</l>
<l>νισσομένων πατέρʼ εἰς ὅν· ὃ δʼ οὐρανῷ ἐμβασιλεύει,</l>
<l>αὐτὸς ἔχων βροντὴν ἠδʼ αἰθαλόεντα κεραυνόν,</l>
<l>κάρτει νικήσας πατέρα Κρόνον· εὖ δὲ ἕκαστα</l>
<l>ἀθανάτοις διέταξεν ὁμῶς καὶ ἐπέφραδε τιμάς.</l>
<l n="75">
<milestone ed="P" unit="para"/>ταῦτʼ ἄρα Μοῦσαι ἄειδον, Ὀλύμπια δώματʼ ἔχουσαι,</l>
<l>ἐννέα θυγατέρες μεγάλου Διὸς ἐκγεγαυῖαι,</l>
<l>Κλειώ τʼ Εὐτέρπη τε Θάλειά τε Μελπομέενη τε</l>
<l>Τερψιχόρη τʼ Ἐρατώ τε Πολύμνιά τʼ Οὐρανίη τε</l>
<l>Καλλιόπη θʼ· ἣ δὲ προφερεστάτη ἐστὶν ἁπασέων.</l>
<l n="80">ἣ γὰρ καὶ βασιλεῦσιν ἅμʼ αἰδοίοισιν ὀπηδεῖ. </l>
<l>ὅν τινα τιμήσωσι Διὸς κοῦραι μεγάλοιο</l>
<l>γεινόμενόν τε ἴδωσι διοτρεφέων βασιλήων,</l>
<l>τῷ μὲν ἐπὶ γλώσσῃ γλυκερὴν χείουσιν ἐέρσην,</l>
<l>τοῦ δʼ ἔπεʼ ἐκ στόματος ῥεῖ μείλιχα· οἱ δέ τε λαοὶ</l>
<l n="85">πάντες ἐς αὐτὸν ὁρῶσι διακρίνοντα θέμιστας</l>
<l>ἰθείῃσι δίκῃσιν· ὃ δʼ ἀσφαλέως ἀγορεύων</l>
<l>αἶψά κε καὶ μέγα νεῖκος ἐπισταμένως κατέπαυσεν·</l>
<l>τοὔνεκα γὰρ βασιλῆες ἐχέφρονες, οὕνεκα λαοῖς</l>
<l>βλαπτομένοις ἀγορῆφι μετάτροπα ἔργα τελεῦσι</l>
<l n="90">ῥηιδίως, μαλακοῖσι παραιφάμενοι ἐπέεσσιν.</l>
<l>ἐρχόμενον δʼ ἀνʼ ἀγῶνα θεὸν ὣς ἱλάσκονται</l>
<l>αἰδοῖ μειλιχίῃ, μετὰ δὲ πρέπει ἀγρομένοισιν·</l>
<l>τοίη Μουσάων ἱερὴ δόσις ἀνθρώποισιν.</l>
<l>ἐκ γάρ τοι Μουσέων καὶ ἑκηβόλου Ἀπόλλωνος</l>
<l n="95">ἄνδρες ἀοιδοὶ ἔασιν ἐπὶ χθόνα καὶ κιθαρισταί, </l>
<l>ἐκ δὲ Διὸς βασιλῆες· ὃ δʼ ὄλβιος, ὅν τινα Μοῦσαι</l>
<l>φίλωνται· γλυκερή οἱ ἀπὸ στόματος ῥέει αὐδή.</l>
<l>εἰ γάρ τις καὶ πένθος ἔχων νεοκηδέι θυμῷ</l>
<l>ἄζηται κραδίην ἀκαχήμενος, αὐτὰρ ἀοιδὸς</l>
<l n="100">Μουσάων θεράπων κλέεα προτέρων ἀνθρώπων</l>
<l>ὑμνήσῃ μάκαράς τε θεούς, οἳ Ὄλυμπον ἔχουσιν,</l>
<l>αἶψʼ ὅ γε δυσφροσυνέων ἐπιλήθεται οὐδέ τι κηδέων</l>
<l>μέμνηται· ταχέως δὲ παρέτραπε δῶρα θεάων.</l>
<sp>
<milestone ed="p" unit="card" n="104"/>
<l>
<milestone ed="P" unit="para"/>χαίρετε, τέκνα Διός, δότε δʼ ἱμερόεσσαν ἀοιδήν.</l>
<l n="105">κλείετε δʼ ἀθανάτων ἱερὸν γένος αἰὲν ἐόντων, </l>
<l>οἳ Γῆς τʼ ἐξεγένοντο καὶ Οὐρανοῦ ἀστερόεντος,</l>
<l>Νυκτός τε δνοφερῆς, οὕς θʼ ἁλμυρὸς ἔτρεφε Πόντος.</l>
<l>εἴπατε δʼ, ὡς τὰ πρῶτα θεοὶ καὶ γαῖα γένοντο</l>
<l>καὶ ποταμοὶ καὶ πόντος ἀπείριτος, οἴδματι θυίων, </l>
<l n="110">ἄστρα τε λαμπετόωντα καὶ οὐρανὸς εὐρὺς ὕπερθεν</l>
<l>
<del>οἵ τʼ ἐκ τῶν ἐγένοντο θεοί, δωτῆρες ἐάων</del>
</l>
<l>ὥς τʼ ἄφενος δάσσαντο καὶ ὡς τιμὰς διέλοντο</l>
<l>ἠδὲ καὶ ὡς τὰ πρῶτα πολύπτυχον ἔσχον Ὄλυμπον.</l>
<l>ταῦτά μοι ἔσπετε Μοῦσαι, Ὀλύμπια δώματʼ ἔχουσαι</l>
<l n="115">ἐξ ἀρχῆς, καὶ εἴπαθʼ, ὅ τι πρῶτον γένετʼ αὐτῶν.</l>
</sp>
<l>
<milestone ed="P" unit="para"/>ἦ τοι μὲν πρώτιστα Χάος γένετʼ, αὐτὰρ ἔπειτα</l>
<l>Γαῖʼ εὐρύστερνος, πάντων ἕδος ἀσφαλὲς αἰεὶ</l>
<l>
<del>ἀθανάτων, οἳ ἔχουσι κάρη νιφόεντος Ὀλύμπου,</del>
</l>
<l>Τάρταρά τʼ ἠερόεντα μυχῷ χθονὸς εὐρυοδείης,</l>
<l n="120">ἠδʼ Ἔρος, ὃς κάλλιστος ἐν ἀθανάτοισι θεοῖσι,</l>
<l>λυσιμελής, πάντων δὲ θεῶν πάντων τʼ ἀνθρώπων</l>
<l>δάμναται ἐν στήθεσσι νόον καὶ ἐπίφρονα βουλήν.</l>
<l>ἐκ Χάεος δʼ Ἔρεβός τε μέλαινά τε Νὺξ ἐγένοντο·</l>
<l>Νυκτὸς δʼ αὖτʼ Αἰθήρ τε καὶ Ἡμέρη ἐξεγένοντο,</l>
<l n="125">οὓς τέκε κυσαμένη Ἐρέβει φιλότητι μιγεῖσα. </l>
<l>Γαῖα δέ τοι πρῶτον μὲν ἐγείνατο ἶσον ἑαυτῇ </l>
<l>Οὐρανὸν ἀστερόενθʼ, ἵνα μιν περὶ πάντα καλύπτοι,</l>
<l>ὄφρʼ εἴη μακάρεσσι θεοῖς ἕδος ἀσφαλὲς αἰεί.</l>
<l>γείνατο δʼ Οὔρεα μακρά, θεῶν χαρίεντας ἐναύλους,</l>
<l n="130">Νυμφέων, αἳ ναίουσιν ἀνʼ οὔρεα βησσήεντα.</l>
<l>ἣ δὲ καὶ ἀτρύγετον πέλαγος τέκεν, οἴδματι θυῖον, </l>
<l>Πόντον, ἄτερ φιλότητος ἐφιμέρου· αὐτὰρ ἔπειτα</l>
<l>Οὐρανῷ εὐνηθεῖσα τέκʼ Ὠκεανὸν βαθυδίνην,</l>
<l>Κοῖόν τε Κρῖόν θʼ Ὑπερίονά τʼ Ἰαπετόν τε</l>
<l n="135">Θείαν τε Ῥείαν τε Θέμιν τε Μνημοσύνην τε</l>
<l>Φοίβην τε χρυσοστέφανον Τηθύν τʼ ἐρατεινήν.</l>
<l>τοὺς δὲ μέθʼ ὁπλότατος γένετο Κρόνος ἀγκυλομήτης,</l>
<l>δεινότατος παίδων· θαλερὸν δʼ ἤχθηρε τοκῆα.</l>
<milestone ed="p" unit="card" n="139"/>
<l>
<milestone ed="P" unit="para"/>γείνατο δʼ αὖ Κύκλωπας ὑπέρβιον ἦτορ ἔχοντας,</l>
<l n="140">Βρόντην τε Στερόπην τε καὶ Ἄργην ὀβριμόθυμον, </l>
<l>οἳ Ζηνὶ βροντήν τε δόσαν τεῦξάν τε κεραυνόν.</l>
<l>οἳ δή τοι τὰ μὲν ἄλλα θεοῖς ἐναλίγκιοι ἦσαν, </l>
<l>μοῦνος δʼ ὀφθαλμὸς μέσσῳ ἐνέκειτο μετώπῳ.</l>
<l>Κύκλωπες δʼ ὄνομʼ ἦσαν ἐπώνυμον, οὕνεκʼ ἄρα σφέων</l>
<l n="145">κυκλοτερὴς ὀφθαλμὸς ἕεις ἐνέκειτο μετώπῳ·</l>
<l>ἰσχὺς δʼ ἠδὲ βίη καὶ μηχαναὶ ἦσαν ἐπʼ ἔργοις.</l>
<l>
<milestone ed="P" unit="para"/>ἄλλοι δʼ αὖ Γαίης τε καὶ Οὐρανοῦ ἐξεγένοντο</l>
<l>τρεῖς παῖδες μεγάλοι τε καὶ ὄβριμοι, οὐκ ὀνομαστοί,</l>
<l>Κόττος τε Βριάρεώς τε Γύης θʼ, ὑπερήφανα τέκνα.</l>
<l n="150">τῶν ἑκατὸν μὲν χεῖρες ἀπʼ ὤμων ἀίσσοντο,</l>
<l>ἄπλαστοι, κεφαλαὶ δὲ ἑκάστῳ πεντήκοντα</l>
<l>ἐξ ὤμων ἐπέφυκον ἐπὶ στιβαροῖσι μέλεσσιν·</l>
<l>ἰσχὺς δʼ ἄπλητος κρατερὴ μεγάλῳ ἐπὶ εἴδει.</l>
<l>ὅσσοι γὰρ Γαίης τε καὶ Οὐρανοῦ ἐξεγένοντο,</l>
<l n="155">δεινότατοι παίδων, σφετέρῳ δʼ ἤχθοντο τοκῆι</l>
<l>ἐξ ἀρχῆς· καὶ τῶν μὲν ὅπως τις πρῶτα γένοιτο,</l>
<l>πάντας ἀποκρύπτασκε, καὶ ἐς φάος οὐκ ἀνίεσκε,</l>
<l>Γαίης ἐν κευθμῶνι, κακῷ δʼ ἐπετέρπετο ἔργῳ</l>
<l>Οὐρανός. ἣ δʼ ἐντὸς στοναχίζετο Γαῖα πελώρη</l>
<l n="160">στεινομένη· δολίην δὲ κακήν τʼ ἐφράσσατο τέχνην. </l>
<l>αἶψα δὲ ποιήσασα γένος πολιοῦ ἀδάμαντος</l>
<l>τεῦξε μέγα δρέπανον καὶ ἐπέφραδε παισὶ φίλοισιν·</l>
<l>εἶπε δὲ θαρσύνουσα, φίλον τετιημένη ἦτορ·</l>
<sp>
<l>
<milestone ed="P" unit="para"/>παῖδες ἐμοὶ καὶ πατρὸς ἀτασθάλου, αἴ κʼ ἐθέλητε</l>
<l n="165">πείθεσθαι, πατρός κε κακὴν τισαίμεθα λώβην</l>
<l>ὑμετέρου· πρότερος γὰρ ἀεικέα μήσατο ἔργα.</l>
<l>
<milestone ed="P" unit="para"/>ὣς φάτο· τοὺς δʼ ἄρα πάντας ἕλεν δέος, οὐδέ τις αὐτῶν</l>
<l>φθέγξατο. θαρσήσας δὲ μέγας Κρόνος ἀγκυλομήτης</l>
<l>ἂψ αὖτις μύθοισι προσηύδα μητέρα κεδνήν·</l>
<l n="170">
<milestone ed="P" unit="para"/>μῆτερ, ἐγώ κεν τοῦτό γʼ ὑποσχόμενος τελέσαιμι</l>
<l>ἔργον, ἐπεὶ πατρός γε δυσωνύμου οὐκ ἀλεγίζω</l>
<l>ἡμετέρου· πρότερος γὰρ ἀεικέα μήσατο ἔργα.</l>
</sp>
<milestone ed="p" unit="card" n="173"/>
<l>
<milestone ed="P" unit="para"/>ὣς φάτο· γήθησεν δὲ μέγα φρεσὶ Γαῖα πελώρη· </l>
<l>εἷσε δέ μιν κρύψασα λόχῳ· ἐνέθηκε δὲ χερσὶν</l>
<l n="175">ἅρπην καρχαρόδοντα· δόλον δʼ ὑπεθήκατο πάντα. </l>
<l>
<milestone ed="P" unit="para"/>ἦλθε δὲ νύκτʼ ἐπάγων μέγας Οὐρανός, ἀμφὶ δὲ Γαίῃ</l>
<l>ἱμείρων φιλότητος ἐπέσχετο καί ῥʼ ἐτανύσθη</l>
<l>πάντη· ὃ δʼ ἐκ λοχέοιο πάις ὠρέξατο χειρὶ</l>
<l>σκαιῇ, δεξιτερῇ δὲ πελώριον ἔλλαβεν ἅρπην</l>
<l n="180">μακρὴν καρχαρόδοντα, φίλου δʼ ἀπὸ μήδεα πατρὸς</l>
<l>ἐσσυμένως ἤμησε, πάλιν δʼ ἔρριψε φέρεσθαι</l>
<l>ἐξοπίσω· τὰ μὲν οὔ τι ἐτώσια ἔκφυγε χειρός·</l>
<l>ὅσσαι γὰρ ῥαθάμιγγες ἀπέσσυθεν αἱματόεσσαι,</l>
<l>πάσας δέξατο Γαῖα· περιπλομένων δʼ ἐνιαυτῶν</l>
<l n="185">γείνατʼ Ἐρινῦς τε κρατερὰς μεγάλους τε Γίγαντας, </l>
<l>τεύχεσι λαμπομένους, δολίχʼ ἔγχεα χερσὶν ἔχοντας,</l>
<l>Νύμφας θʼ ἃς Μελίας καλέουσʼ ἐπʼ ἀπείρονα γαῖαν.</l>
<l>μήδεα δʼ ὡς τὸ πρῶτον ἀποτμήξας ἀδάμαντι</l>
<l>κάββαλʼ ἀπʼ ἠπείροιο πολυκλύστῳ ἐνὶ πόντῳ,</l>
<l n="190">ὣς φέρετʼ ἂμ πέλαγος πουλὺν χρόνον, ἀμφὶ δὲ λευκὸς</l>
<l>ἀφρὸς ἀπʼ ἀθανάτου χροὸς ὤρνυτο· τῷ δʼ ἔνι κούρη</l>
<l>ἐθρέφθη· πρῶτον δὲ Κυθήροισιν ζαθέοισιν</l>
<l>ἔπλητʼ, ἔνθεν ἔπειτα περίρρυτον ἵκετο Κύπρον.</l>
<l>ἐκ δʼ ἔβη αἰδοίη καλὴ θεός, ἀμφὶ δὲ ποίη</l>
<l n="195">ποσσὶν ὕπο ῥαδινοῖσιν ἀέξετο· τὴν δʼ Ἀφροδίτην</l>
<l>
<del>ἀφρογενέα τε θεὰν καὶ ἐυστέφανον Κυθέρειαν</del>
</l>
<l>κικλῄσκουσι θεοί τε καὶ ἀνέρες, οὕνεκʼ ἐν ἀφρῷ</l>
<l>θρέφθη· ἀτὰρ Κυθέρειαν, ὅτι προσέκυρσε Κυθήροις·</l>
<l>Κυπρογενέα δʼ, ὅτι γέντο πολυκλύστῳ ἐνὶ Κύπρῳ·</l>
<l n="200">ἠδὲ φιλομμηδέα, ὅτι μηδέων ἐξεφαάνθη.</l>
<l>τῇ δʼ Ἔρος ὡμάρτησε καὶ Ἵμερος ἕσπετο καλὸς</l>
<l>γεινομένῃ τὰ πρῶτα θεῶν τʼ ἐς φῦλον ἰούσῃ.</l>
<l>ταύτην δʼ ἐξ ἀρχῆς τιμὴν ἔχει ἠδὲ λέλογχε</l>
<l>μοῖραν ἐν ἀνθρώποισι καὶ ἀθανάτοισι θεοῖσι,</l>
<l n="205">παρθενίους τʼ ὀάρους μειδήματά τʼ ἐξαπάτας τε</l>
<l>τέρψιν τε γλυκερὴν φιλότητά τε μειλιχίην τε.</l>
<milestone ed="p" unit="card" n="207"/>
<l>
<milestone ed="P" unit="para"/>τοὺς δὲ πατὴρ Τιτῆνας ἐπίκλησιν καλέεσκε</l>
<l>παῖδας νεικείων μέγας Οὐρανός, οὓς τέκεν αὐτός·</l>
<l>φάσκε δὲ τιταίνοντας ἀτασθαλίῃ μέγα ῥέξαι</l>
<l n="210">ἔργον, τοῖο δʼ ἔπειτα τίσιν μετόπισθεν ἔσεσθαι.</l>
<l>
<milestone ed="P" unit="para"/>νὺξ δʼ ἔτεκεν στυγερόν τε Μόρον καὶ Κῆρα μέλαιναν</l>
<l>καὶ Θάνατον, τέκε δʼ Ὕπνον, ἔτικτε δὲ φῦλον Ὀνείρων·</l>
<l n="214">δεύτερον αὖ Μῶμον καὶ Ὀιζὺν ἀλγινόεσσαν</l>
<l n="213">οὔ τινι κοιμηθεῖσα θεὰ τέκε Νὺξ ἐρεβεννή, </l>
<l n="215">Ἑσπερίδας θʼ, ᾗς μῆλα πέρην κλυτοῦ Ὠκεανοῖο</l>
<l>χρύσεα καλὰ μέλουσι φέροντά τε δένδρεα καρπόν.</l>
<l>καὶ Μοίρας καὶ Κῆρας ἐγείνατο νηλεοποίνους,</l>
<l>Κλωθώ τε Λάχεσίν τε καὶ Ἄτροπον, αἵτε βροτοῖσι</l>
<l>γεινομένοισι διδοῦσιν ἔχειν ἀγαθόν τε κακόν τε,</l>
<l n="220">αἵτʼ ἀνδρῶν τε θεῶν τε παραιβασίας ἐφέπουσιν·</l>
<l>οὐδέ ποτε λήγουσι θεαὶ δεινοῖο χόλοιο,</l>
<l>πρίν γʼ ἀπὸ τῷ δώωσι κακὴν ὄπιν, ὅς τις ἁμάρτῃ.</l>
<l>τίκτε δὲ καὶ Νέμεσιν, πῆμα θνητοῖσι βροτοῖσι,</l>
<l>Νὺξ ὀλοή· μετὰ τὴν δʼ Ἀπάτην τέκε καὶ Φιλότητα</l>
<l n="225">Γῆράς τʼ οὐλόμενον, καὶ Ἔριν τέκε καρτερόθυμον.</l>
<l>
<milestone ed="P" unit="para"/>αὐτὰρ Ἔρις στυγερὴ τέκε μὲν Πόνον ἀλγινόεντα</l>
<l>Λήθην τε Λιμόν τε καὶ Ἄλγεα δακρυόεντα</l>
<l>Ὑσμίνας τε Μάχας τε Φόνους τʼ Ἀνδροκτασίας τε</l>
<l>Νείκεά τε ψευδέας τε Λόγους Ἀμφιλλογίας τε</l>
<l n="230">Δυσνομίην τʼ Ἄτην τε, συνήθεας ἀλλήλῃσιν,</l>
<l>Ὅρκον θʼ, ὃς δὴ πλεῖστον ἐπιχθονίους ἀνθρώπους</l>
<l>πημαίνει, ὅτε κέν τις ἑκὼν ἐπίορκον ὀμόσσῃ.</l>
<l>
<milestone ed="P" unit="para"/>Νηρέα δʼ ἀψευδέα καὶ ἀληθέα γείνατο Πόντος,</l>
<l>πρεσβύτατον παίδων· αὐτὰρ καλέουσι γέροντα,</l>
<l n="235">οὕνεκα νημερτής τε καὶ ἤπιος, οὐδὲ θεμιστέων</l>
<l>λήθεται, ἀλλὰ δίκαια καὶ ἤπια δήνεα οἶδεν·</l>
<l>αὖτις δʼ αὖ Θαύμαντα μέγαν καὶ ἀγήνορα Φόρκυν</l>
<l>Γαίῃ μισγόμενος καὶ Κητὼ καλλιπάρῃον</l>
<l>Εὐρυβίην τʼ ἀδάμαντος ἐνὶ φρεσὶ θυμὸν ἔχουσαν.</l>
<milestone ed="p" unit="card" n="240"/>
<l n="240">Νηρῆος δʼ ἐγένοντο μεγήρατα τέκνα θεάων</l>
<l>πόντῳ ἐν ἀτρυγέτῳ καὶ Δωρίδος ἠυκόμοιο,</l>
<l>κούρης Ὠκεανοῖο, τελήεντος ποταμοῖο,</l>
<l>Πλωτώ τʼ Εὐκράντη τε Σαώ τʼ Ἀμφιτρίτη τε</l>
<l>Εὐδώρη τε Θέτις τε Γαλήνη τε Γλαύκη τε</l>
<l n="245">Κυμοθόη Σπειώ τε Θόη θʼ Ἀλίη τʼ ἐρόεσσα</l>
<l>Πασιθέη τʼ Ἐρατώ τε καὶ Εὐνίκη ῥοδόπηχυς</l>
<l>καὶ Μελίτη χαρίεσσα καὶ Εὐλιμένη καὶ Ἀγαυὴ</l>
<l>Δωτώ τε Πρωτώ τε Φέρουσά τε Δυναμένη τε</l>
<l>Νησαίη τε καὶ Ἀκταίη καὶ Πρωτομέδεια</l>
<l n="250">Δωρὶς καὶ Πανόπεια καὶ εὐειδὴς Γαλάτεια</l>
<l>Ἱπποθόη τʼ ἐρόεσσα καὶ Ἱππονόη ῥοδόπηχυς</l>
<l>Κυμοδόκη θʼ, ἣ κύματʼ ἐν ἠεροειδέι πόντῳ</l>
<l>πνοιάς τε ζαέων ἀνέμων σὺν Κυματολήγῃ</l>
<l>ῥεῖα πρηΰνει καὶ ἐυσφύρῳ Ἀμφιτρίτῃ,</l>
<l n="255">Κυμώ τʼ Ἠιόνη τε ἐυστέφανός θʼ Ἁλιμήδη</l>
<l>Γλαυκονόμη τε φιλομμειδὴς καὶ Ποντοπόρεια</l>
<l>Ληαγόρη τε καὶ Εὐαγόρη καὶ Λαομέδεια</l>
<l>Πουλυνόη τε καὶ Αὐτονόη καὶ Λυσιάνασσα</l>
<l>Εὐάρνη τε φυήν τʼ ἐρατὴ καὶ εἶδος ἄμωμος</l>
<l n="260">καὶ Ψαμάθη χαρίεσσα δέμας δίη τε Μενίππη</l>
<l>Νησώ τʼ Εὐπόμπη τε Θεμιστώ τε Προνόη τε</l>
<l>Νημερτής θʼ, ἣ πατρὸς ἔχει νόον ἀθανάτοιο.</l>
<l>αὗται μὲν Νηρῆος ἀμύμονος ἐξεγένοντο</l>
<l>κοῦραι πεντήκοντα, ἀμύμονα ἔργα ἰδυῖαι.</l>
<l n="265">Θαύμας δʼ Ὠκεανοῖο βαθυρρείταο θύγατρα</l>
<l>ἠγάγετʼ Ἠλέκτρην· ἣ δʼ ὠκεῖαν τέκεν Ἶριν</l>
<l>ἠυκόμους θʼ Ἁρπυίας Ἀελλώ τʼ Ὠκυπέτην τε,</l>
<l>αἵ ῥʼ ἀνέμων πνοιῇσι καὶ οἰωνοῖς ἅμʼ ἕπονται</l>
<l>ὠκείῃς πτερύγεσσι· μεταχρόνιαι γὰρ ἴαλλον.</l>
<milestone ed="p" unit="card" n="270"/>
<l n="270">Φόρκυϊ δʼ αὖ Κητὼ Γραίας τέκε καλλιπαρῄους</l>
<l>ἐκ γενετῆς πολιάς, τὰς δὴ Γραίας καλέουσιν</l>
<l>ἀθάνατοί τε θεοὶ χαμαὶ ἐρχόμενοί τʼ ἄνθρωποι,</l>
<l>Πεμφρηδώ τʼ ἐύπεπλον Ἐνυώ τε κροκόπεπλον,</l>
<l>Γοργούς θʼ, αἳ ναίουσι πέρην κλυτοῦ Ὠκεανοῖο</l>
<l n="275">ἐσχατιῇ πρὸς Νυκτός, ἵνʼ Ἑσπερίδες λιγύφωνοι,</l>
<l>Σθεννώ τʼ Εὐρυάλη τε Μέδουσά τε λυγρὰ παθοῦσα.</l>
<l>ἣ μὲν ἔην θνητή, αἳ δʼ ἀθάνατοι καὶ ἀγήρῳ,</l>
<l>αἱ δύο· τῇ δὲ μιῇ παρελέξατο Κυανοχαίτης</l>
<l>ἐν μαλακῷ λειμῶνι καὶ ἄνθεσιν εἰαρινοῖσιν.</l>
<l n="280">τῆς δʼ ὅτε δὴ Περσεὺς κεφαλὴν ἀπεδειροτόμησεν, </l>
<l>ἔκθορε Χρυσαωρ τε μέγας καὶ Πήγασος ἵππος.</l>
<l>τῷ μὲν ἐπώνυμον ἦεν, ὅτʼ Ὠκεανοῦ περὶ πηγὰς</l>
<l>γένθʼ, ὃ δʼ ἄορ χρύσειον ἔχων μετὰ χερσὶ φίλῃσιν.</l>
<l>χὠ μὲν ἀποπτάμενος προλιπὼν χθόνα, μητέρα μήλων,</l>
<l n="285">ἵκετʼ ἐς ἀθανάτους· Ζηνὸς δʼ ἐν δώμασι ναίει</l>
<l>βροντήν τε στεροπήν τε φέρων Διὶ μητιόεντι.</l>
<l>Χρυσάωρ δʼ ἔτεκεν τρικέφαλον Γηρυονῆα</l>
<l>μιχθεὶς Καλλιρόῃ κούρῃ κλυτοῦ Ὠκεανοῖο.</l>
<l>τὸν μὲν ἄρʼ ἐξενάριξε βίη Ἡρακληείη</l>
<l n="290">βουσὶ παρʼ εἰλιπόδεσσι περιρρύτῳ εἰν Ἐρυθείῃ</l>
<l>ἤματι τῷ ὅτε περ βοῦς ἤλασεν εὐρυμετώπους</l>
<l>Τίρυνθʼ εἰς ἱερὴν διαβὰς πόρον Ὠκεανοῖο</l>
<l>Ὄρθον τε κτείνας καὶ βουκόλον Εὐρυτίωνα</l>
<l>σταθμῷ ἐν ἠερόεντι πέρην κλυτοῦ Ὠκεανοῖο.</l>
<l n="295">
<milestone ed="P" unit="para"/>ἣ δʼ ἔτεκʼ ἄλλο πέλωρον ἀμήχανον, οὐδὲν ἐοικὸς</l>
<l>θνητοῖς ἀνθρώποις οὐδʼ ἀθανάτοισι θεοῖσιν,</l>
<l>σπῆι ἔνι γλαφυρῷ θείην κρατερόφρονʼ Ἔχιδναν,</l>
<l>ἥμισυ μὲν νύμφην ἑλικώπιδα καλλιπάρῃον,</l>
<l>ἥμισυ δʼ αὖτε πέλωρον ὄφιν δεινόν τε μέγαν τε</l>
<l n="300">αἰόλον ὠμηστὴν ζαθέης ὑπὸ κεύθεσι γαίης. </l>
<l>ἔνθα δέ οἱ σπέος ἐστὶ κάτω κοίλῃ ὑπὸ πέτρῃ</l>
<l>τηλοῦ ἀπʼ ἀθανάτων τε θεῶν θνητῶν τʼ ἀνθρώπων·</l>
<l>ἔνθʼ ἄρα οἱ δάσσαντο θεοὶ κλυτὰ δώματα ναίειν.</l>
<milestone ed="p" unit="card" n="304"/>
<l>ἣ δʼ ἔρυτʼ εἰν Ἀρίμοισιν ὑπὸ χθονὶ λυγρὴ Ἔχιδνα,</l>
<l n="305">ἀθάνατος νύμφη καὶ ἀγήραος ἤματα πάντα. </l>
<l>
<milestone ed="P" unit="para"/>τῇ δὲ Τυφάονά φασι μιγήμεναι ἐν φιλότητι</l>
<l>δεινόν θʼ ὑβριστήν τʼ ἄνομόν θʼ ἑλικώπιδι κούρῃ·</l>
<l>ἣ δʼ ὑποκυσαμένη τέκετο κρατερόφρονα τέκνα.</l>
<l>Ὄρθον μὲν πρῶτον κύνα γείνατο Γηρυονῆι·</l>
<l n="310">δεύτερον αὖτις ἔτικτεν ἀμήχανον, οὔ τι φατειὸν</l>
<l>Κέρβερον ὠμηστήν, Ἀίδεω κύνα χαλκεόφωνον,</l>
<l>πεντηκοντακέφαλον, ἀναιδέα τε κρατερόν τε·</l>
<l>τὸ τρίτον Ὕδρην αὖτις ἐγείνατο λυγρὰ ἰδυῖαν</l>
<l>Λερναίην, ἣν θρέψε θεὰ λευκώλενος Ἥρη</l>
<l n="315">ἄπλητον κοτέουσα βίῃ Ἡρακληείῃ. </l>
<l>καὶ τὴν μὲν Διὸς υἱὸς ἐνήρατο νηλέι χαλκῷ</l>
<l>Ἀμφιτρυωνιάδης σὺν ἀρηιφίλῳ Ἰολάῳ</l>
<l>Ηρακλέης βουλῇσιν Ἀθηναίης ἀγελείης.</l>
<l>ἣ δὲ Χίμαιραν ἔτικτε πνέουσαν ἀμαιμάκετον πῦρ,</l>
<l n="320">δεινήν τε μεγάλην τε ποδώκεά τε κρατερήν τε·</l>
<l>τῆς δʼ ἦν τρεῖς κεφαλαί· μία μὲν χαροποῖο λέοντος,</l>
<l>ἣ δὲ χιμαίρης, ἣ δʼ ὄφιος, κρατεροῖο δράκοντος,</l>
<l>
<del>πρόσθε λέων, ὄπιθεν δὲ δράκων, μέσση δὲ χίμαιρα,</del>
</l>
<l>
<del>δεινὸν ἀποπνείουσα πυρὸς μένος αἰθομένοιο.</del>
</l>
<l n="325">τὴν μὲν Πήγασος εἷλε καὶ ἐσθλὸς Βελλεροφόντης. </l>
<l>ἣ δʼ ἄρα Φῖκʼ ὀλοὴν τέκε Καδμείοισιν ὄλεθρον</l>
<l>Ὅρθῳ ὑποδμηθεῖσα Νεμειαῖόν τε λέοντα,</l>
<l>τόν ῥʼ Ἥρη θρέψασα Διὸς κυδρὴ παράκοιτις</l>
<l>γουνοῖσιν κατένασσε Νεμείης, πῆμʼ ἀνθρώποις.</l>
<l n="330">ἔνθʼ ἄρʼ ὃ οἰκείων ἐλεφαίρετο φῦλʼ ἀνθρώπων, </l>
<l>κοιρανέων Τρητοῖο Νεμείης ἠδʼ Ἀπέσαντος·</l>
<l>ἀλλά ἑ ἲς ἐδάμασσε βίης Ἡρακληείης.</l>
<l>
<milestone ed="P" unit="para"/>Κητὼ δʼ ὁπλότατον Φόρκυι φιλότητι μιγεῖσα</l>
<l>γείνατο δεινὸν ὄφιν, ὃς ἐρεμνῆς κεύθεσι γαίης</l>
<l n="335">πείρασιν ἐν μεγάλοις παγχρύσεα μῆλα φυλάσσει. </l>
<l>τοῦτο μὲν ἐκ Κητοῦς καὶ Φόρκυνος γένος ἐστίν.</l>
<milestone ed="p" unit="card" n="337"/>
<l>
<milestone ed="P" unit="para"/>Τηθὺς δʼ Ὠκεανῷ Ποταμοὺς τέκε δινήεντας,</l>
<l>Νεῖλόν τʼ Ἀλφειόν τε καὶ Ἠριδανὸν βαθυδίνην</l>
<l>Στρυμόνα Μαίανδρόν τε καὶ Ἴστρον καλλιρέεθρον</l>
<l n="340">Φᾶσίν τε Ῥῆσόν τʼ Ἀχελώιόν τʼ ἀργυροδίνην</l>
<l>Νέσσον τε Ῥοδίον θʼ Ἁλιάκμονά θʼ Ἑπτάπορόν τε</l>
<l>Γρήνικόν τε καὶ Αἴσηπον θεῖόν τε Σιμοῦντα</l>
<l>Πηνειόν τε καὶ Ἕρμον ἐυρρείτην τε Κάικον</l>
<l>Σαγγάριόν τε μέγαν Λάδωνά τε Παρθένιόν τε</l>
<l n="345">Εὔηνόν τε καὶ Ἄρδησκον θεῖόν τε Σκάμανδρον. </l>
<l>
<milestone ed="P" unit="para"/>τίκτε δὲ θυγατέρων ἱερὸν γένος, αἳ κατὰ γαῖαν</l>
<l>ἄνδρας κουρίζουσι σὺν Ἀπόλλωνι ἄνακτι</l>
<l>καὶ Ποταμοῖς, ταύτην δὲ Διὸς πάρα μοῖραν ἔχουσι,</l>
<l>Πειθώ τʼ Ἀδμήτη τε Ἰάνθη τʼ Ἠλέκτρη τε</l>
<l n="350">Δωρίς τε Πρυμνώ τε καὶ Οὐρανίη θεοειδὴς</l>
<l>Ἱππώ τε Κλυμένη τε Ῥόδειά τε Καλλιρόη τε</l>
<l>Ζευξώ τε Κλυτίη τε Ἰδυῖά τε Πασιθόη τε</l>
<l>Πληξαύρη τε Γαλαξαύρη τʼ ἐρατή τε Διώνη</l>
<l>Μηλόβοσίς τε Φόη τε καὶ εὐειδὴς Πολυδώρη</l>
<l n="355">Κερκηίς τε φυὴν ἐρατὴ Πλουτώ τε βοῶπις</l>
<l>Περσηίς τʼ Ἰάνειρά τʼ Ἀκάστη τε Ξάνθη τε</l>
<l>Πετραίη τʼ ἐρόεσσα Μενεσθώ τʼ Εὐρώπη τε</l>
<l>Μῆτίς τʼ Εὐρυνόμη τε Τελεστώ τε Κροκοπεπλος</l>
<l>Χρυσηίς τʼ Ἀσίη τε καὶ ἱμερόεσσα Καλυψὼ</l>
<l n="360">Εὐδώρη τε Τύχη τε καὶ Ἀμφιρὼ Ὠκυρόη τε</l>
<l>καὶ Στύξ, ἣ δή σφεων προφερεστάτη ἐστὶν ἁπασέων.</l>
<l>αὗται δʼ Ὠκεανοῦ καὶ Τηθύος ἐξεγένοντο</l>
<l>πρεσβύταται κοῦραι· πολλαί γε μέν εἰσι καὶ ἄλλαι.</l>
<l>τρὶς γὰρ χίλιαί εἰσι τανύσφυροι Ὠκεανῖναι,</l>
<l n="365">αἵ ῥα πολυσπερέες γαῖαν καὶ βένθεα λίμνης</l>
<l>πάντη ὁμῶς ἐφέπουσι, θεάων ἀγλαὰ τέκνα.</l>
<l>τόσσοι δʼ αὖθʼ ἕτεροι ποταμοὶ καναχηδὰ ῥέοντες,</l>
<l>υἱέες Ὠκεανοῦ, τοὺς γείνατο πότνια Τηθύς·</l>
<l>τῶν ὄνομʼ ἀργαλέον πάντων βροτὸν ἀνέρʼ ἐνισπεῖν,</l>
<l n="370">οἳ δὲ ἕκαστοι ἴσασιν, ὅσοι περιναιετάωσιν.</l>
<milestone ed="p" unit="card" n="371"/>
<l>
<milestone ed="P" unit="para"/>θεία δʼ Ἠέλιόν τε μέγαν λαμπράν τε Σελήνην</l>
<l>Ἠῶ θʼ, ἣ πάντεσσιν ἐπιχθονίοισι φαείνει</l>
<l>ἀθανάτοις τε θεοῖσι, τοὶ οὐρανὸν εὐρὺν ἔχουσι,</l>
<l>γείναθʼ ὑποδμηθεῖσʼ Ὑπερίονος ἐν φιλότητι.</l>
<l n="375">Κρίῳ δʼ Εὐρυβίν τέκεν ἐν φιλότητι μιγεῖσα</l>
<l>Ἀστραῖόν τε μέγαν Πάλλαντά τε δῖα θεάων</l>
<l>Πέρσην θʼ, ὃς καὶ πᾶσι μετέπρεπεν ἰδμοσύνῃσιν.</l>
<l>
<milestone ed="P" unit="para"/>Ἀστραίῳ δʼ Ἠὼς ἀνέμους τέκε καρτεροθύμους,</l>
<l>ἀργέστην Ζέφυρον Βορέην τʼ αἰψηροκέλευθον</l>
<l n="380">καὶ Νότον, ἐν φιλότητι θεὰ θεῷ εὐνηθεῖσα.</l>
<l>τοὺς δὲ μέτʼ ἀστέρα τίκτεν Ἑωσφόρον Ἠριγένεια</l>
<l>ἄστρα τε λαμπετόωντα, τά τʼ οὐρανὸς ἐστεφάνωται.</l>
<l>
<milestone ed="P" unit="para"/>Στὺξ δʼ ἔτεκʼ Ὠκεανοῦ θυγάτηρ Πάλλαντι μιγεῖσα</l>
<l>Ζῆλον καὶ Νίκην καλλίσφυρον ἐν μεγάροισιν·</l>
<l n="385">καὶ Κράτος ἠδὲ Βίην ἀριδείκετα γείνατο τέκνα, </l>
<l>τῶν οὐκ ἔστʼ ἀπάνευθε Διὸς δόμος, οὐδέ τις ἕδρη,</l>
<l>οὐδʼ ὁδός, ὅππη μὴ κείνοις θεὸς ἡγεμονεύῃ,</l>
<l>ἀλλʼ αἰεὶ πὰρ Ζηνὶ βαρυκτύπῳ ἑδριόωνται.</l>
<l>ὣς γὰρ ἐβούλευσεν Στὺξ ἄφθιτος Ὠκεανίνη</l>
<l n="390">ἤματι τῷ, ὅτε πάντας Ὀλύμπιος ἀστεροπητὴς</l>
<l>ἀθανάτους ἐκάλεσσε θεοὺς ἐς μακρὸν Ὄλυμπον,</l>
<l>εἶπε δʼ, ὃς ἂν μετὰ εἷο θεῶν Τιτῆσι μάχοιτο,</l>
<l>μή τινʼ ἀπορραίσειν γεράων, τιμὴν δὲ ἕκαστον</l>
<l>ἑξέμεν, ἣν τὸ πάρος γε μετʼ ἀθανάτοισι θεοῖσιν</l>
<l n="395">τὸν δʼ ἔφαθʼ, ὅστις ἄτιμος ὑπὸ Κρόνου ἠδʼ ἀγέραστος,</l>
<l>τιμῆς καὶ γεράων ἐπιβησέμεν, ἧ θέμις ἐστίν.</l>
<l>ἦλθε δʼ ἄρα πρώτη Στὺξ ἄφθιτος Οὔλυμπόνδε</l>
<l>σὺν σφοῖσιν παίδεσσι φίλου διὰ μήδεα πατρός.</l>
<l>τὴν δὲ Ζεὺς τίμησε, περισσὰ δὲ δῶρα δέδωκεν.</l>
<l n="400">αὐτὴν μὲν γὰρ ἔθηκε θεῶν μέγαν ἔμμεναι ὅρκον, </l>
<l>παῖδας δʼ ἤματα πάντα ἑοῦ μεταναιέτας εἶναι.</l>
<l>ὣς δʼ αὔτως πάντεσσι διαμπερές, ὥς περ ὑπέστη,</l>
<l>ἐξετέλεσσʼ· αὐτὸς δὲ μέγα κρατεῖ ἠδὲ ἀνάσσει.</l>
<milestone ed="p" unit="card" n="404"/>
<l>
<milestone ed="P" unit="para"/>φοίβη δʼ αὖ Κοίου πολυήρατον ἦλθεν ἐς εὐνήν·</l>
<l n="405">κυσαμένη δὴ ἔπειτα θεὰ θεοῦ ἐν φιλότητι</l>
<l>Λητὼ κυανόπεπλον ἐγείνατο, μείλιχον αἰεί,</l>
<l>ἤπιον ἀνθρώποισι καὶ ἀθανάτοισι θεοῖσιν,</l>
<l>μείλιχον ἐξ ἀρχῆς, ἀγανώτατον ἐντὸς Ὀλύμπου.</l>
<l>γείνατο δʼ Ἀστερίην ἐυώνυμον, ἥν ποτε Πέρσης</l>
<l n="410">ἠγάγετʼ ἐς μέγα δῶμα φίλην κεκλῆσθαι ἄκοιτιν. </l>
<l>ἢ δʼ ὑποκυσαμένη Ἑκάτην τέκε, τὴν περὶ πάντων</l>
<l>Ζεὺς Κρονίδης τίμησε· πόρεν δέ οἱ ἀγλαὰ δῶρα,</l>
<l>μοῖραν ἔχειν γαίης τε καὶ ἀτρυγέτοιο θαλάσσης.</l>
<l>ἣ δὲ καὶ ἀστερόεντος ἀπʼ οὐρανοῦ ἔμμορε τιμῆς</l>
<l n="415">ἀθανάτοις τε θεοῖσι τετιμένη ἐστὶ μάλιστα. </l>
<l>καὶ γὰρ νῦν, ὅτε πού τις ἐπιχθονίων ἀνθρώπων</l>
<l>ἔρδων ἱερὰ καλὰ κατὰ νόμον ἱλάσκηται,</l>
<l>κικλῄσκει Ἑκάτην. πολλή τέ οἱ ἕσπετο τιμὴ</l>
<l>ῥεῖα μάλʼ, ᾧ πρόφρων γε θεὰ ὑποδέξεται εὐχάς,</l>
<l n="420">καί τέ οἱ ὄλβον ὀπάζει, ἐπεὶ δύναμίς γε πάρεστιν.</l>
<l>ὅσσοι γὰρ Γαίης τε καὶ Οὐρανοῦ ἐξεγένοντο</l>
<l>καὶ τιμὴν ἔλαχον, τούτων ἔχει αἶσαν ἁπάντων.</l>
<l>οὐδέ τί μιν Κρονίδης ἐβιήσατο οὐδέ τʼ ἀπηύρα,</l>
<l>ὅσσʼ ἔλαχεν Τιτῆσι μετὰ προτέροισι θεοῖσιν,</l>
<l n="425">ἀλλʼ ἔχει, ὡς τὸ πρῶτον ἀπʼ ἀρχῆς ἔπλετο δασμός,</l>
<l n="427">καὶ γέρας ἐν γαίῃ τε καὶ οὐρανῷ ἠδὲ θαλάσσῃ· </l>
<l n="426">οὐδʼ, ὅτι μουνογενής, ἧσσον θεὰ ἔμμορε τιμῆς,</l>
<l n="428">ἀλλʼ ἔτι καὶ πολὺ μᾶλλον, ἐπεὶ Ζεὺς τίεται αὐτήν.</l>
<l>ᾧ δʼ ἐθέλει, μεγάλως παραγίγνεται ἠδʼ ὀνίνησιν·</l>
<l n="434">ἔν τε δίκῃ βασιλεῦσι παρʼ αἰδοίοισι καθίζει, </l>
<l n="430">ἔν τʼ ἀγορῇ λαοῖσι μεταπρέπει, ὅν κʼ ἐθέλῃσιν·</l>
<l>ἠδʼ ὁπότʼ ἐς πόλεμον φθεισήνορα θωρήσσωνται</l>
<l>ἀνέρες, ἔνθα θεὰ παραγίγνεται, οἷς κʼ ἐθέλῃσι</l>
<l n="433">νίκην προφρονέως ὀπάσαι καὶ κῦδος ὀρέξαι. </l>
<l n="435">ἐσθλὴ δʼ αὖθʼ ὁπότʼ ἄνδρες ἀεθλεύωσιν ἀγῶνι, </l>
<l>ἔνθα θεὰ καὶ τοῖς παραγίγνεται ἠδʼ ὀνίνησιν·</l>
<l>νικήσας δὲ βίῃ καὶ κάρτεϊ καλὸν ἄεθλον</l>
<l>ῥεῖα φέρει χαίρων τε, τοκεῦσι δὲ κῦδος ὀπάζει.</l>
<l>ἐσθλὴ δʼ ἱππήεσσι παρεστάμεν, οἷς κʼ ἐθέλῃσιν.</l>
<l n="440">καὶ τοῖς, οἳ γλαυκὴν δυσπέμφελον ἐργάζονται,</l>
<l>εὔχονται δʼ Ἑκάτῃ καὶ ἐρικτύπῳ Ἐννοσιγαίῳ,</l>
<l>ῥηιδίως ἄγρην κυδρὴ θεὸς ὤπασε πολλήν,</l>
<l>ῥεῖα δʼ ἀφείλετο φαινομένην, ἐθέλουσά γε θυμῷ.</l>
<l>ἐσθλὴ δʼ ἐν σταθμοῖσι σὺν Ἑρμῇ ληίδʼ ἀέξειν·</l>
<l n="445">βουκολίας δʼ ἀγέλας τε καὶ αἰπόλια πλατέʼ αἰγῶν</l>
<l>ποίμνας τʼ εἰροπόκων ὀίων, θυμῷ γʼ ἐθέλουσα,</l>
<l>ἐξ ὀλίγων βριάει κἀκ πολλῶν μείονα θῆκεν.</l>
<l>οὕτω τοι καὶ μουνογενὴς ἐκ μητρὸς ἐοῦσα</l>
<l>πᾶσι μετʼ ἀθανάτοισι τετίμηται γεράεσσιν.</l>
<l n="450">θῆκε δέ μιν Κρονίδης κουροτρόφον, οἳ μετʼ ἐκείνην</l>
<l>ὀφθαλμοῖσιν ἴδοντο φάος πολυδερκέος Ἠοῦς.</l>
<l>οὕτως ἐξ ἀρχῆς κουροτρόφος, αἳ δέ τε τιμαί.</l>
<milestone ed="p" unit="card" n="453"/>
<l>
<milestone ed="P" unit="para"/>Ῥείη δὲ δμηθεῖσα Κρόνῳ τέκε φαίδιμα τέκνα,</l>
<l>Ἱστίην Δήμητρα καὶ Ἥρην χρυσοπέδιλον</l>
<l n="455">ἴφθιμόν τʼ Ἀίδην, ὃς ὑπὸ χθονὶ δώματα ναίει</l>
<l>νηλεὲς ἦτορ ἔχων, καὶ ἐρίκτυπον Ἐννοσίγαιον</l>
<l>Ζῆνά τε μητιόεντα, θεῶν πατέρʼ ἠδὲ καὶ ἀνδρῶν,</l>
<l>τοῦ καὶ ὑπὸ βροντῆς πελεμίζεται εὐρεῖα χθών.</l>
<l>καὶ τοὺς μὲν κατέπινε μέγας Κρόνος, ὥς τις ἕκαστος</l>
<l n="460">νηδύος ἐξ ἱερῆς μητρὸς πρὸς γούναθʼ ἵκοιτο, </l>
<l>τὰ φρονέων, ἵνα μή τις ἀγαυῶν Οὐρανιώνων</l>
<l>ἄλλος ἐν ἀθανάτοισιν ἔχοι βασιληίδα τιμήν.</l>
<l>πεύθετο γὰρ Γαίης τε καὶ Οὐρανοῦ ἀστερόεντος,</l>
<l>οὕνεκά οἱ πέπρωτο ἑῷ ὑπὸ παιδὶ δαμῆναι</l>
<l n="465">καὶ κρατερῷ περ ἐόντι, Διὸς μεγάλου διὰ βουλάς·</l>
<l>τῷ ὅ γʼ ἄρʼ οὐκ ἀλαὸς σκοπιὴν ἔχεν, ἀλλὰ δοκεύων</l>
<l>παῖδας ἑοὺς κατέπινε· Ῥέην δʼ ἔχε πένθος ἄλαστον.</l>
<l>ἀλλʼ ὅτε δὴ Δίʼ ἔμελλε θεῶν πατέρʼ ἠδὲ καὶ ἀνδρῶν</l>
<l>τέξεσθαι, τότʼ ἔπειτα φίλους λιτάνευε τοκῆας</l>
<l n="470">τοὺς αὐτῆς, Γαῖάν τε καὶ Οὐρανὸν ἀστερόεντα,</l>
<l>μῆτιν συμφράσσασθαι, ὅπως λελάθοιτο τεκοῦσα</l>
<l>παῖδα φίλον, τίσαιτο δʼ ἐρινῦς πατρὸς ἑοῖο</l>
<l>παίδων θʼ, οὓς κατέπινε μέγας Κρόνος ἀγκυλομήτης.</l>
<l>οἳ δὲ θυγατρὶ φίλῃ μάλα μὲν κλύον ἠδʼ ἐπίθοντο,</l>
<l n="475">καί οἱ πεφραδέτην, ὅσα περ πέπρωτο γενέσθαι</l>
<l>ἀμφὶ Κρόνῳ βασιλῆι καὶ υἱέι καρτεροθύμῳ.</l>
<l>πέμψαν δʼ ἐς Λύκτον, Κρήτης ἐς πίονα δῆμον,</l>
<l>ὁππότʼ ἄρʼ ὁπλότατον παίδων τέξεσθαι ἔμελλε,</l>
<l>Ζῆνα μέγαν· τὸν μέν οἱ ἐδέξατο Γαῖα πελώρη</l>
<l n="480">Κρήτῃ ἐν εὐρείῃ τραφέμεν ἀτιταλλέμεναί τε. </l>
<l>ἔνθα μιν ἷκτο φέρουσα θοὴν διὰ νύκτα μέλαιναν</l>
<l>πρώτην ἐς Λύκτον· κρύψεν δέ ἑ χερσὶ λαβοῦσα</l>
<l>ἄντρῳ ἐν ἠλιβάτῳ, ζαθέης ὑπὸ κεύθεσι γαίης,</l>
<l>Αἰγαίῳ ἐν ὄρει πεπυκασμένῳ ὑλήεντι.</l>
<l n="485">τῷ δὲ σπαργανίσασα μέγαν λίθον ἐγγυάλιξεν</l>
<l>Οὐρανίδῃ μέγʼ ἄνακτι, θεῶν προτέρῳ βασιλῆι.</l>
<l>τὸν τόθʼ ἑλὼν χείρεσσιν ἑὴν ἐσκάτθετο νηδὺν</l>
<l>σχέτλιος· οὐδʼ ἐνόησε μετὰ φρεσίν, ὥς οἱ ὀπίσσω</l>
<l>ἀντὶ λίθου ἑὸς υἱὸς ἀνίκητος καὶ ἀκηδὴς</l>
<l n="490">λείπεθʼ, ὅ μιν τάχʼ ἔμελλε βίῃ καὶ χερσὶ δαμάσσας</l>
<l>τιμῆς ἐξελάειν, ὃ δʼ ἐν ἀθανάτοισι ἀνάξειν.</l>
<milestone ed="p" unit="card" n="492"/>
<l>
<milestone ed="P" unit="para"/>καρπαλίμως δʼ ἄρʼ ἔπειτα μένος καὶ φαίδιμα γυῖα</l>
<l>ηὔξετο τοῖο ἄνακτος· ἐπιπλομένων δʼ ἐνιαυτῶν</l>
<l>Γαίης ἐννεσίῃσι πολυφραδέεσσι δολωθεὶς</l>
<l n="495">ὃν γόνον ἄψ ἀνέηκε μέγας Κρόνος ἀγκυλομήτης</l>
<l>
<del>νικηθεὶς τέχνῃσι βίηφί τε παιδὸς ἑοῖο.</del>
</l>
<l>πρῶτον δʼ ἐξέμεσεν λίθον, ὃν πύματον κατέπινεν· </l>
<l>τὸν μὲν Ζεὺς στήριξε κατὰ χθονὸς εὐρυοδείης</l>
<l>Πυθοῖ ἐν ἠγαθέῃ γυάλοις ὕπο Παρνησοῖο</l>
<l n="500">σῆμʼ ἔμεν ἐξοπίσω, θαῦμα θνητοῖσι βροτοῖσιν.</l>
<l>λῦσε δὲ πατροκασιγνήτους ὀλοῶν ὑπὸ δεσμῶν</l>
<l>Οὐρανίδας, οὓς δῆσε πατὴρ ἀεσιφροσύνῃσιν·</l>
<l>οἳ οἱ ἀπεμνήσαντο χάριν ἐυεργεσιάων,</l>
<l>δῶκαν δὲ βροντὴν ἠδʼ αἰθαλόεντα κεραυνὸν</l>
<l n="505">καὶ στεροπήν· τὸ πρὶν δὲ πελώρη Γαῖα κεκεύθει·</l>
<l>τοῖς πίσυνος θνητοῖσι καὶ ἀθανάτοισιν ἀνάσσει.</l>
<milestone ed="p" unit="card" n="507"/>
<l>
<milestone ed="P" unit="para"/>κούρην δʼ Ἰαπετὸς καλλίσφυρον Ὠκεανίνην</l>
<l>ἠγάγετο Κλυμένην καὶ ὁμὸν λέχος εἰσανέβαινεν.</l>
<l>ἣ δέ οἱ Ἄτλαντα κρατερόφρονα γείνατο παῖδα·</l>
<l n="510">τίκτε δʼ ὑπερκύδαντα Μενοίτιον ἠδὲ Προμηθέα</l>
<l>ποικίλον αἰολόμητιν, ἁμαρτίνοόν τʼ Ἐπιμηθέα</l>
<l>ὃς κακὸν ἐξ ἀρχῆς γένετʼ ἀνδράσιν ἀλφηστῇσιν·</l>
<l>πρῶτος γάρ ῥα Διὸς πλαστὴν ὑπέδεκτο γυναῖκα</l>
<l>παρθένον. ὑβριστὴν δὲ Μενοίτιον εὐρύοπα Ζεὺς</l>
<l n="515">εἰς Ἔρεβος κατέπεμψε βαλὼν ψολόεντι κεραυνῷ</l>
<l>εἵνεκʼ ἀτασθαλίης τε καὶ ἠνορέης ὑπερόπλου.</l>
<l>Ἄτλας δʼ οὐρανὸν εὐρὺν ἔχει κρατερῆς ὑπʼ ἀνάγκης</l>
<l>πείρασιν ἐν γαίης, πρόπαρ Εσπερίδων λιγυφώνων,</l>
<l>ἑστηὼς κεφαλῇ τε καὶ ἀκαμάτῃσι χέρεσσιν·</l>
<l n="520">ταύτην γάρ οἱ μοῖραν ἐδάσσατο μητίετα Ζεύς. </l>
<l>δῆσε δʼ ἀλυκτοπέδῃσι Προμηθέα ποικιλόβουλον</l>
<l>δεσμοῖς ἀργαλέοισι μέσον διὰ κίονʼ ἐλάσσας·</l>
<l>καί οἱ ἐπʼ αἰετὸν ὦρσε τανύπτερον· αὐτὰρ ὅ γʼ ἧπαρ</l>
<l>ἤσθιεν ἀθάνατον, τὸ δʼ ἀέξετο ἶσον ἁπάντη</l>
<l n="525">νυκτός ὅσον πρόπαν ἦμαρ ἔδοι τανυσίπτερος ὄρνις.</l>
<l>τὸν μὲν ἄρʼ Ἀλκμήνης καλλισφύρου ἄλκιμος υἱὸς</l>
<l>Ἡρακλέης ἔκτεινε, κακὴν δʼ ἀπὸ νοῦσον ἄλαλκεν</l>
<l>Ἰαπετιονίδῃ καὶ ἐλύσατο δυσφροσυνάων</l>
<l>οὐκ ἀέκητι Ζηνὸς Ὀλυμπίου ὑψιμέδοντος,</l>
<l n="530">ὄφρʼ Ἡρακλῆος Θηβαγενέος κλέος εἴη</l>
<l>πλεῖον ἔτʼ ἢ τὸ πάροιθεν ἐπὶ χθόνα πουλυβότειραν.</l>
<l>ταῦτʼ ἄρα ἁζόμενος τίμα ἀριδείκετον υἱόν·</l>
<l>καί περ χωόμενος παύθη χόλου, ὃν πρὶν ἔχεσκεν,</l>
<l>οὕνεκʼ ἐρίζετο βουλὰς ὑπερμενέι Κρονίωνι.</l>
<l n="535">καὶ γὰρ ὅτʼ ἐκρίνοντο θεοὶ θνητοί τʼ ἄνθρωποι</l>
<l>Μηκώνῃ, τότʼ ἔπειτα μέγαν βοῦν πρόφρονι θυμῷ</l>
<l>δασσάμενος προέθηκε, Διὸς νόον ἐξαπαφίσκων.</l>
<l>τοῖς μὲν γὰρ σάρκας τε καὶ ἔγκατα πίονα δημῷ</l>
<l>ἐν ῥινῷ κατέθηκε καλύψας γαστρὶ βοείῃ,</l>
<l n="540">τῷ δʼ αὖτʼ ὀστέα λευκὰ βοὸς δολίῃ ἐπὶ τέχνῃ</l>
<l>εὐθετίσας κατέθηκε καλύψας ἀργέτι δημῷ.</l>
<l>δὴ τότε μιν προσέειπε πατὴρ ἀνδρῶν τε θεῶν τε·</l>
<sp>
<l>
<milestone ed="P" unit="para"/>Ἰαπετιονίδη, πάντων ἀριδείκετʼ ἀνάκτων,</l>
<l>ὦ πέπον, ὡς ἑτεροζήλως διεδάσσαο μοίρας.</l>
</sp>
<milestone ed="p" unit="card" n="545"/>
<l n="545">
<milestone ed="P" unit="para"/>ὣς φάτο κερτομέων Ζεὺς ἄφθιτα μήδεα εἰδώς. </l>
<l>τὸν δʼ αὖτε προσέειπε Προμηθεὺς ἀγκυλομήτης</l>
<l>ἦκʼ ἐπιμειδήσας, δολίης δʼ οὐ λήθετο τέχνης·</l>
<l>
<milestone ed="P" unit="para"/>ζεῦ κύδιστε μέγιστε θεῶν αἰειγενετάων,</l>
<l>τῶν δʼ ἕλεʼ, ὁπποτέρην σε ἐνὶ φρεσὶ θυμὸς ἀνώγει.</l>
<l n="550">Φῆ ῥα δολοφρονέων· Ζεὺς δʼ ἄφθιτα μήδεα εἰδὼς</l>
<l>γνῶ ῥʼ οὐδʼ ἠγνοίησε δόλον· κακὰ δʼ ὄσσετο θυμῷ</l>
<l>θνητοῖς ἀνθρώποισι, τὰ καὶ τελέεσθαι ἔμελλεν.</l>
<l>χερσὶ δʼ ὅ γʼ ἀμφοτέρῃσιν ἀνείλετο λευκὸν ἄλειφαρ.</l>
<l>χώσατο δὲ φρένας ἀμφί, χόλος δέ μιν ἵκετο θυμόν,</l>
<l n="555">ὡς ἴδεν ὀστέα λευκὰ βοὸς δολίῃ ἐπὶ τέχνῃ. </l>
<l>ἐκ τοῦ δʼ ἀθανάτοισιν ἐπὶ χθονὶ φῦλʼ ἀνθρώπων</l>
<l>καίουσʼ ὀστέα λευκὰ θυηέντων ἐπὶ βωμῶν.</l>
<l>τὸν δὲ μέγʼ ὀχθήσας προσέφη νεφεληγερέτα Ζεύς·</l>
<l>
<milestone ed="P" unit="para"/>Ἰαπετιονίδη, πάντων πέρι μήδεα εἰδώς,</l>
<l n="560">ὦ πέπον, οὐκ ἄρα πω δολίης ἐπιλήθεο τέχνης.</l>
<l>
<milestone ed="P" unit="para"/>ὣς φάτο χωόμενος Ζεὺς ἄφθιτα μήδεα εἰδώς·</l>
<l>ἐκ τούτου δὴ ἔπειτα δόλου μεμνημένος αἰεὶ</l>
<l>οὐκ ἐδίδου Μελίῃσι πυρὸς μένος ἀκαμάτοιο</l>
<l>θνητοῖς ἀνθρώποις, οἳ ἐπὶ χθονὶ ναιετάουσιν.</l>
<l n="565">ἀλλά μιν ἐξαπάτησεν ἐὺς πάις Ἰαπετοῖο</l>
<l>κλέψας ἀκαμάτοιο πυρὸς τηλέσκοπον. αὐγὴν</l>
<l>ἐν κοΐλῳ νάρθηκι· δάκεν δέ ἑ νειόθι θυμόν,</l>
<l>Ζῆνʼ ὑψιβρεμέτην, ἐχόλωσε δέ μιν φίλον ἦτορ,</l>
<l>ὡς ἴδʼ ἐν ἀνθρώποισι πυρὸς τηλέσκοπον αὐγήν.</l>
<l n="570">αὐτίκα δʼ ἀντὶ πυρὸς τεῦξεν κακὸν ἀνθρώποισιν·</l>
<l>γαίης γὰρ σύμπλασσε περικλυτὸς Ἀμφιγυήεις</l>
<l>παρθένῳ αἰδοίῃ ἴκελον Κρονίδεω διὰ βουλάς.</l>
<l>ζῶσε δὲ καὶ κόσμησε θεὰ γλαυκῶπις Ἀθήνη</l>
<l>ἀργυφέη ἐσθῆτι· κατὰ κρῆθεν δὲ καλύπτρην</l>
<l n="575">δαιδαλέην χείρεσσι κατέσχεθε, θαῦμα ἰδέσθαι·</l>
<l>
<del>ἀμφὶ δέ οἱ στεφάνους, νεοθηλέος ἄνθεα ποίης,</del>
</l>
<l>
<del>ἱμερτοὺς περίθηκε καρήατι Παλλὰς Ἀθήνη.</del>
</l>
<l>ἀμφὶ δέ οἱ στεφάνην χρυσέην κεφαλῆφιν ἔθηκε,</l>
<l>τὴν αὐτὸς ποίησε περικλυτὸς Ἀμφιγυήεις</l>
<l n="580">ἀσκήσας παλάμῃσι, χαριζόμενος Διὶ πατρί.</l>
<l>τῇ δʼ ἐνὶ δαίδαλα πολλὰ τετεύχατο, θαῦμα ἰδέσθαι,</l>
<l>κνώδαλʼ, ὅσʼ ἤπειρος πολλὰ τρέφει ἠδὲ θάλασσα,</l>
<l>τῶν ὅ γε πόλλʼ ἐνέθηκε,—χάρις δʼ ἀπελάμπετο πολλή,—</l>
<l>θαυμάσια, ζῴοισιν ἐοικότα φωνήεσσιν.</l>
<milestone ed="p" unit="card" n="585"/>
<l n="585">
<milestone ed="P" unit="para"/>αὐτὰρ ἐπεὶ δὴ τεῦξε καλὸν κακὸν ἀντʼ ἀγαθοῖο. </l>
<l>ἐξάγαγʼ, ἔνθα περ ἄλλοι ἔσαν θεοὶ ἠδʼ ἄνθρωποι,</l>
<l>κόσμῳ ἀγαλλομένην γλαυκώπιδος ὀβριμοπάτρης.</l>
<l>θαῦμα δʼ ἔχʼ ἀθανάτους τε θεοὺς θνητούς τʼ ἀνθρώπους,</l>
<l>ὡς εἶδον δόλον αἰπύν, ἀμήχανον ἀνθρώποισιν.</l>
<l n="590">
<milestone ed="P" unit="para"/>ἐκ τῆς γὰρ γένος ἐστὶ γυναικῶν θηλυτεράων, </l>
<l>
<del>τῆς γὰρ ὀλώιόν ἐστι γένος καὶ φῦλα γυναικῶν,</del>
</l>
<l>πῆμα μέγʼ αἳ θνητοῖσι μετʼ ἀνδράσι ναιετάουσιν</l>
<l>οὐλομένης πενίης οὐ σύμφοροι, ἀλλὰ κόροιο.</l>
<l>ὡς δʼ ὁπότʼ ἐν σμήνεσσι κατηρεφέεσσι μέλισσαι</l>
<l n="595">κηφῆνας βόσκωσι, κακῶν ξυνήονας ἔργων—</l>
<l>αἳ μέν τε πρόπαν ἦμαρ ἐς ἠέλιον καταδύντα</l>
<l>ἠμάτιαι σπεύδουσι τιθεῖσί τε κηρία λευκά,</l>
<l>οἳ δʼ ἔντοσθε μένοντες ἐπηρεφέας κατὰ σίμβλους</l>
<l>ἀλλότριον κάματον σφετέρην ἐς γαστέρʼ ἀμῶνται—</l>
<l n="600">ὣς δʼ αὔτως ἄνδρεσσι κακὸν θνητοῖσι γυναῖκας</l>
<l>Ζεὺς ὑψιβρεμέτης θῆκεν, ξυνήονας ἔργων</l>
<l>ἀργαλέων· ἕτερον δὲ πόρεν κακὸν ἀντʼ ἀγαθοῖο·</l>
<l>ὅς κε γάμον φεύγων καὶ μέρμερα ἔργα γυναικῶν</l>
<l>μὴ γῆμαι ἐθέλῃ, ὀλοὸν δʼ ἐπὶ γῆρας ἵκοιτο</l>
<l n="605">χήτεϊ γηροκόμοιο· ὅ γʼ οὐ βιότου ἐπιδευὴς</l>
<l>ζώει, ἀποφθιμένου δὲ διὰ κτῆσιν δατέονται</l>
<l>χηρωσταί· ᾧ δʼ αὖτε γάμου μετὰ μοῖρα γένηται,</l>
<l>κεδνὴν δʼ ἔσχεν ἄκοιτιν ἀρηρυῖαν πραπίδεσσι,</l>
<l>τῷ δέ τʼ ἀπʼ αἰῶνος κακὸν ἐσθλῷ ἀντιφερίζει</l>
<l n="610">ἐμμενές· ὃς δέ κε τέτμῃ ἀταρτηροῖο γενέθλης, </l>
<l>ζώει ἐνὶ στήθεσσιν ἔχων ἀλίαστον ἀνίην</l>
<l>θυμῷ καὶ κραδίῃ, καὶ ἀνήκεστον κακόν ἐστιν.</l>
<l>
<milestone ed="P" unit="para"/>ὣς οὐκ ἔστι Διὸς κλέψαι νόον οὐδὲ παρελθεῖν.</l>
<l>οὐδὲ γὰρ Ἰαπετιονίδης ἀκάκητα Προμηθεὺς</l>
<l n="615">τοῖό γʼ ὑπεξήλυξε βαρὺν χόλον, ἀλλʼ ὑπʼ ἀνάγκης</l>
<l>καὶ πολύιδριν ἐόντα μέγας κατὰ δεσμὸς ἐρύκει.</l>
<milestone ed="p" unit="card" n="617"/>
<l>
<milestone ed="P" unit="para"/>Βριάρεῳ δʼ ὡς πρῶτα πατὴρ ὠδύσσατο θυμῷ</l>
<l>Κόττῳ τʼ ἠδὲ Γύῃ, δῆσεν κρατερῷ ἐνὶ δεσμῷ</l>
<l>ἠνορέην ὑπέροπλον ἀγώμενος ἠδὲ καὶ εἶδος</l>
<l n="620">καὶ μέγεθος· κατένασσε δʼ ὑπὸ χθονὸς εὐρυοδείης. </l>
<l>ἔνθʼ οἵ γʼ ἄλγεʼ ἔχοντες ὑπὸ χθονὶ ναιετάοντες</l>
<l>εἵατʼ ἐπʼ ἐσχατιῇ, μεγάλης ἐν πείρασι γαίης,</l>
<l>δηθὰ μάλʼ ἀχνύμενοι, κραδίῃ μέγα πένθος ἔχοντες.</l>
<l>ἀλλά σφεας Κρονίδης τε καὶ ἀθάνατοι θεοὶ ἄλλοι,</l>
<l n="625">οὓς τέκεν ἠύκομος Ῥείη Κρόνου ἐν φιλότητι, </l>
<l>Γαίης φραδμοσύνῃσιν ἀνήγαγον ἐς φάος αὖτις·</l>
<l>αὐτὴ γάρ σφιν ἅπαντα διηνεκέως κατέλεξε</l>
<l>σὺν κείνοις νίκην τε καὶ ἀγλαὸν εὖχος ἀρέσθαι.</l>
<l>δηρὸν γὰρ μάρναντο πόνον θυμαλγέʼ ἔχοντες</l>
<l n="630">Τιτῆνές τε θεοὶ καὶ ὅσοι Κρόνου ἐξεγένοντο, </l>
<l>ἀντίον ἀλλήλοισι διὰ κρατερὰς ὑσμίνας,</l>
<l>οἳ μὲν ἀφʼ ὑψηλῆς Ὄθρυος Τιτῆνες ἀγαυοί,</l>
<l>οἳ δʼ ἄρʼ ἀπʼ Οὐλύμποιο θεοί, δωτῆρες ἐάων,</l>
<l>οὓς τέκεν ἠύκομος Ῥείη Κρόνῳ εὐνηθεῖσα.</l>
<l n="635">οἵ ῥα τότʼ ἀλλήλοισι χόλον θυμαλγέʼ ἔχοντες</l>
<l>συνεχέως ἐμάχοντο δέκα πλείους ἐνιαυτούς·</l>
<l>οὐδέ τις ἦν ἔριδος χαλεπῆς λύσις οὐδὲ τελευτὴ</l>
<l>οὐδετέροις, ἶσον δὲ τέλος τέτατο πτολέμοιο.</l>
<l>ἀλλʼ ὅτε δὴ κείνοισι παρέσχεθεν ἄρμενα πάντα,</l>
<l n="640">νέκταρ τʼ ἀμβροσίην τε, τά περ θεοὶ αὐτοὶ ἔδουσι,</l>
<l>πάντων ἐν στήθεσσιν ἀέξετο θυμὸς ἀγήνωρ.</l>
<l>ὡς νέκταρ τʼ ἐπάσαντο καὶ ἀμβροσίην ἐρατεινήν,</l>
<l>δὴ τότε τοῖς μετέειπε πατὴρ ἀνδρῶν τε θεῶν τε·</l>
<sp>
<l>
<milestone ed="P" unit="para"/>κέκλυτε μευ, Γαίης τε καὶ Οὐρανοῦ ἀγλαὰ τέκνα,</l>
<l n="645">ὄφρʼ εἴπω, τά με θυμὸς ἐνὶ στήθεσσι κελεύει.</l>
<l>ἤδη γὰρ μάλα δηρὸν ἐναντίοι ἀλλήλοισι</l>
<l>νίκης καὶ κράτεος πέρι μαρνάμεθʼ ἤματα πάντα</l>
<l>Τιτῆνές τε θεοὶ καὶ ὅσοι Κρόνου ἐκγενόμεσθα.</l>
<l>ὑμεῖς δὲ μεγάλην τε βίην καὶ χεῖρας ἀάπτους</l>
<l n="650">φαίνετε Τιτήνεσσιν ἐναντίοι ἐν δαῒ λυγρῇ</l>
<l>μνησάμενοι φιλότητος ἐνηέος, ὅσσα παθόντες</l>
<l>ἐς φάος ἂψ ἀφίκεσθε δυσηλεγέος ὑπὸ δεσμοῦ</l>
<l>ἡμετέρας διὰ βουλὰς ὑπὸ ζόφου ἠερόεντος.</l>
</sp>
<milestone ed="p" unit="card" n="654"/>
<l>
<milestone ed="P" unit="para"/>ὣς φάτο· τὸν δʼ ἐξαῦτις ἀμείβετο Κόττος ἀμύμων·</l>
<l n="655">
<milestone ed="P" unit="para"/>Δαιμόνιʼ, οὐκ ἀδάητα πιφαύσκεαι· ἀλλὰ καὶ αὐτοὶ</l>
<l>ἴδμεν, ὅ τοι περὶ μὲν πραπίδες, περὶ δʼ ἐστὶ νόημα,</l>
<l>ἀλκτὴρ δʼ ἀθανάτοισιν ἀρῆς γένεο κρυεροῖο.</l>
<l>σῇσι δʼ ἐπιφροσύνῃσιν ὑπὸ ζόφου ἠερόεντος</l>
<l>ἄψορρον δʼ† ἐξαῦτις ἀμειλίκτων ὑπὸ δεσμῶν</l>
<l n="660">ἠλύθομεν, Κρόνου υἱὲ ἄναξ, ἀνάελπτα παθόντες.</l>
<l>τῷ καὶ νῦν ἀτενεῖ τε νόῳ καὶ ἐπίφρονι βουλῇ</l>
<l>ῥυσόμεθα κράτος ὑμὸν ἐν αἰνῇ δηϊοτῆτι</l>
<l>μαρνάμενοι Τιτῆσιν ἀνὰ κρατερὰς ὑσμίνας.</l>
<l>
<milestone ed="P" unit="para"/>ὣς φάτʼ· ἐπῄνεσσαν δὲ θεοί, δωτῆρες ἐάων,</l>
<l n="665">μῦθον ἀκούσαντες· πολέμου δʼ ἐλιλαίετο θυμὸς</l>
<l>μᾶλλον ἔτʼ ἢ τὸ πάροιθε· μάχην δʼ ἀμέγαρτον ἔγειραν</l>
<l>πάντες, θήλειαι τε καὶ ἄρσενες, ἤματι κείνῳ,</l>
<l>Τιτῆνές τε θεοὶ καὶ ὅσοι Κρόνου ἐξεγένοντο,</l>
<l>οὕς τε Ζεὺς Ἐρέβευσφιν ὑπὸ χθονὸς ἧκε φόωσδε</l>
<l n="670">δεινοί τε κρατεροί τε, βίην ὑπέροπλον ἔχοντες.</l>
<l>τῶν ἑκατὸν μὲν χεῖρες ἀπʼ ὤμων ἀίσσοντο</l>
<l>πᾶσιν ὁμῶς, κεφαλαὶ δὲ ἑκάστῳ πεντήκοντα</l>
<l>ἐξ ὤμων ἐπέφυκον ἐπὶ στιβαροῖσι μέλεσσιν.</l>
<l>οἳ τότε Τιτήνεσσι κατέσταθεν ἐν δαῒ λυγρῇ</l>
<l n="675">πέτρας ἠλιβάτους στιβαρῇς ἐν χερσὶν ἔχοντες. </l>
<l>Τιτῆνες δʼ ἑτέρωθεν ἐκαρτύναντο φάλαγγας</l>
<l>προφρονέως, χειρῶν τε βίης θʼ ἅμα ἔργον ἔφαινον</l>
<l>ἀμφότεροι· δεινὸν δὲ περίαχε πόντος ἀπείρων,</l>
<l>γῆ δὲ μέγʼ ἐσμαράγησεν, ἐπέστενε δʼ οὐρανὸς εὐρὺς</l>
<l n="680">σειόμενος, πεδόθεν δὲ τινάσσετο μακρὸς Ὄλυμπος</l>
<l>ῥιπῇ ὕπʼ ἀθανάτων, ἔνοσις δʼ ἵκανε βαρεῖα</l>
<l>Τάρταρον ἠερόεντα, ποδῶν τʼ αἰπεῖα ἰωὴ</l>
<l>ἀσπέτου ἰωχμοῖο βολάων τε κρατεράων·</l>
<l>ὣς ἄρʼ ἐπʼ ἀλλήλοις ἵεσαν βέλεα στονόεντα.</l>
<l n="685">φωνὴ δʼ ἀμφοτέρων ἵκετʼ οὐρανὸν ἀστερόεντα</l>
<l>κεκλομένων· οἳ δὲ ξύνισαν μεγάλῳ ἀλαλητῷ.</l>
<milestone ed="p" unit="card" n="687"/>
<l>
<milestone ed="P" unit="para"/>οὐδʼ ἄρʼ ἔτι Ζεὺς ἴσχεν ἑὸν μένος, ἀλλά νυ τοῦ γε</l>
<l>εἶθαρ μὲν μένεος πλῆντο φρένες, ἐκ δέ τε πᾶσαν</l>
<l>φαῖνε βίην· ἄμυδις δʼ ἄρʼ ἀπʼ οὐρανοῦ ἠδʼ ἀπʼ Ὀλύμπου</l>
<l n="690">ἀστράπτων ἔστειχε συνωχαδόν· οἱ δὲ κεραυνοὶ</l>
<l>ἴκταρ ἅμα βροντῇ τε καὶ ἀστεροπῇ ποτέοντο</l>
<l>χειρὸς ἄπο στιβαρῆς, ἱερὴν φλόγα εἰλυφόωντες</l>
<l>ταρφέες· ἀμφὶ δὲ γαῖα φερέσβιος ἐσμαράγιζε</l>
<l>καιομένη, λάκε δʼ ἀμφὶ πυρὶ μεγάλʼ ἄσπετος ὕλη.</l>
<l n="695">ἔζεε δὲ χθὼν πᾶσα καὶ Ὠκεανοῖο ῥέεθρα</l>
<l>πόντος τʼ ἀτρύγετος· τοὺς δʼ ἄμφεπε θερμὸς ἀυτμὴ</l>
<l>Τιτῆνας χθονίους, φλὸξ δʼ αἰθέρα δῖαν ἵκανεν</l>
<l>ἄσπετος, ὄσσε δʼ ἄμερδε καὶ ἰφθίμων περ ἐόντων</l>
<l>αὐγὴ μαρμαίρουσα κεραυνοῦ τε στεροπῆς τε.</l>
<l n="700">καῦμα δὲ θεσπέσιον κάτεχεν Χάος· εἴσατο δʼ ἄντα</l>
<l>ὀφθαλμοῖσιν ἰδεῖν ἠδʼ οὔασι ὄσσαν ἀκοῦσαι</l>
<l>αὔτως, ὡς εἰ Γαῖα καὶ Οὐρανὸς εὐρὺς ὕπερθε</l>
<l>πίλνατο· τοῖος γάρ κε μέγας ὑπὸ δοῦπος ὀρώρει</l>
<l>τῆς μὲν ἐρειπομένης, τοῦ δʼ ὑψόθεν ἐξεριπόντος·</l>
<l n="705">τόσσος δοῦπος ἔγεντο θεῶν ἔριδι ξυνιόντων. </l>
<l>σὺν δʼ ἄνεμοι ἔνοσίν τε κονίην τʼ ἐσφαράγιζον</l>
<l>βροντήν τε στεροπήν τε καὶ αἰθαλόεντα κεραυνόν,</l>
<l>κῆλα Διὸς μεγάλοιο, φέρον δʼ ἰαχήν τʼ ἐνοπήν τε</l>
<l>ἐς μέσον ἀμφοτέρων· ὄτοβος δʼ ἄπλητος ὀρώρει</l>
<l n="710">σμερδαλέης ἔριδος, κάρτος δʼ ἀνεφαίνετο ἔργων.</l>
<l>ἐκλίνθη δὲ μάχη· πρὶν δʼ ἀλλήλοις ἐπέχοντες</l>
<l>ἐμμενέως ἐμάχοντο διὰ κρατερὰς ὑσμίνας.</l>
<l>
<milestone ed="P" unit="para"/>οἳ δʼ ἄρʼ ἐνὶ πρώτοισι μάχην δριμεῖαν ἔγειραν</l>
<l>Κόττος τε Βριάρεώς τε Γύης τʼ ἄατος πολέμοιο,</l>
<l n="715">οἵ ῥα τριηκοσίας πέτρας στιβαρῶν ἀπὸ χειρῶν</l>
<l>πέμπον ἐπασσυτέρας, κατὰ δʼ ἐσκίασαν βελέεσσι</l>
<l>Τιτῆνας, καὶ τοὺς μὲν ὑπὸ χθονὸς εὐρυοδείης</l>
<l>πέμψαν καὶ δεσμοῖσιν ἐν ἀργαλέοισιν ἔδησαν</l>
<l>χερσὶν νικήσαντες ὑπερθύμους περ ἐόντας,</l>
<l n="720">τόσσον ἔνερθʼ ὑπὸ γῆς, ὅσον οὐρανός ἐστʼ ἀπὸ γαίης·</l>
<l>τόσσον γάρ τʼ ἀπὸ γῆς ἐς Τάρταρον ἠερόεντα.</l>
<l>ἐννέα γὰρ νύκτας τε καὶ ἤματα χάλκεος ἄκμων</l>
<l>οὐρανόθεν κατιὼν δεκάτῃ κʼ ἐς γαῖαν ἵκοιτο·</l>
<l>ἐννέα δʼ αὖ νύκτας τε καὶ ἤματα χάλκεος ἄκμων</l>
<l n="725">ἐκ γαίης κατιὼν δεκάτῃ κʼ ἐς Τάρταρον ἵκοι. </l>
<l>τὸν πέρι χάλκεον ἕρκος ἐλήλαται· ἀμφὶ δέ μιν νὺξ</l>
<l>τριστοιχεὶ κέχυται περὶ δειρήν· αὐτὰρ ὕπερθεν</l>
<l>γῆς ῥίζαι πεφύασι καὶ ἀτρυγέτοιο θαλάσσης.</l>
<milestone ed="p" unit="card" n="729"/>
<l>ἔνθα θεοὶ Τιτῆνες ὑπὸ ζόφῳ ἠερόεντι</l>
<l n="730">κεκρύφαται βουλῇσι Διὸς νεφεληγερέταο</l>
<l>χώρῳ ἐν εὐρώεντι, πελώρης ἔσχατα γαίης.</l>
<l>τοῖς οὐκ ἐξιτόν ἐστι. θύρας δʼ ἐπέθηκε Ποσειδέων</l>
<l>χαλκείας, τεῖχος δὲ περοίχεται ἀμφοτέρωθεν.</l>
<l>ἔνθα Γύης Κόττος τε καὶ Ὀβριάρεως μεγάθυμος</l>
<l n="735">ναίουσιν, φύλακες πιστοὶ Διὸς αἰγιόχοιο.</l>
<l>
<milestone ed="P" unit="para"/>ἔνθα δὲ γῆς δνοφερῆς καὶ Ταρτάρου ἠερόεντος</l>
<l>πόντου τʼ ἀτρυγέτοιο καὶ οὐρανοῦ ἀστερόεντος</l>
<l>ἑξείης πάντων πηγαὶ καὶ πείρατʼ ἔασιν</l>
<l>ἀργαλέʼ εὐρώεντα, τά τε στυγέουσι θεοί περ,</l>
<l n="740">χάσμα μέγʼ, οὐδέ κε πάντα τελεσφόρον εἰς ἐνιαυτὸν</l>
<l>οὖδας ἵκοιτʼ, εἰ πρῶτα πυλέων ἔντοσθε γένοιτο,</l>
<l>ἀλλά κεν ἔνθα καὶ ἔνθα φέροι πρὸ θύελλα θυέλλῃ</l>
<l>ἀργαλέη· δεινὸν δὲ καὶ ἀθανάτοισι θεοῖσι</l>
<l>τοῦτο τέρας. Νυκτὸς δʼ ἐρεβεννῆς οἰκία δεινὰ</l>
<l n="745">ἕστηκεν νεφέλῃς κεκαλυμμένα κυανέῃσιν. </l>
<l>τῶν πρόσθʼ Ἰαπετοῖο πάις ἔχει οὐρανὸν εὐρὺν</l>
<l>ἑστηὼς κεφαλῇ τε καὶ ἀκαμάτῃσι χέρεσσιν</l>
<l>ἀστεμφέως, ὅθι Νύξ τε καὶ Ἡμέρη ἆσσον ἰοῦσαι</l>
<l>ἀλλήλας προσέειπον, ἀμειβόμεναι μέγαν οὐδὸν</l>
<l n="750">χάλκεον· ἣ μὲν ἔσω καταβήσεται, ἣ δὲ θύραζε</l>
<l>ἔρχεται, οὐδέ ποτʼ ἀμφοτέρας δόμος ἐντὸς ἐέργει,</l>
<l>ἀλλʼ αἰεὶ ἑτέρη γε δόμων ἔκτοσθεν ἐοῦσα</l>
<l>γαῖαν ἐπιστρέφεται, ἣ δʼ αὖ δόμου ἐντὸς ἐοῦσα</l>
<l>μίμνει τὴν αὐτῆς ὥρην ὁδοῦ, ἔστʼ ἂν ἵκηται,</l>
<l n="755">ἣ μὲν ἐπιχθονίοισι φάος πολυδερκὲς ἔχουσα, </l>
<l>ἣ δʼ Ὕπνον μετὰ χερσί, κασίγνητον Θανάτοιο.</l>
<l>Νὺξ ὀλοή, νεφέλῃ κεκαλυμμένη ἠεροειδεῖ.</l>
<l>
<milestone ed="P" unit="para"/>ἔνθα δὲ Νυκτὸς παῖδες ἐρεμνῆς οἰκίʼ ἔχουσιν,</l>
<l>Ὕπνος καὶ Θάνατος, δεινοὶ θεοί· οὐδέ ποτʼ αὐτοὺς</l>
<l n="760">Ἠέλιος φαέθων ἐπιδέρκεται ἀκτίνεσσιν</l>
<l>οὐρανὸν εἲς ἀνιὼν οὐδʼ οὐρανόθεν καταβαίνων.</l>
<l>τῶν δʼ ἕτερος γαῖάν τε καὶ εὐρέα νῶτα θαλάσσης</l>
<l>ἥσυχος ἀνστρέφεται καὶ μείλιχος ἀνθρώποισι,</l>
<l>τοῦ δὲ σιδηρέη μὲν κραδίη, χάλκεον δέ οἱ ἦτορ</l>
<l n="765">νηλεὲς ἐν στήθεσσιν· ἔχει δʼ ὃν πρῶτα λάβῃσιν</l>
<l>ἀνθρώπων· ἐχθρὸς δὲ καὶ ἀθανάτοισι θεοῖσιν.</l>
<milestone ed="p" unit="card" n="767"/>
<l>
<milestone ed="P" unit="para"/>ἔνθα θεοῦ χθονίου πρόσθεν δόμοι ἠχήεντες</l>
<l>ἰφθίμου τʼ Ἀίδεω καὶ ἐπαινῆς Περσεφονείης</l>
<l>ἑστᾶσιν, δεινὸς δὲ κύων προπάροιθε φυλάσσει</l>
<l n="770">νηλειής, τέχνην δὲ κακὴν ἔχει· ἐς μὲν ἰόντας</l>
<l>σαίνει ὁμῶς οὐρῇ τε καὶ οὔασιν ἀμφοτέροισιν,</l>
<l>ἐξελθεῖν δʼ οὐκ αὖτις ἐᾷ πάλιν, ἀλλὰ δοκεύων</l>
<l>ἐσθίει, ὅν κε λάβῃσι πυλέων ἔκτοσθεν ἰόντα.</l>
<l>
<del>ἰφθίμου τʼ Ἀίδεω καὶ ἐπαινῆς Περσεφονείης.</del>
</l>
<l n="775">
<milestone ed="P" unit="para"/>ἔνθα δὲ ναιετάει στυγερὴ θεὸς ἀθανάτοισι, </l>
<l>δεινὴ Στύξ, θυγάτηρ ἀψορρόου Ὠκεανοῖο</l>
<l>πρεσβυτάτη· νόσφιν δὲ θεῶν κλυτὰ δώματα ναίει</l>
<l>μακρῇσιν πέτρῃσι κατηρεφέʼ· ἀμφὶ δὲ πάντη</l>
<l>κίοσιν ἀργυρέοισι πρὸς οὐρανὸν ἐστήρικται.</l>
<l n="780">παῦρα δὲ Θαύμαντος θυγάτηρ πόδας ὠκέα Ἶρις</l>
<l>ἀγγελίην πωλεῖται ἐπʼ εὐρέα νῶτα θαλάσσης.</l>
<l>ὁππότʼ ἔρις καὶ νεῖκος ἐν ἀθανάτοισιν ὄρηται</l>
<l>καί ῥʼ ὅστις ψεύδηται Ὀλύμπια δώματʼ ἐχόντων,</l>
<l>Ζεὺς δέ τε Ἶριν ἔπεμψε θεῶν μέγαν ὅρκον ἐνεῖκαι</l>
<l n="785">τηλόθεν ἐν χρυσέῃ προχόῳ πολυώνυμον ὕδωρ</l>
<l>ψυχρόν, ὅτʼ ἐκ πέτρης καταλείβεται ἠλιβάτοιο</l>
<l>ὑψηλῆς· πολλὸν δὲ ὑπὸ χθονὸς εὐρυοδείης</l>
<l>ἐξ ἱεροῦ ποταμοῖο ῥέει διὰ νύκτα μέλαιναν</l>
<l>Ὠκεανοῖο κέρας· δεκάτη δʼ ἐπὶ μοῖρα δέδασται·</l>
<l n="790">ἐννέα μὲν περὶ γῆν τε καὶ εὐρέα νῶτα θαλάσσης</l>
<l>δίνῃς ἀργυρέῃς εἱλιγμένος εἰς ἅλα πίπτει,</l>
<l>ἣ δὲ μίʼ ἐκ πέτρης προρέει μέγα πῆμα θεοῖσιν.</l>
<l>ὅς κεν τὴν ἐπίορκον ἀπολλείψας ἐπομόσσῃ</l>
<l>ἀθανάτων, οἳ ἔχουσι κάρη νιφόεντος Ὀλύμπου,</l>
<l n="795">κεῖται νήυτμος τετελεσμένον εἰς ἐνιαυτόν·</l>
<l>οὐδέ ποτʼ ἀμβροσίης καὶ νέκταρος ἔρχεται ἆσσον</l>
<l>βρώσιος, ἀλλά τε κεῖται ἀνάπνευστος καὶ ἄναυδος</l>
<l>στρωτοῖς ἐν λεχέεσσι, κακὸν δέ ἑ κῶμα καλύπτει.</l>
<l>αὐτὰρ ἐπεὶ νοῦσον τελέσῃ μέγαν εἰς ἐνιαυτόν,</l>
<l n="800">ἄλλος γʼ ἐξ ἄλλου δέχεται χαλεπώτερος ἄεθλος. </l>
<l>εἰνάετες δὲ θεῶν ἀπαμείρεται αἰὲν ἐόντων,</l>
<l>οὐδέ ποτʼ ἐς βουλὴν ἐπιμίσγεται οὐδʼ ἐπὶ δαῖτας</l>
<l>ἐννέα πάντα ἔτεα· δεκάτῳ δʼ ἐπιμίσγεται αὖτις</l>
<l>εἴρας ἐς ἀθανάτων, οἳ Ὀλύμπια δώματʼ ἔχουσιν.</l>
<l n="805">τοῖον ἄρʼ ὅρκον ἔθεντο θεοὶ Στυγὸς ἄφθιτον ὕδωρ</l>
<l>ὠγύγιον, τὸ δʼ ἵησι καταστυφέλου διὰ χώρου.</l>
<milestone ed="p" unit="card" n="807"/>
<l>
<milestone ed="P" unit="para"/>ἔνθα δὲ γῆς δνοφερῆς καὶ Ταρτάρου ἠερόεντος</l>
<l>πόντου τʼ ἀτρυγέτοιο καὶ οὐρανοῦ ἀστερόεντος</l>
<l>ἑξείης πάντων πηγαὶ καὶ πείρατʼ ἔασιν</l>
<l n="810">ἀργαλέʼ εὐρώεντα, τά τε στυγέουσι θεοί περ.</l>
<l>ἔνθα δὲ μαρμάρεαί τε πύλαι καὶ χάλκεος οὐδὸς</l>
<l>ἀστεμφής, ῥίζῃσι διηνεκέεσσιν ἀρηρώς,</l>
<l>αὐτοφυής· πρόσθεν δὲ θεῶν ἔκτοσθεν ἁπάντων</l>
<l>Τιτῆνες ναίουσι, πέρην Χάεος ζοφεροῖο.</l>
<l n="815">αὐτὰρ ἐρισμαράγοιο Διὸς κλειτοὶ ἐπίκουροι</l>
<l>δώματα ναιετάουσιν ἐπʼ Ὠκεανοῖο θεμέθλοις,</l>
<l>Κόττος τʼ ἠδὲ Γύης· Βριάρεών γε μὲν ἠὺν ἐόντα</l>
<l>γαμβρὸν ἑὸν ποίησε βαρύκτυπος Ἐννοσίγαιος,</l>
<l>δῶκε δὲ Κυμοπόλειαν ὀπυίειν, θυγατέρα ἥν.</l>
<milestone ed="p" unit="card" n="820"/>
<l n="820">
<milestone ed="P" unit="para"/>αὐτὰρ ἐπεὶ Τιτῆνας ἀπʼ οὐρανοῦ ἐξέλασεν Ζεύς, </l>
<l>ὁπλότατον τέκε παῖδα Τυφωέα Γαῖα πελώρη</l>
<l>Ταρτάρου ἐν φιλότητι διὰ χρυσέην Ἀφροδίτην·</l>
<l>οὗ χεῖρες μὲν ἔασιν ἐπʼ ἰσχύι, ἔργματʼ ἔχουσαι,</l>
<l>καὶ πόδες ἀκάματοι κρατεροῦ θεοῦ· ἐκ δέ οἱ ὤμων</l>
<l n="825">ἣν ἑκατὸν κεφαλαὶ ὄφιος, δεινοῖο δράκοντος,</l>
<l>γλώσσῃσιν δνοφερῇσι λελιχμότες, ἐκ δέ οἱ ὄσσων</l>
<l>θεσπεσίῃς κεφαλῇσιν ὑπʼ ὀφρύσι πῦρ ἀμάρυσσεν·</l>
<l>πασέων δʼ ἐκ κεφαλέων πῦρ καίετο δερκομένοιο·</l>
<l>φωναὶ δʼ ἐν πάσῃσιν ἔσαν δεινῇς κεφαλῇσι</l>
<l n="830">παντοίην ὄπʼ ἰεῖσαι ἀθέσφατον· ἄλλοτε μὲν γὰρ</l>
<l>φθέγγονθʼ ὥστε θεοῖσι συνιέμεν, ἄλλοτε δʼ αὖτε</l>
<l>ταύρου ἐριβρύχεω, μένος ἀσχέτου, ὄσσαν ἀγαύρου,</l>
<l>ἄλλοτε δʼ αὖτε λέοντος ἀναιδέα θυμὸν ἔχοντος,</l>
<l>ἄλλοτε δʼ αὖ σκυλάκεσσιν ἐοικότα, θαύματʼ ἀκοῦσαι,</l>
<l n="835">ἄλλοτε δʼ αὖ ῥοίζεσχʼ, ὑπὸ δʼ ἤχεεν οὔρεα μακρά.</l>
<l>καί νύ κεν ἔπλετο ἔργον ἀμήχανον ἤματι κείνῳ</l>
<l>καί κεν ὅ γε θνητοῖσι καὶ ἀθανάτοισιν ἄναξεν,</l>
<l>εἰ μὴ ἄρʼ ὀξὺ νόησε πατὴρ ἀνδρῶν τε θεῶν τε.</l>
<l>σκληρὸν δʼ ἐβρόντησε καὶ ὄβριμον, ἀμφὶ δὲ γαῖα</l>
<l n="840">σμερδαλέον κονάβησε καὶ οὐρανὸς εὐρὺς ὕπερθε</l>
<l>πόντος τʼ Ὠκεανοῦ τε ῥοαὶ καὶ Τάρταρα γαίης.</l>
<l>ποσσὶ δʼ ὕπʼ ἀθανάτοισι μέγας πελεμίζετʼ Ὄλυμπος</l>
<l>ὀρνυμένοιο ἄνακτος· ἐπεστενάχιζε δὲ γαῖα.</l>
<l>καῦμα δʼ ὑπʼ ἀμφοτέρων κάτεχεν ἰοειδέα πόντον</l>
<l n="845">βροντῆς τε στεροπῆς τε, πυρός τʼ ἀπὸ τοῖο πελώρου,</l>
<l>πρηστήρων ἀνέμων τε κεραυνοῦ τε φλεγέθοντος.</l>
<l>ἔζεε δὲ χθὼν πᾶσα καὶ οὐρανὸς ἠδὲ θάλασσα·</l>
<l>θυῖε δʼ ἄρʼ ἀμφʼ ἀκτὰς περί τʼ ἀμφί τε κύματα μακρὰ</l>
<l>ῥιπῇ ὕπʼ ἀθανάτων, ἔνοσις δʼ ἄσβεστος ὀρώρει·</l>
<l n="850">τρέε δʼ Ἀίδης, ἐνέροισι καταφθιμένοισιν ἀνάσσων,</l>
<l>Τιτῆνές θʼ ὑποταρτάριοι, Κρόνον ἀμφὶς ἐόντες,</l>
<l>ἀσβέστου κελάδοιο καὶ αἰνῆς δηιοτῆτος.</l>
<milestone ed="p" unit="card" n="853"/>
<l>Ζεὺς δʼ ἐπεὶ οὖν κόρθυνεν ἑὸν μένος, εἵλετο δʼ ὅπλα,</l>
<l>βροντήν τε στεροπήν τε καὶ αἰθαλόεντα κεραυνόν,</l>
<l n="855">πλῆξεν ἀπʼ Οὐλύμποιο ἐπάλμενος· ἀμφὶ δὲ πάσας</l>
<l>ἔπρεσε θεσπεσίας κεφαλὰς δεινοῖο πελώρου.</l>
<l>αὐτὰρ ἐπεὶ δή μιν δάμασεν πληγῇσιν ἱμάσσας,</l>
<l>ἤριπε γυιωθείς, στενάχιζε δὲ γαῖα πελώρη.</l>
<l>φλὸξ δὲ κεραυνωθέντος ἀπέσσυτο τοῖο ἄνακτος</l>
<l n="860">οὔρεος ἐν βήσσῃσιν ἀιδνῇς παιπαλοέσσῃς, </l>
<l>πληγέντος. πολλὴ δὲ πελώρη καίετο γαῖα</l>
<l>ἀτμῇ θεσπεσίῃ καὶ ἐτήκετο κασσίτερος ὣς</l>
<l>τέχνῃ ὕπʼ αἰζηῶν ἐν ἐυτρήτοις χοάνοισι</l>
<l>θαλφθείς, ἠὲ σίδηρος, ὅ περ κρατερώτατός ἐστιν.</l>
<l n="865">οὔρεος ἐν βήσσῃσι δαμαζόμενος πυρὶ κηλέῳ</l>
<l>τήκεται ἐν χθονὶ δίῃ ὑφʼ Ἡφαιστου παλάμῃσιν.</l>
<l>ὣς ἄρα τήκετο γαῖα σέλαι πυρὸς αἰθομένοιο.</l>
<l>ῥῖψε δέ μιν θυμῷ ἀκαχὼν ἐς Τάρταρον εὐρύν.</l>
<l>
<milestone ed="P" unit="para"/>ἐκ δὲ Τυφωέος ἔστʼ ἀνέμων μένος ὑγρὸν ἀέντων,</l>
<l n="870">νόσφι Νότου Βορέω τε καὶ ἀργέστεω Ζεφύροιο·</l>
<l>οἵ γε μὲν ἐκ θεόφιν γενεή, θνητοῖς μέγʼ ὄνειαρ·</l>
<l>οἱ δʼ ἄλλοι μαψαῦραι ἐπιπνείουσι θάλασσαν·</l>
<l>αἳ δή τοι πίπτουσαι ἐς ἠεροειδέα πόντον,</l>
<l>πῆμα μέγα θνητοῖσι, κακῇ θυίουσιν ἀέλλῃ·</l>
<l n="875">ἄλλοτε δʼ ἄλλαι ἄεισι διασκιδνᾶσί τε νῆας</l>
<l>ναύτας τε φθείρουσι· κακοῦ δʼ οὐ γίγνεται ἀλκὴ</l>
<l>ἀνδράσιν, οἳ κείνῃσι συνάντωνται κατὰ πόντον·</l>
<l>αἳ δʼ αὖ καὶ κατὰ γαῖαν ἀπείριτον ἀνθεμόεσσαν</l>
<l>ἔργʼ ἐρατὰ φθείρουσι χαμαιγενέων ἀνθρώπων</l>
<l n="880">πιμπλεῖσαι κόνιός τε καὶ ἀργαλέου κολοσυρτοῦ. </l>
<l>
<milestone ed="P" unit="para"/>αὐτὰρ ἐπεί ῥα πόνον μάκαρες θεοὶ ἐξετέλεσσαν,</l>
<l>Τιτήνεσσι δὲ τιμάων κρίναντο βίηφι,</l>
<l>δή ῥα τότʼ ὤτρυνον βασιλευέμεν ἠδὲ ἀνάσσειν</l>
<l>Γαίης φραδμοσύνῃσιν Ὀλύμπιον εὐρύοπα Ζῆν</l>
<l n="885">ἀθανάτων· ὃ δὲ τοῖσιν ἑὰς διεδάσσατο τιμάς. </l>
<milestone ed="p" unit="card" n="886"/>
<l>
<milestone ed="P" unit="para"/>Ζεὺς δὲ θεῶν βασιλεὺς πρώτην ἄλοχον θέτο Μῆτιν</l>
<l>πλεῖστα τε ἰδυῖαν ἰδὲ θνητῶν ἀνθρώπων.</l>
<l>ἀλλʼ ὅτε δὴ ἄρʼ ἔμελλε θεὰν γλαυκῶπιν Ἀθήνην</l>
<l>τέξεσθαι, τότʼ ἔπειτα δόλῳ φρένας ἐξαπατήσας</l>
<l n="890">αἱμυλίοισι λόγοισιν ἑὴν ἐσκάτθετο νηδὺν</l>
<l>Γαίης φραδμοσύνῃσι καὶ Οὐρανοῦ ἀστερόεντος.</l>
<l>τὼς γάρ οἱ φρασάτην, ἵνα μὴ βασιληίδα τιμὴν</l>
<l>ἄλλος ἔχοι Διὸς ἀντὶ θεῶν αἰειγενετάων.</l>
<l>ἐκ γὰρ τῆς εἵμαρτο περίφρονα τέκνα γενέσθαι·</l>
<l n="895">πρώτην μὲν κούρην γλαυκώπιδα Τριτογένειαν</l>
<l>ἶσον ἔχουσαν πατρὶ μένος καὶ ἐπίφρονα βουλήν.</l>
<l>αὐτὰρ ἔπειτʼ ἄρα παῖδα θεῶν βασιλῆα καὶ ἀνδρῶν</l>
<l>ἤμελλεν τέξεσθαι, ὑπέρβιον ἦτορ ἔχοντα·</l>
<l>ἀλλʼ ἄρα μιν Ζεὺς πρόσθεν ἑὴν ἐσκάτθετο νηδύν,</l>
<l n="900">ὡς δή οἱ φράσσαιτο θεὰ ἀγαθόν τε κακόν τε. </l>
<milestone ed="p" unit="card" n="901"/>
<l>
<milestone ed="P" unit="para"/>δεύτερον ἠγάγετο λιπαρὴν Θέμιν, ἣ τέκεν Ὥρας,</l>
<l>Εὐνουμίην τε Δίκην τε καὶ Εἰρήνην τεθαλυῖαν,</l>
<l>αἳ ἔργʼ ὠρεύουσι καταθνητοῖσι βροτοῖσι,</l>
<l>Μοίρας θʼ, ᾗ πλείστην τιμὴν πόρε μητίετα Ζεύς,</l>
<l n="905">Κλωθώ τε Λάχεσίν τε καὶ Ἄτροπον, αἵτε διδοῦσι</l>
<l>θνητοῖς ἀνθρώποισιν ἔχειν ἀγαθόν τε κακόν τε.</l>
<l>
<milestone ed="P" unit="para"/>τρεῖς δέ οἱ Εὐρυνομη Χάριτας τέκε καλλιπαρῄους,</l>
<l>Ὠκεανοῦ κούρη, πολυήρατον εἶδος ἔχουσα,</l>
<l>Ἀγλαΐην τε καὶ Εὐφροσύνην Θαλίην τʼ ἐρατεινήν·</l>
<l n="910">τῶν καὶ ἀπὸ βλεφάρων ἔρος εἴβετο δερκομενάων</l>
<l>λυσιμελής· καλὸν δέ θʼ ὑπʼ ὀφρύσι δερκιόωνται.</l>
<l>
<milestone ed="P" unit="para"/>αὐτὰρ ὁ Δήμητρος πολυφόρβης ἐς λέχος ἦλθεν,</l>
<l>ἣ τέκε Περσεφόνην λευκώλενον, ἣν Ἀιδωνεὺς</l>
<l>ἥρπασε ἧς παρὰ μητρός· ἔδωκε δὲ μητίετα Ζεύς.</l>
<l n="915">
<milestone ed="P" unit="para"/>μνημοσύνης δʼ ἐξαῦτις ἐράσσατο καλλικόμοιο, </l>
<l>ἐξ ἧς οἱ Μοῦσαι χρυσάμπυκες ἐξεγένοντο</l>
<l>ἐννέα, τῇσιν ἅδον θαλίαι καὶ τέρψις ἀοιδῆς.</l>
<l>
<milestone ed="P" unit="para"/>Λητὼ δʼ Ἀπόλλωνα καὶ Ἄρτεμιν ἰοχέαιραν,</l>
<l>ἱμερόεντα γόνον περὶ πάντων Οὐρανιώνων,</l>
<l n="920">γείνατʼ ἄρʼ αἰγιόχοιο Διὸς φιλότητι μιγεῖσα. </l>
<l>
<milestone ed="P" unit="para"/>λοισθοτάτην δʼ Ἥρην θαλερὴν ποιήσατʼ ἄκοιτιν·</l>
<l>ἣ δʼ Ἥβην καὶ Ἄρηα καὶ Εἰλείθυιαν ἔτικτε</l>
<l>μιχθεῖσʼ ἐν φιλότητι θεῶν βασιλῆι καὶ ἀνδρῶν.</l>
<l>
<milestone ed="P" unit="para"/>αὐτὸς δʼ ἐκ κεφαλῆς γλαυκώπιδα Τριτογένειαν</l>
<l n="925">δεινὴν ἐγρεκύδοιμον ἀγέστρατον Ἀτρυτώνην</l>
<l>πότνιαν, ᾗ κέλαδοί τε ἅδον πόλεμοί τε μάχαι τε,</l>
<l>Ἥρη δʼ Ἥφαιστον κλυτὸν οὐ φιλότητι μιγεῖσα</l>
<l>γείνατο, καὶ ζαμένησε καὶ ἤρισε ᾧ παρακοίτῃ,</l>
<l n="929">ἐκ πάντων τέχνῃσι κεκασμένον Οὐρανιώνων.</l>
<l n="929a">
<milestone ed="P" unit="para"/>
<add>Ἥρη δὲ ζαμένησε καὶ ἤρισε ᾧ παρακοίτῃ. </add>
</l>
<l n="929b">
<add>ἐκ ταύτης δʼ ἔριδος ἣ μὲν τέκε φαίδιμον υἱὸν</add>
</l>
<l n="929c">
<add>Ἥφαιστον, φιλότητος ἄτερ Διὸς αἰγιόχοιο,</add>
</l>
<l n="929d">
<add>ἐκ πάντων παλάμῃσι κεκασμένον Οὐρανιώνων·</add>
</l>
<l n="929e">
<add>αὐτὰρ ὅ γʼ Ὠκεανοῦ καὶ Τηθύος ἠυκόμοιο</add>
</l>
<l n="929f">
<add>κούρῃ νόσφʼ Ἥρης παρελέξατο καλλιπαρήῳ,</add>
</l>
<gap/>
<l n="929g">
<add>ἐξαπαφὼν Μῆτιν καίπερ πολυδήνεʼ ἐοῦσαν.</add>
</l>
<l n="929h">
<add>συμμάρψας δʼ ὅ γε χερσὶν ἑὴν ἐγκάτθετο νηδὺν</add>
</l>
<l n="929i">
<add>δείσας, μὴ τέξῃ κρατερώτερον ἄλλο κεραυνοῦ.</add>
</l>
<l n="929j">
<add>τοὔνεκά μιν Κρονίδης ὑψίζυγος αἰθέρι ναίων</add>
</l>
<l n="929k">
<add>κάππιεν ἐξαπίνης· ἣ δʼ αὐτίκα Παλλάδʼ Ἀθήνην</add>
</l>
<l n="929l">
<add>κύσατο· τὴν μὲν ἔτικτε πατὴρ ἀνδρῶν τε θεῶν τε</add>
</l>
<l n="929m">
<add>πὰρ κορυφὴν Τρίτωνος ἐπʼ ὄχθῃσιν ποταμοῖο.</add>
</l>
<l n="929n">
<add>Μῆτις δʼ αὖτε Ζηνὸς ὑπὸ σπλάγχνοις λελαθυῖα</add>
</l>
<l n="929o">
<add>ἧστο, Ἀθηναίης μήτηρ, τέκταινα δικαίων</add>
</l>
<l n="929p">
<add>πλεῖστα θεῶν τε ἰδυῖα καταθνητῶν τʼ ἀνθρώπων,</add>
</l>
<l n="929q">
<add>ἔνθα θεὰ παρέδεκτο ὅθεν παλάμαις περὶ πάντων</add>
</l>
<l n="929r">
<add>ἀθανάτων ἐκέκασθʼ οἳ Ὀλύμπια δώματʼ ἔχουσιν,</add>
</l>
<l n="929s">
<del>αἰγίδα ποιήσασα φοβέστρατον ἔντος Ἀθήνης·</del>
</l>
<l n="929t">
<add>σὺν τῇ ἐγείνατό μιν πολεμήια τεύχεʼ ἔχουσαν.</add>
</l>
<l n="930">
<milestone ed="P" unit="para"/> Ἐκ δʼ Ἀμφιτρίτης καὶ ἐρικτύπου Ἐννοσιγαίου</l>
<l>Τρίτων εὐρυβίης γένετο μέγας, ὅστε θαλάσσης</l>
<l>πυθμένʼ ἔχων παρὰ μητρὶ φίλῃ καὶ πατρὶ ἄνακτι</l>
<l>ναίει χρύσεα δῶ, δεινὸς θεός. αὐτὰρ Ἄρηι</l>
<l>ῥινοτόρῳ Κυθέρεια Φόβον καὶ Δεῖμον ἔτικτε</l>
<l n="935">δεινούς, οἵτʼ ἀνδρῶν πυκινὰς κλονέουσι φάλαγγας</l>
<l>ἐν πολέμῳ κρυόεντι σὺν Ἄρηι πτολιπόρθῳ,</l>
<l>Ἁρμονίην θʼ, ἣν Κάδμος ὑπέρθυμος θέτʼ ἄκοιτιν.</l>
<milestone ed="p" unit="card" n="938"/>
<l>
<milestone ed="P" unit="para"/>Ζηνὶ δʼ ἄρʼ Ἀτλαντὶς Μαίη τέκε κύδιμον Ἑρμῆν,</l>
<l>κήρυκʼ ἀθανάτων, ἱερὸν λέχος εἰσαναβᾶσα.</l>
<l n="940">
<milestone ed="P" unit="para"/>Καδμείη δʼ ἄρα οἱ Σεμέλη τέκε φαίδιμον υἱὸν</l>
<l>μιχθεῖσʼ ἐν φιλότητι, Διώνυσον πολυγηθέα,</l>
<l>ἀθάνατον θνητή· νῦν δʼ ἀμφότεροι θεοί εἰσιν.</l>
<l>
<milestone ed="P" unit="para"/>Ἀλκμήνη δʼ ἄρʼ ἔτικτε βίην Ἡρακληείην</l>
<l>μιχθεῖσʼ ἐν φιλότητι Διὸς νεφεληγερέταο.</l>
<l n="945">
<milestone ed="P" unit="para"/>ἀγλαΐην δʼ Ἥφαιστος, ἀγακλυτὸς ἀμφιγυήεις,</l>
<l>ὁπλοτάτην Χαρίτων θαλερὴν ποιήσατʼ ἄκοιτιν.</l>
<l>
<milestone ed="P" unit="para"/>χρυσοκόμης δὲ Διώνυσος ξανθὴν Ἀριάδνην,</l>
<l>κούρην Μίνωος, θαλερὴν ποιήσατʼ ἄκοιτιν.</l>
<l>τὴν δέ οἱ ἀθάνατον καὶ ἀγήρω θῆκε Κρονίων.</l>
<l n="950">
<milestone ed="P" unit="para"/>ἥβην δʼ Ἀλκμήνης καλλισφύρου ἄλκιμος υἱός, </l>
<l>ἲς Ἡρακλῆος, τελέσας στονόεντας ἀέθλους,</l>
<l>παῖδα Διὸς μεγάλοιο καὶ Ἥρης χρυσοπεδίλου,</l>
<l>αἰδοίην θέτʼ ἄκοιτιν ἐν Οὐλύμπῳ νιφόεντι,</l>
<l>ὄλβιος, ὃς μέγα ἔργον ἐν ἀθανάτοισιν ἀνύσσας</l>
<l n="955">ναίει ἀπήμαντος καὶ ἀγήραος ἤματα πάντα. </l>
<l>
<milestone ed="P" unit="para"/>ἠελίῳ δʼ ἀκάμαντι τέκεν κλυτὸς Ὠκεανίνη</l>
<l>Περσηὶς Κίρκην τε καὶ Αἰήτην βασιλῆα.</l>
<l>Αἰήτης δʼ υἱὸς φαεσιμβρότου Ἠελίοιο</l>
<l>κούρην Ὠκεανοῖο τελήεντος ποταμοῖο</l>
<l n="960">γῆμε θεῶν βουλῇσιν Ἰδυῖαν καλλιπάρῃον. </l>
<l>ἣ δέ οἱ Μήδειαν ἐύσφυρον ἐν φιλότητι</l>
<l>γείναθʼ ὑποδμηθεῖσα διὰ χρυσέην Ἀφροδίτην.</l>
<sp>
<milestone ed="p" unit="card" n="963"/>
<l>
<milestone ed="P" unit="para"/>ὑμεῖς μὲν νῦν χαίρετʼ, Ὀλύμπια δώματʼ ἔχοντες,</l>
<l>νῆσοί τʼ ἤπειροί τε καὶ ἁλμυρὸς ἔνδοθι πόντος.</l>
<l n="965">νῦν δὲ θεάων φῦλον ἀείσατε, ἡδυέπειαι</l>
<l>Μοῦσαι Ὀλυμπιάδες, κοῦραι Διὸς αἰγιόχοιο,</l>
<l>ὅσσαι δὴ θνητοῖσι παρʼ ἀνδράσιν εὐνηθεῖσαι</l>
<l>ἀθάναται γείναντο θεοῖς ἐπιείκελα τέκνα.</l>
</sp>
<l>
<milestone ed="P" unit="para"/>Δημήτηρ μὲν Πλοῦτον ἐγείνατο, δῖα θεάων,</l>
<l n="970">Ἰασίωνʼ ἥρωι μιγεῖσʼ ἐρατῇ φιλότητι</l>
<l>νειῷ ἔνι τριπόλῳ, Κρήτης ἐν πίονι δήμῳ,</l>
<l>ἐσθλόν, ὃς εἶσʼ ἐπὶ γῆν τε καὶ εὐρέα νῶτα θαλάσσης</l>
<l>πάντη· τῷ δὲ τυχόντι καὶ οὗ κʼ ἐς χεῖρας ἵκηται,</l>
<l>τὸν δʼ ἀφνειὸν ἔθηκε, πολὺν δέ οἱ ὤπασεν ὄλβον.</l>
<l n="975">
<milestone ed="P" unit="para"/>Κάδμῳ δʼ Ἁρμονίη, θυγάτηρ χρυσέης Ἀφροδιτης,</l>
<l>Ἰνὼ καὶ Σεμέλην καὶ Ἀγαυὴν καλλιπάρῃον</l>
<l>Αὐτονόην θʼ, ἣν γῆμεν Ἀρισταῖος βαθυχαίτης,</l>
<l>γείνατο καὶ Πολύδωρον ἐυστεφάνῳ ἐνὶ Θήβῃ.</l>
<l>
<milestone ed="P" unit="para"/>κούρη δʼ Ὠκεανοῦ, Χρυσάορι καρτεροθύμῳ</l>
<l n="980">μιχθεῖσʼ ἐν φιλότητι πολυχρύσου Ἀφροδίτης, </l>
<l>Καλλιρόη τέκε παῖδα βροτῶν κάρτιστον ἁπάντων,</l>
<l>Γηρυονέα, τὸν κτεῖνε βίη Ἡρακληείη</l>
<l>βοῶν ἕνεκʼ εἰλιπόδων ἀμφιρρύτῳ εἰν Ἐρυθείῃ.</l>
<l>
<milestone ed="P" unit="para"/>Τιθωνῷ δʼ Ἠὼς τέκε Μέμνονα χαλκοκορυστήν,</l>
<l n="985">Αἰθιόπων βασιλῆα, καὶ Ἠμαθίωνα ἄνακτα.</l>
<l>αὐτὰρ ὑπαὶ Κεφάλῳ φιτύσατο φαίδιμον υἱόν,</l>
<l>ἴφθιμον Φαέθοντα, θεοῖς ἐπιείκελον ἄνδρα.</l>
<l>τόν ῥα νέον τέρεν ἄνθος ἔχοντʼ ἐρικυδέος ἥβης</l>
<l>παῖδʼ ἀταλὰ φρονέοντα φιλομμειδὴς Ἀφροδίτη</l>
<l n="990">ὦρτʼ ἀναρεψαμένη, καί μιν ζαθέοις ἐνὶ νηοῖς</l>
<l>νηοπόλον νύχιον ποιήσατο, δαίμονα δῖον.</l>
<l>
<milestone ed="P" unit="para"/>κούρην δʼ Αἰήταο διοτρεφέος βασιλῆος</l>
<l>Αἰσονίδης βουλῇσι θεῶν αἰειγενετάων</l>
<l>ἦγε παρʼ Αἰήτεω, τελέσας στονόεντας ἀέθλους,</l>
<l n="995">τοὺς πολλοὺς ἐπέτελλε μέγας βασιλεὺς ὑπερήνωρ, </l>
<l>ὑβριστὴς Πελίης καὶ ἀτάσθαλος, ὀβριμοεργός.</l>
<l>τοὺς τελέσας Ἰαωλκὸν ἀφίκετο, πολλὰ μογήσας,</l>
<l>ὠκείης ἐπὶ νηὸς ἄγων ἑλικώπιδα κούρην</l>
<l>Αἰσονίδης, καί μιν θαλερὴν ποιήσατʼ ἄκοιτιν.</l>
<l n="1000">καί ῥʼ ἥ γε δμηθεῖσʼ ὑπʼ Ἰήσονι, ποιμένι λαῶν,</l>
<l>Μήδειον τέκε παῖδα, τὸν οὔρεσιν ἔτρεφε Χείρων</l>
<l>Φιλυρίδης· μεγάλου δὲ Διὸς νόος ἐξετελεῖτο.</l>
<milestone ed="p" unit="card" n="1003"/>
<l>
<milestone ed="P" unit="para"/>αὐτὰρ Νηρῆος κοῦραι,· ἁλίοιο γέροντος,</l>
<l>ἦ τοι μὲν Φῶκον Ψαμάθη τέκε δῖα θεάων</l>
<l n="1005">Αἰακοῦ ἐν φιλότητι διὰ χρυσέην Ἀφροδίτην, </l>
<l>Πηλέι δὲ δμηθεῖσα θεὰ Θέτις ἀργυρόπεζα</l>
<l>γείνατʼ Ἀχιλλῆα ῥηξήνορα θυμολέοντα.</l>
<l>
<milestone ed="P" unit="para"/>Αἰνείαν δʼ ἄρʼ ἔτικτεν ἐυστέφανος Κυθέρεια</l>
<l>Ἀγχίσῃ ἥρωι μιγεῖσʼ ἐρατῇ φιλότητι</l>
<l n="1010">Ἴδης ἐν κορυφῇσι πολυπτύχου ὑληέσσης. </l>
<l>
<milestone ed="P" unit="para"/>Κίρκη δʼ, Ἠελίου θυγάτηρ Ὑπεριονίδαο,</l>
<l>γείνατʼ Ὀδυσσῆος ταλασίφρονος ἐν φιλότητι</l>
<l>Ἄγριον ἠδὲ Λατῖνον ἀμύμονά τε κρατερόν τε·</l>
<l>
<del>Τηλέγονον δʼ ἄρʼ ἔτικτε διὰ χρυσέην Ἀφροδίτην.</del>
</l>
<l n="1015">οἳ δή τοι μάλα τῆλε μυχῷ νήσων ἱεράων</l>
<l>πᾶσιν Τυρσηνοῖσιν ἀγακλειτοῖσιν ἄνασσον.</l>
<l>
<milestone ed="P" unit="para"/>Ναυσίθοον δʼ Ὀδυσῆι Καλυψὼ δῖα θεάων</l>
<l>γείνατο Ναυσίνοόν τε μιγεῖσʼ ἐρατῇ φιλότητι.</l>
<l>
<milestone ed="P" unit="para"/>αὗται μὲν θνητοῖσι παρʼ ἀνδράσιν εὐνηθεῖσαι</l>
<l n="1020">ἀθάναται γείναντο θεοῖς ἐπιείκελα τέκνα. </l>
<l>
<milestone ed="P" unit="para"/>νῦν δὲ γυναικῶν φῦλον ἀείσατε, ἡδυέπειαι</l>
<l>Μοῦσαι Ὀλυμπιάδες, κοῦραι Διὸς αἰγιόχοιο.</l>
</div1>
</body>
</text>
</TEI.2>

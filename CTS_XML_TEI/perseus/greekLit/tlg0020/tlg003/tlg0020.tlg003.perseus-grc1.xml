<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title>Shield of Heracles (Greek). Machine readable text</title>
<author>Hesiod</author>
<sponsor>Perseus Project, Tufts University</sponsor>
<principal>Gregory Crane</principal>
<respStmt>
<resp>Prepared under the supervision of</resp>
<name>Lisa Cerrato</name>
<name>William Merrill</name>
<name>Elli Mylonas</name>
<name>David Smith</name>
</respStmt>
<funder n="org:AnnCPB">The Annenberg CPB/Project</funder>
</titleStmt>
<extent>About 33Kb</extent>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<notesStmt>
<note anchored="yes" place="unspecified">Text keyboarded in the Philippines.  Basic SGML tagging by Bill Merrill.</note>
</notesStmt>
<sourceDesc>
<biblStruct>
<monogr>
<author>Hesiod</author>
<title>The Homeric Hymns and Homerica with an English Translation by Hugh G. Evelyn-White. Shield of Heracles</title>
<imprint>
<publisher>Cambridge, MA.,Harvard University Press; London, William Heinemann Ltd.</publisher>
<date>1914</date>
</imprint>
</monogr>
</biblStruct>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="card"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date>8/91</date>
<respStmt>
<name>EM</name>
<resp>(n/a)</resp>
</respStmt>
<item>Revise DTDs and recheck texts.</item>
</change>
<change>
<date>10/91</date>
<respStmt>
<name>David Smith</name>
<resp>(n/a)</resp>
</respStmt>
<item>Fix typos from failed morphology.</item>
</change>
</revisionDesc>
</teiHeader>
<text id="stoa0045.stoa0">
<body>
<div1 n="Sh." type="Book">
<milestone ed="P" n="1" unit="card"/>
<l>
<milestone ed="P" unit="para"/>ἢ οἵη προλιποῦσα δόμους καὶ πατρίδα γαῖαν</l>
<l>ἤλυθεν ἐς Θήβας μετʼ ἀρήιον Ἀμφιτρύωνα</l>
<l>Ἀλκμήνη, θυγάτηρ λαοσσόου Ἠλεκτρύωνος·</l>
<l>ἥ ῥα γυναικῶν φῦλον ἐκαίνυτο θηλυτεράων</l>
<l n="5">εἴδεΐ τε μεγέθει τε· νόον γε μὲν οὔ τις ἔριζε</l>
<l>τάων, ἃς θνηταὶ θνητοῖς τέκον εὐνηθεῖσαι.</l>
<l>τῆς καὶ ἀπὸ κρῆθεν βλεφάρων τʼ ἄπο κυανεάων</l>
<l>τοῖον ἄηθʼ οἶόν τε πολυχρύσου Ἀφροδίτης.</l>
<l>ἣ δὲ καὶ ὣς κατὰ θυμὸν ἑὸν τίεσκεν ἀκοίτην,</l>
<l n="10">ὡς οὔ πώ τις ἔτισε γυναικῶν θηλυτεράων·</l>
<l>ἦ μέν οἱ πατέρʼ ἐσθλὸν ἀπέκτανε ἶφι δαμάσσας,</l>
<l>χωσάμενος περὶ βουσί· λιπὼν δʼ ὅ γε πατρίδα γαῖαν</l>
<l>ἐς Θήβας ἱκέτευσε φερεσσακέας Καδμείους.</l>
<l>ἔνθʼ ὅ γε δώματʼ ἔναιε σὺν αἰδοίῃ παρακοίτι</l>
<l n="15">νόσφιν ἄτερ φιλότητος ἐφιμέρου,  οὐδέ οἱ ἦεν</l>
<l>πρὶν λεχέων ἐπιβῆναι ἐυσφύρου Ἠλεκτρυώνης,</l>
<l>πρίν γε φόνον τίσαιτο κασιγνήτων μεγαθύμων</l>
<l>ἧς ἀλόχου, μαλερῷ δὲ καταφλέξαι πυρὶ κώμας</l>
<l>ἀνδρῶν ἡρώων Ταφίων ἰδὲ Τηλεβοάων.</l>
<l n="20">τὼς  γάρ οἱ διέκειτο,  θεοὶ δʼ ἐπὶ μάρτυροι ἦσαν·</l>
<l>τῶν ὅ γʼ ὀπίζετο μῆνιν, ἐπείγετο δʼ ὅττι τάχιστα</l>
<l>ἐκτελέσαι μέγα ἔργον, ὅ οἱ Διόθεν θέμις ἦεν.</l>
<l>τῷ δʼ ἅμα ἱέμενοι πολέμοιό τε φυλόπιδός τε</l>
<l>Βοιωτοὶ πλήξιπποι, ὑπὲρ σακέων πνείοντες,</l>
<l n="25">Λοκροί τʼ ἀγχέμαχοι καὶ Φωκῆες μεγάθυμοι</l>
<l>ἕσποντʼ· ἦρχε δὲ τοῖσιν ἐὺς πάις Ἀλκαίοιο</l>
<l>κυδιόων λαοῖσι. πατὴρ δʼ ἀνδρῶν τε θεῶν τε</l>
<l>ἄλλην μῆτιν ὕφαινε μετὰ φρεσίν, ὥς ῥα θεοῖσιν</l>
<l>ἀνδράσι τʼ ἀλφηστῇσιν ἀρῆς ἀλκτῆρα φυτεύσαι.</l>
<l n="30">ὦρτο δʼ ἀπʼ Οὐλύμποιο δόλον φρεσὶ βυσσοδομεύων,</l>
<l>ἱμείρων φιλότητος ἐυζώνοιο γυναικός,</l>
<l>ἐννύχιος· τάχα δʼ ἷξε Τυφαόνιον· τόθεν αὖτις</l>
<l>Φίκιον ἀκρότατον προσεβήσατο μητίετα Ζεύς.</l>
<l>ἔνθα καθεζόμενος φρεσὶ μήδετο θέσκελα ἔργα·</l>
<l n="35">αὐτῇ μὲν γὰρ νυκτὶ τανυσφύρου Ἠλεκτρυώνης</l>
<l>εὐνῇ καὶ φιλότητι μίγη, τέλεσεν δʼ ἄρʼ ἐέλδωρ·</l>
<l>αὐτῇ δʼ Ἀμφιτρύων λαοσσόος, ἀγλαὸς ἥρως,</l>
<l>ἐκτελέσας μέγα ἔργον ἀφίκετο ὅνδε δόμονδε.</l>
<milestone ed="p" n="39" unit="card"/>
<l>οὐδʼ ὅ γʼ ἐπὶ δμῶας καὶ ποιμένας ἀγροιώτας</l>
<l n="40">ὦρτʼ ἰέναι,  πρίν γʼ ἧς ἀλόχου ἐπιβήμεναι εὐνῆς·</l>
<l>τοῖος γὰρ κραδίην πόθος αἴνυτο ποιμένα λαῶν.</l>
<l>ὡς δʼ ὅτʼ ἀνὴρ ἀσπαστὸν ὑπεκπροφύγῃ κακότητα</l>
<l>νούσου ὕπʼ ἀργαλέης ἢ καὶ κρατεροῦ ὑπὸ δεσμοῦ,</l>
<l>ὥς ῥα τότʼ Ἀμφιτρύων χαλεπὸν πόνον ἐκτολυπεύσας</l>
<l n="45">ἀσπασίως τε φίλως τε ἑὸν δόμον εἰσαφίκανεν.</l>
<l>παννύχιος δʼ ἄρʼ ἔλεκτο σὺν αἰδοίῃ παρακοίτι</l>
<l>τερπόμενος δώροισι πολυχρύσου Ἀφροδίτης.</l>
<l>ἣ δὲ θεῷ δμηθεῖσα καὶ ἀνέρι πολλὸν ἀρίστῳ</l>
<l>Θήβῃ ἐν ἑπταπύλῳ διδυμάονε γείνατο παῖδε,</l>
<l n="50">οὐ καθʼ ὁμὰ φρονέοντε· κασιγνήτω γε μὲν ἤστην·</l>
<l>τὸν μὲν χειρότερον, τὸν δʼ αὖ μέγʼ ἀμείνονα φῶτα,</l>
<l>δεινόν τε κρατερόν τε, βίην Ἡρακληείην·</l>
<l>τὸν μὲν ὑποδμηθεῖσα κελαινεφέι Κρονίωνι,</l>
<l>τὸν δʼ ἄρα Ἰφικλῆα δορυσσόῳ  Ἀμφιτρύωνι,</l>
<l n="55">κεκριμένην γενεήν· τὸν μὲν βροτῷ ἀνδρὶ μιγεῖσα,</l>
<l>τὸν δὲ Διὶ Κρονίωνι, θεῶν σημάντορι πάντων.</l>
<l>
<milestone ed="P" unit="para"/>ὃς καὶ Κύκνον ἔπεφνεν, Ἀρητιάδην μεγάθυμον.</l>
<l>εὗρε γὰρ ἐν τεμένει ἑκατηβόλου Ἀπόλλωνος</l>
<l>αὐτὸν καὶ πατέρα ὅν Ἄρην, ἄατον πολέμοιο,</l>
<l n="60">τεύχεσι λαμπομένους σέλας ὣς πυρὸς αἰθομένοιο,</l>
<l>ἑσταότʼ ἐν δίφρῳ· χθόνα δʼ ἔκτυπον ὠκέες ἵπποι</l>
<l>νύσσοντες χηλῇσι, κόνις δέ σφʼ ἀμφιδεδήει</l>
<l>κοπτομένη πλεκτοῖσιν ὑφʼ ἅρμασι καὶ ποσὶν ἵππων.</l>
<l>ἅρματα δʼ εὐποίητα καὶ ἄντυγες ἀμφαράβιζον</l>
<l n="65">ἵππων ἱεμένων· κεχάρητο δὲ Κύκνος ἀμύμων,</l>
<l>ἐλπόμενος Διὸς υἱὸν ἀρήιον ἡνίοχόν τε</l>
<l>χαλκῷ δηιώσειν καὶ ἀπὸ κλυτὰ τεύχεα δύσειν.</l>
<l>ἀλλά οἱ εὐχωλέων οὐκ ἔκλυε Φοῖβος Ἀπόλλων·</l>
<l>αὐτὸς γάρ οἱ ἐπῶρσε βίην Ἡρακληείην.</l>
<l n="70">πᾶν δʼ ἄλσος καὶ βωμὸς Ἀπόλλωνος Παγασαίου</l>
<l>λάμπεν ὑπὸ δεινοῖο θεοῦ τευχέων τε καὶ αὐτοῦ·</l>
<l>πῦρ δʼ ὣς ὀφθαλμῶν ἀπελάμπετο. τίς κεν ἐκείνου</l>
<l>ἔτλη θνητὸς ἐὼν κατεναντίον ὁρμηθῆναι</l>
<l>πλήν γʼ Ἡρακλῆος καὶ κυδαλίμου Ἰολάου;</l>
<l n="75">κείνων γὰρ μεγάλη τε βίη καὶ χεῖρες ἄαπτοι</l>
<l>ἐξ ὤμων ἐπέφυκον ἐπὶ στιβαροῖσι μέλεσσιν.</l>
<l>ὅς ῥα τόθʼ ἡνίοχον προσέφη κρατερὸν Ἰόλαον·</l>
<sp>
<milestone ed="p" n="78" unit="card"/>
<l>
<milestone ed="P" unit="para"/>ἥρως ὦ Ἰόλαε, βροτῶν πολὺ φίλτατε πάντων,</l>
<l>ἦ τε μέγʼ ἀθανάτους μάκαρας, τοὶ Ὄλυμπον ἔχουσιν,</l>
<l n="80">ἤλιτεν Ἀμφιτρύων,  ὅτʼ ἐυστέφανον ποτὶ Θήβην</l>
<l>ἦλθε λιπὼν Τίρυνθα,  ἐυκτίμενον πτολίεθρον,</l>
<l>κτείνας Ἠλεκτρύωνα βοῶν ἕνεκʼ εὐρυμετώπων·</l>
<l>ἵκετο δʼ ἐς Κρείοντα καὶ Ἠνιόχην τανύπεπλον,</l>
<l>οἵ ῥά μιν ἠσπάζοντο καὶ ἄρμενα πάντα παρεῖχον,</l>
<l n="85">ἣ δίκη ἔσθʼ ἱκέτῃσι,  τίον δέ ἑ  κηρόθι μᾶλλον.</l>
<l>ζῶε δʼ ἀγαλλόμενος σὺν ἐυσφύρῳ Ἠλεκτρυώνῃ,</l>
<l>ᾗ ἀλόχῳ· τάχα δʼ ἄμμες ἐπιπλομένων ἐνιαυτῶν</l>
<l>γεινόμεθʼ οὔτε φυὴν ἐναλίγκιοι οὔτε νόημα,</l>
<l>σός τε πατὴρ καὶ ἐγώ· τοῦ μὲν φρένας ἐξέλετο Ζεύς,</l>
<l n="90">ὃς προλιπὼν σφέτερον τε δόμον σφετέρους τε τοκῆας</l>
<l>ᾤχετο, τιμήσων ἀλιτήμενον Εὐρυσθῆα,</l>
<l>σχέτλιος· ἦ που πολλὰ μετεστεναχίζετʼ ὀπίσσω</l>
<l>ἣν ἄτην ὀχέων·  ἣ δʼ οὐ παλινάγρετός ἐστιν.</l>
<l>αὐτὰρ ἐμοὶ δαίμων χαλεποὺς ἐπετέλλετʼ ἀέθλους.</l>
<l n="95">
<milestone ed="P" unit="para"/>ὦ φίλος,  ἀλλὰ σὺ θᾶσσον ἔχʼ ἡνία φοινικόεντα</l>
<l>ἵππων ὠκυπόδων· μέγα δὲ φρεσὶ θάρσος ἀέξων</l>
<l>ἰθὺς ἔχειν θοὸν ἅρμα καὶ ὠκυπόδων σθένος ἵππων,</l>
<l>μηδὲν ὑποδδείσας κτύπον Ἄρεος ἀνδροφόνοιο,</l>
<l>ὃς νῦν κεκληγὼς περιμαίνεται ἱερὸν ἄλσος</l>
<l n="100">Φοίβου Ἀπόλλωνος,  ἑκατηβελέταο ἄνακτος·</l>
<l>ἦ μὴν καὶ κρατερός περ ἐὼν ἄαται πολέμοιο.</l>
</sp>
<l>
<milestone ed="P" unit="para"/>τὸν δʼ αὖτε προσέειπεν ἀμώμητος Ἰόλαος·</l>
<sp>
<l>ἠθεῖʼ, ἦ μάλα δή τι πατὴρ ἀνδρῶν τε θεῶν τε</l>
<l>τιμᾷ σὴν κεφαλὴν καὶ ταύρεος Ἐννοσίγαιος,</l>
<l n="105">ὃς Θήβης κρήδεμνον ἔχει ῥύεταί τε πόληα·</l>
<l>οἶον δὴ καὶ τόνδε βροτὸν κρατερόν τε μέγαν τε</l>
<l>σὰς ἐς χεῖρας ἄγουσιν, ἵνα κλέος ἐσθλὸν ἄρηαι.</l>
<l>ἀλλʼ ἄγε δύσεο τεύχεʼ ἀρήια, ὄφρα τάχιστα</l>
<l>δίφρους ἐμπελάσαντες Ἄρηός θʼ ἡμέτερόν τε</l>
<l n="110">μαρνώμεσθʼ,  ἐπεὶ οὔ τοι ἀτάρβητον Διὸς υἱὸν</l>
<l>οὐδʼ Ἰφικλεΐδην δειδίξεται, ἀλλά μιν οἴω</l>
<l>φεύξεσθαι δύο παῖδας ἀμύμονος Ἀλκεΐδαο,</l>
<l>οἳ δή σφι σχεδόν εἰσι, λιλαιόμενοι πολέμοιο</l>
<l>φυλόπιδα στῆσαι, τά σφιν πολὺ φίλτερα θοίνης.</l>
</sp>
<milestone ed="p" n="115" unit="card"/>
<l n="115">ὣς φάτο· μείδησεν δὲ βίη Ἡρακληείη</l>
<l>θυμῷ γηθήσας· μάλα γάρ νύ οἱ ἄρμενα εἶπεν·</l>
<l>καί μιν ἀμειβόμενος ἔπεα πτερόεντα προσηύδα·</l>
<l>
<milestone ed="P" unit="para"/>ἥρως ὦ Ἰόλαε, διοτρεφές, οὐκέτι τηλοῦ</l>
<l>ὑσμίνη τρηχεῖα· σὺ δʼ ὡς πάρος ἦσθα δαΐφρων,</l>
<l n="120">ὣς καὶ νῦν μέγαν ἵππον Ἀρίονα κυανοχαίτην</l>
<l>πάντη ἀναστρωφᾶν καὶ ἀρηγέμεν, ὥς κε δύνηαι.</l>
<l>
<milestone ed="P" unit="para"/>ὣς εἰπὼν κνημῖδας ὀρειχάλκοιο φαεινοῦ,</l>
<l>Ἡφαίστου κλυτὰ δῶρα, περὶ κνήμῃσιν ἔθηκεν·</l>
<l>δεύτερον αὖ θώρηκα περὶ στήθεσσιν ἔδυνε</l>
<l n="125">καλὸν χρύσειον πολυδαίδαλον,  ὅν οἱ ἔδωκε</l>
<l>Παλλὰς Ἀθηναίη, κούρη Διός, ὁππότʼ ἔμελλε</l>
<l>τὸ πρῶτον στονόεντας ἐφορμήσεσθαι ἀέθλους.</l>
<l>θήκατο δʼ ἀμφʼ ὤμοισιν ἀρῆς ἀλκτῆρα σίδηρον</l>
<l>δεινὸς ἀνήρ· κοΐλην δὲ περὶ στήθεσσι φαρέτρην</l>
<l n="130">καββάλετʼ ἐξόπιθεν· πολλοὶ δʼ ἔντοσθεν ὀιστοὶ</l>
<l>ῥιγηλοί, θανάτοιο λαθιφθόγγοιο δοτῆρες.</l>
<l>πρόσθεν μὲν θάνατόν τʼ εἶχον καὶ δάκρυσι μῦρον,</l>
<l>μέσσοι δὲ ξεστοί, περιμήκεες, αὐτὰρ ὄπισθε</l>
<l>μόρφνοιο φλεγύαο καλυπτόμενοι πτερύγεσσιν.</l>
<l n="135">εἵλετο δʼ  ὄβριμον ἔγχος,  ἀκαχμένον αἴθοπι χαλκῷ,</l>
<l>κρατὶ δʼ ἔπʼ ἰφθίμῳ κυνέην ἐύτυκτον ἔθηκε,</l>
<l>δαιδαλέην ἀδάμαντος, ἐπὶ κροτάφοις ἀραρυῖαν,</l>
<l>ἥτʼ εἴρυτο κάρη Ἡρακλῆος θείοιο.</l>
<l>
<milestone ed="P" unit="para"/>χερσί γε μὴν σάκος εἷλε παναίολον, οὐδέ τις αὐτὸ</l>
<l n="140">οὔτʼ ἔρρηξε βαλὼν οὔτʼ ἔθλασε, θαῦμα ἰδέσθαι.</l>
<l>πᾶν μὲν γὰρ κύκλῳ τιτάνῳ λευκῷ τʼ ἐλέφαντι</l>
<l>ἠλέκτρῳ θʼ ὑπολαμπὲς ἔην χρυσῷ τε φαεινῷ</l>
<l>λαμπόμενον, κυάνου δὲ διὰ πτύχες ἠλήλαντο.</l>
<l>ἐν μέσσῳ δʼ ἀδάμαντος  ἔην Φόβος οὔ τι φατειός,</l>
<l n="145">ἔμπαλιν ὄσσοισιν πυρὶ λαμπομένοισι δεδορκώς·</l>
<l>τοῦ καὶ ὀδόντων μὲν πλῆτο στόμα λευκὰ θεόντων,</l>
<l>δεινῶν ἀπλήτων, ἐπὶ δὲ βλοσυροῖο μετώπου</l>
<l>δεινὴ Ἔρις πεπότητο κορύσσουσα κλόνον ἀνδρῶν,</l>
<l>σχετλίη, ἥ ῥα νόον τε καὶ ἐκ φρένας εἵλετο φωτῶν.</l>
<l n="150">οἵτινες ἀντιβίην πόλεμον Διὸς υἷι φέροιεν.</l>
<l>τῶν καὶ ψυχαὶ μὲν χθόνα δύμεναι Ἄιδος εἴσω</l>
<l>κάκκιον,  ὀστέα δέ σφι περὶ ῥινοῖο σαπείσης</l>
<l>Σειρίου ἀζαλέοιο μελαίνῃ πύθεται αἴῃ.</l>
<milestone ed="p" n="154" unit="card"/>
<l>
<milestone ed="P" unit="para"/>ἐν δὲ Προΐωξίς τε Παλίωξίς τε τέτυκτο,</l>
<l n="155">ἐν δʼ Ὅμαδός τε Φόβος τʼ Ἀνδροκτασίη τε δεδήει,</l>
<l>ἐν δʼ Ἔρις, ἐν δὲ Κυδοιμὸς ἐθύνεον, ἐν δʼ ὀλοὴ Κὴρ</l>
<l>ἄλλον ζωὸν ἔχουσα νεούτατον, ἄλλον ἄουτον,</l>
<l>ἄλλον τεθνηῶτα κατὰ μόθον ἕλκε ποδοῖιν.</l>
<l>εἷμα δʼ ἔχʼ ἄμφʼ ὤμοισι δαφοινεὸν αἵματι φωτῶν,</l>
<l n="160">δεινὸν δερκομένη καναχῇσί τε βεβρυχυῖα.</l>
<l>
<milestone ed="P" unit="para"/>ἐν δʼ ὀφίων κεφαλαὶ δεινῶν ἔσαν, οὔ τι φατειῶν,</l>
<l>δώδεκα, ταὶ φοβέεσκον ἐπὶ χθονὶ φῦλʼ ἀνθρώπων,</l>
<l>οἵ τινες ἀντιβίην πόλεμον Διὸς υἷι φέροιεν·</l>
<l>τῶν καὶ ὀδόντων μὲν καναχὴ πέλεν, εὖτε μάχοιτο</l>
<l n="165">Ἀμφιτρυωνιάδης,  τὰ δʼ ἐδαίετο θαυματὰ ἔργα.</l>
<l>στίγματα δʼ ὣς ἐπέφαντο ἰδεῖν δεινοῖσι δράκουσιν·</l>
<l>κυάνεοι κατὰ νῶτα, μελάνθησαν δὲ γένεια.</l>
<l>
<milestone ed="P" unit="para"/>ἐν δὲ συῶν ἀγέλαι χλούνων· ἔσαν ἠδὲ λεόντων</l>
<l>ἐς σφέας δερκομένων, κοτεόντων θʼ ἱεμένων τε.</l>
<l n="170">τῶν καὶ ὁμιληδὸν στίχες ἤισαν· οὐδέ νυ τώ γε</l>
<l>οὐδέτεροι τρεέτην· φρῖσσόν γε μὲν αὐχένας ἄμφω.</l>
<l>ἤδη γάρ σφιν ἔκειτο μέγας λῖς, ἀμφὶ δὲ κάπροι</l>
<l>δοιοί, ἀπουράμενοι ψυχάς, κατὰ δέ σφι κελαινὸν</l>
<l>αἷμʼ ἀπελείβετʼ ἔραζʼ· οἳ δʼ αὐχένας ἐξεριπόντες</l>
<l n="175">κείατο τεθνηῶτες ὑπὸ βλοσυροῖσι λέουσιν.</l>
<l>τοὶ δʼ ἔτι μᾶλλον ἐγειρέσθην κοτέοντε μάχεσθαι,</l>
<l>ἀμφότεροι, χλοῦναί τε σύες χαροποί τε λέοντες.</l>
<milestone ed="p" n="178" unit="card"/>
<l>
<milestone ed="P" unit="para"/>ἐν δʼ ἦν ὑσμίνη Λαπιθάων αἰχμητάων</l>
<l>Καινέα τʼ ἀμφὶ ἄνακτα Δρύαντά τε Πειρίθοόν τε</l>
<l n="180">Ὁπλέα τʼ Ἐξάδιόν τε Φάληρόν τε Πρόλοχόν τε</l>
<l>Μόψον τʼ Ἀμπυκίδην, Τιταρήσιον, ὄζον Ἄρηος,</l>
<l>Θησέα τʼ Αἰγεΐδην, ἐπιείκελον ἀθανάτοισιν·</l>
<l>ἀργύρεοι, χρύσεια περὶ χροῒ τεύχεʼ ἔχοντες.</l>
<l>Κένταυροι δʼ ἑτέρωθεν ἐναντίοι ἠγερέθοντο</l>
<l n="185">ἀμφὶ μέγαν Πετραῖον ἰδʼ Ἄσβολον οἰωνιστὴν</l>
<l>Ἄρκτον τʼ Οὔρειόν τε μελαγχαίτην τε Μίμαντα</l>
<l>καὶ δύο Πευκεΐδας, Περιμήδεά τε Δρύαλόν τε,</l>
<l>ἀργύρεοι, χρυσέας ἐλάτας ἐν χερσὶν ἔχοντες.</l>
<l>καί τε συναΐγδην ὡς εἰ ζωοί περ ἐόντες</l>
<l n="190">ἔγχεσιν ἠδʼ ἐλάτῃς αὐτοσχεδὸν ὠριγνῶντο.</l>
<l>
<milestone ed="P" unit="para"/>ἐν δʼ Ἄρεος βλοσυροῖο ποδώκεες ἕστασαν ἵπποι</l>
<l>χρύσεοι, ἐν δὲ καὶ αὐτὸς ἐναρσφόρος οὔλιος Ἄρης</l>
<l>αἰχμὴν ἐν χείρεσσιν ἔχων, πρυλέεσσι κελεύων,</l>
<l>αἵματι φοινικόεις, ὡς εἰ ζωοὺς ἐναρίζων</l>
<l n="195">δίφρου ἐπεμβεβαώς· παρὰ δὲ Δεῖμός τε Φόβος τε</l>
<l>ἕστασαν ἱέμενοι πόλεμον καταδύμεναι ἀνδρῶν.</l>
<l>
<milestone ed="P" unit="para"/>ἐν δὲ Διὸς θυγάτηρ ἀγελείη Τριτογένεια,</l>
<l>τῇ ἰκέλη ὡς εἴ τε μάχην ἐθέλουσα κορύσσειν,</l>
<l>ἔγχος ἔχουσʼ ἐν χερσὶν ἰδὲ χρυσέην τρυφάλειαν</l>
<l n="200">αἰγίδα τʼ ἀμφʼ ὤμοις· ἐπὶ δʼ ᾤχετο φύλοπιν αἰνήν.</l>
<l>
<milestone ed="P" unit="para"/>ἐν δʼ ἦν ἀθανάτων ἱερὸς χορός· ἐν δʼ ἄρα μέσσῳ</l>
<l>ἱμερόεν κιθάριζε Διὸς καὶ Λητοῦς υἱὸς</l>
<l>χρυσείῃ φόρμιγγι· <del>θεῶν δʼ ἕδος ἁγνὸς Ὄλυμπος·</del>
</l>
<l>
<del>ἐν δʼ ἀγορή, περὶ δʼ ὄλβος ἀπείριτος ἐστεφάνωτο</del>
</l>
<l n="205">
<del>ἀθανάτων ἐν ἀγῶνι·</del> θεαὶ δʼ ἐξῆρχον ἀοιδῆς</l>
<l>Μοῦσαι Πιερίδες, λιγὺ μελπομένῃς ἐικυῖαι.</l>
<l>
<milestone ed="P" unit="para"/>ἐν δὲ λιμὴν ἐύορμος ἀμαιμακέτοιο θαλάσσης</l>
<l>κυκλοτερὴς ἐτέτυκτο πανέφθου κασσιτέροιο</l>
<l>κλυζομένῳ ἴκελος· <del>πολλοί γε μὲν ἂμ μέσον αὐτοῦ</del>
</l>
<l n="210">
<del>δελφῖνες τῇ καὶ τῇ ἐθύνεον ἰχθυάοντες</del>
</l>
<l>
<del>νηχομένοις ἴκελοι·</del> δοιὼ δʼ ἀναφυσιόωντες</l>
<l>ἀργύρεοι δελφῖνες ἐθοινῶντʼ  ἔλλοπας ἰχθῦς.</l>
<l>τῶν δʼ ὕπο χάλκειοι τρέον ἰχθύες· αὐτὰρ ἐπʼ ἀκταῖς</l>
<l>ἧστο ἀνὴρ ἁλιεὺς δεδοκημένος· εἶχε δὲ χερσὶν</l>
<l n="215">ἰχθύσιν ἀμφίβληστρον ἀπορρίψοντι ἐοικώς.</l>
<milestone ed="p" n="216" unit="card"/>
<l>
<milestone ed="P" unit="para"/>ἐν δʼ ἦν ἠυκόμου Δανάης τέκος, ἱππότα Περσεύς,</l>
<l>οὔτʼ ἄρʼ ἐπιψαύων σάκεος ποσὶν οὔθʼ ἑκὰς αὐτοῦ,</l>
<l>θαῦμα μέγα φράσσασθʼ, ἐπεὶ οὐδαμῇ ἐστήρικτο.</l>
<l>τὼς γάρ μιν παλάμαις τεῦξεν κλυτὸς Ἀμφιγυήεις</l>
<l n="220">χρύσεον· ἀμφὶ δὲ ποσσὶν ἔχεν πτερόεντα πέδιλα.</l>
<l>ὤμοισιν δέ μιν ἀμφὶ μελάνδετον ἆορ ἔκειτο</l>
<l>χαλκέου ἐκ τελαμῶνος· ὃ δʼ ὥς τε νόημʼ ἐποτᾶτο·</l>
<l>πᾶν δὲ μετάφρενον εἶχε κάρη δεινοῖο πελώρου,</l>
<l>Γοργοῦς· ἀμφὶ δέ μιν κίβισις θέε, θαῦμα ἰδέσθαι,</l>
<l n="225">ἀργυρέη· θύσανοι δὲ κατῃωρεῦντο φαεινοὶ</l>
<l>χρύσειοι· δεινὴ δὲ περὶ κροτάφοισιν ἄνακτος</l>
<l>κεῖτʼ Ἄιδος κυνέη νυκτὸς ζόφον αἰνὸν ἔχουσα.</l>
<l>αὐτὸς δὲ σπεύδοντι καὶ ἐρρίγοντι ἐοικὼς</l>
<l>Περσεὺς Δαναΐδης ἐτιταίνετο. ταὶ δὲ μετʼ αὐτὸν</l>
<l n="230">Γοργόνες ἄπλητοί τε καὶ οὐ φαταὶ ἐρρώοντο</l>
<l>ἱέμεναι μαπέειν. ἐπὶ δὲ χλωροῦ ἀδάμαντος</l>
<l>βαινουσέων ἰάχεσκε σάκος μεγάλῳ ὀρυμαγδῷ</l>
<l>ὀξέα καὶ λιγέως· ἐπὶ δὲ ζώνῃσι δράκοντε</l>
<l>δοιὼ ἀπῃωρεῦντʼ ἐπικυρτώοντε κάρηνα.</l>
<l n="235">λίχμαζον δʼ ἄρα τώ γε· μένει δʼ ἐχάρασσον ὀδόντας</l>
<l>ἄγρια δερκομένω.  ἐπὶ δὲ δεινοῖσι καρήνοις</l>
<l>Γοργείοις ἐδονεῖτο μέγας Φόβος. οἳ δʼ ὑπὲρ αὐτέων</l>
<l>ἄνδρες ἐμαρνάσθην πολεμήια τεύχεʼ ἔχοντες,</l>
<l>τοὶ μὲν ὑπὲρ σφετέρης πόλιος σφετέρων τε τοκήων</l>
<l n="240">λοιγὸν ἀμύνοντες,  τοὶ δὲ πραθέειν μεμαῶτες.</l>
<l>πολλοὶ μὲν κέατο, πλέονες δʼ ἔτι δῆριν ἔχοντες</l>
<l>μάρνανθʼ· αἱ δὲ γυναῖκες ἐυδμήτων ἐπὶ πύργων</l>
<l>χαλκέων ὀξὺ βόων, κατὰ δʼ ἐδρύπτοντο παρειάς,</l>
<l>ζωῇσιν ἴκελαι, ἔργα κλυτοῦ Ἡφαίστοιο.</l>
<milestone ed="p" n="245" unit="card"/>
<l n="245">ἄνδρες δʼ, οἳ πρεσβῆες ἔσαν γῆράς τε μέμαρπεν,</l>
<l>ἀθρόοι ἔκτοσθεν πυλέων ἔσαν, ἂν δὲ θεοῖσι</l>
<l>χεῖρας ἔχον μακάρεσσι, περὶ σφετέροισι τέκεσσι</l>
<l>δειδιότες· τοὶ δʼ αὖτε μάχην ἔχον. αἳ δὲ μετʼ αὐτοὺς</l>
<l>Κῆρες κυάνεαι, λευκοὺς ἀραβεῦσαι ὀδόντας,</l>
<l n="250">δεινωπαὶ βλοσυραί τε δαφοιναί τʼ ἄπληταί τε</l>
<l>δῆριν ἔχον περὶ πιπτόντων· πᾶσαι δʼ ἄρʼ ἵεντο</l>
<l>αἷμα μέλαν πιέειν· ὃν δὲ πρῶτον μεμάποιεν</l>
<l>κείμενον ἢ πίπτοντα νεούτατον, ἀμφὶ μὲν αὐτῷ</l>
<l>βάλλʼ ὄνυχας μεγάλους, ψυχὴ δʼ Ἄιδόσδε κατῇεν</l>
<l n="255">Τάρταρον ἐς κρυόενθʼ. αἳ δὲ φρένας εὖτʼ ἀρέσαντο</l>
<l>αἵματος ἀνδρομέου, τὸν μὲν ῥίπτασκον ὀπίσσω,</l>
<l>ἂψ δʼ ὅμαδον καὶ μῶλον ἐθύνεον αὖτις ἰοῦσαι.</l>
<l>Κλωθὼ καὶ Λάχεσίς σφιν ἐφέστασαν· ἣ μὲν ὑφήσσων</l>
<l>Ἀτροπος οὔ τι πέλεν μεγάλη θεός, ἀλλʼ ἄρα ἥ γε</l>
<l n="260">τῶν γε μὲν ἀλλάων προφερής τʼ ἦν πρεσβυτάτη τε.</l>
<l>πᾶσαι δʼ ἀμφʼ ἑνὶ φωτὶ μάχην δριμεῖαν ἔθεντο.</l>
<l>δεινὰ δʼ ἐς ἀλλήλας δράκον ὄμμασι θυμήνασαι,</l>
<l>ἐν δʼ ὄνυχας χεῖράς τε θρασείας ἰσώσαντο.</l>
<l>πὰρ δʼ Ἀχλὺς εἱστήκει ἐπισμυγερή τε καὶ αἰνή,</l>
<l n="265">χλωρὴ ἀυσταλέη λιμῷ καταπεπτηυῖα,</l>
<l>γουνοπαχής, μακροὶ δʼ ὄνυχες χείρεσσιν ὑπῆσαν.</l>
<l>τῆς ἐκ μὲν ῥινῶν μύξαι ῥέον, ἐκ δὲ παρειῶν</l>
<l>αἷμʼ ἀπελείβετʼ ἔραζʼ· ἣ δʼ ἄπλητον σεσαρυῖα</l>
<l>εἱστήκει, πολλὴ δὲ κόνις κατενήνοθεν ὤμους,</l>
<l n="270">δάκρυσι μυδαλέη.  παρὰ δʼ εὔπυργος πόλις ἀνδρῶν·</l>
<l>χρύσειαι δέ μιν εἶχον ὑπερθυρίοις ἀραρυῖαι</l>
<l>ἑπτὰ πύλαι· τοὶ δʼ ἄνδρες ἐν ἀγλαΐῃς τε χοροῖς τε</l>
<l>τέρψιν ἔχον· τοὶ μὲν γὰρ ἐυσσώτρου ἐπʼ ἀπήνης</l>
<l>ἤγοντʼ ἀνδρὶ γυναῖκα, πολὺς δʼ ὑμέναιος ὀρώρει·</l>
<l n="275">τῆλε δʼ ἀπʼ αἰθομένων δαΐδων σέλας εἰλύφαζε</l>
<l>χερσὶν ἔνι δμῳῶν· ταὶ δʼ ἀγλαΐῃ τεθαλυῖαι</l>
<l>πρόσθʼ ἔκιον· τῇσιν δὲ χοροὶ παίζοντες ἕποντο.</l>
<l>τοὶ μὲν ὑπὸ λιγυρῶν συρίγγων ἵεσαν αὐδὴν</l>
<l>ἐξ ἁπαλῶν στομάτων, περὶ δέ σφισιν ἄγνυτο ἠχώ.</l>
<milestone ed="p" n="280" unit="card"/>
<l n="280">αἳ δʼ ὑπὸ φορμίγγων ἄναγον χορὸν ἱμερόεντα.</l>
<l>ἔνθεν δʼ αὖθʼ ἑτέρωθε νέοι κώμαζον ὑπʼ αὐλοῦ,</l>
<l>τοί γε μὲν αὖ παίζοντες ὑπʼ ὀρχηθμῷ καὶ ἀοιδῇ</l>
<l>τοί γε μὲν αὖ γελόωντες ὑπʼ αὐλητῆρι ἕκαστος</l>
<l>πρόσθʼ ἔκιον· πᾶσαν δὲ πόλιν θαλίαι τε χοροί τε</l>
<l n="285">ἀγλαΐαι τʼ εἶχον.  τοὶ δʼ αὖ προπάροιθε πόληος</l>
<l>νῶθʼ ἵππων ἐπιβάντες ἐθύνεον. οἱ δʼ ἀροτῆρες</l>
<l>ἤρεικον χθόνα δῖαν, ἐπιστολάδην δὲ χιτῶνας</l>
<l>ἐστάλατʼ. αὐτὰρ ἔην βαθὺ λήιον· οἵ γε μὲν ἤμων</l>
<l>αἰχμῇς ὀξείῃσι κορωνιόωντα πέτηλα,</l>
<l n="290">βριθόμενα σταχύων,  ὡς εἰ Δημήτερος ἀκτήν·</l>
<l>οἳ δʼ ἄρʼ ἐν ἐλλεδανοῖσι δέον καὶ ἔπιτνον ἀλωήν,</l>
<l>οἳ δʼ ἐτρύγων οἴνας δρεπάνας ἐν χερσὶν ἔχοντες,</l>
<l>οἳ δʼ αὖτʼ ἐς ταλάρους ἐφόρευν ὑπὸ τρυγητήρων</l>
<l>λευκοὺς καὶ μέλανας βότρυας μεγάλων ἀπὸ ὄρχων,</l>
<l n="295">βριθομένων φύλλοισι καὶ ἀργυρέῃς ἑλίκεσσιν.</l>
<l>οἳ δʼ αὖτʼ ἐς ταλάρους ἐφόρευν. παρὰ δέ σφισιν ὄρχος</l>
<l n="297">χρύσεος ἦν,  κλυτὰ ἔργα περίφρονος Ἡφαίστοιο,</l>
<l n="299">σειόμενος φύλλοισι καὶ ἀργυρέῃσι κάμαξι,</l>
<l n="300">βριθόμενος σταφυλῇσι· μελάνθησάν γε μὲν αἵδε.</l>
<l>οἵ γε μὲν ἐτράπεον, τοὶ δʼ ἤρυον· οἳ δʼ ἐμάχοντο</l>
<l>πύξ τε καὶ ἑλκηδόν· τοὶ δʼ ὠκύποδας λαγὸς ᾕρευν</l>
<l>ἄνδρες θηρευταί, καὶ καρχαρόδοντε κύνε πρό,</l>
<l n="305">ἱέμενοι μαπέειν, οἳ δʼ ἱέμενοι ὑπαλύξαι.</l>
<l>
<milestone ed="P" unit="para"/>πὰρ δʼ αὐτοῖς ἱππῆες ἔχον πόνον, ἀμφὶ δʼ ἀέθλῳ</l>
<l>δῆριν ἔχον καὶ μόχθον. ἐυπλεκέων δʼ ἐπὶ δίφρων</l>
<l>ἡνίοχοι βεβαῶτες ἐφίεσαν ὠκέας ἵππους</l>
<l>ῥυτὰ χαλαίνοντες, τὰ δʼ ἐπικροτέοντα πέτοντο</l>
<l>ἅρματα κολλήεντʼ, ἐπὶ δὲ πλῆμναι μέγʼ ἀύτευν.</l>
<l n="310">οἳ μὲν ἄρʼ ἀίδιον εἶχον πόνον οὐδέ ποτέ σφιν</l>
<l>νίκη ἐπηνύσθη, ἀλλʼ ἄκριτον εἶχον ἄεθλον.</l>
<l>τοῖσιν δὲ προέκειτο μέγας τρίπος ἐντὸς ἀγῶνος,</l>
<l>χρύσειος, κλυτὰ ἔργα περίφρονος Ἡφαίστοιο.</l>
<l>
<milestone ed="P" unit="para"/>ἀμφὶ δʼ ἴτυν ῥέεν Ὠκεανὸς πλήθοντι ἐοικώς,</l>
<l n="315">πᾶν δὲ συνεῖχε σάκος πολυδαίδαλον,  οἳ δὲ κατʼ αὐτὸν</l>
<l>κύκνοι ἀερσιπόται μεγάλʼ ἤπυον, οἵ ῥά τε πολλοὶ</l>
<l>νῆχον ἐπʼ ἄκρον ὕδωρ· παρὰ δʼ ἰχθύες ἐκλονέοντο.</l>
<l>
<milestone ed="P" unit="para"/>θαῦμα ἰδεῖν καὶ Ζηνὶ βαρυκτύπῳ, οὗ διὰ βουλὰς</l>
<l>Ἥφαιστος ποίησε σάκος μέγα τε στιβαρόν τε,</l>
<l n="320">ἀρσάμενος παλάμῃσι.  τὸ μὲν Διὸς ἄλκιμος υἱὸς</l>
<l>πάλλεν ἐπικρατέως· ἐπὶ δʼ ἱππείου θόρε δίφρου,</l>
<l>εἴκελος ἀστεροπῇ πατρὸς Διὸς αἰγιόχοιο,</l>
<l>κοῦφα βιβάς· τῷ δʼ ἡνίοχος κρατερὸς Ἰόλαος</l>
<l>δίφρου ἐπεμβεβαὼς ἰθύνετο καμπύλον ἅρμα.</l>
<l n="325">ἀγχίμολον δέ σφʼ ἦλθε θεὰ γλαυκῶπις Ἀθήνη,</l>
<l>καί σφεας θαρσύνουσα ἔπεα πτερόεντα προσηύδα·</l>
<sp>
<milestone ed="p" n="327" unit="card"/>
<l>
<milestone ed="P" unit="para"/>χαίρετε, Λυγκῆος γενεὴ τηλεκλειτοῖο·</l>
<l>νῦν δὴ Ζεὺς κράτος ὔμμι διδοῖ μακάρεσσιν ἀνάσσων</l>
<l>Κύκνον τʼ ἐξεναρεῖν καὶ ἀπὸ κλυτὰ τεύχεα δῦσαι.</l>
<l n="330">ἄλλο δὲ τοί τι ἔπος ἐρέω,  μέγα φέρτατε λαῶν·</l>
<l>εὖτʼ ἂν δὴ Κύκνον γλυκερῆς αἰῶνος ἀμέρσῃς,</l>
<l>τὸν μὲν ἔπειτʼ αὐτοῦ λιπέειν καὶ τεύχεα τοῖο,</l>
<l>αὐτὸς δὲ βροτολοιγὸν Ἄρην ἐπιόντα δοκεύσας,</l>
<l>ἔνθα κε γυμνωθέντα σάκευς ὕπο δαιδαλέοιο</l>
<l n="335">ὀφθαλμοῖσιν ἴδῃς,  ἔνθʼ οὐτάμεν ὀξέι χαλκῷ·</l>
<l>ἂψ δʼ ἀναχάσσασθαι· ἐπεὶ οὔ νύ τοι αἴσιμόν ἐστιν</l>
<l>οὔθʼ ἵππους ἑλέειν οὔτε κλυτὰ τεύχεα τοῖο.</l>
</sp>
<l>
<milestone ed="P" unit="para"/>ὣς εἰποῦσʼ ἐς δίφρον ἐβήσατο δῖα θεάων,</l>
<l>νίκην ἀθανάτῃς χερσὶν καὶ κῦδος ἔχουσα,</l>
<l n="340">ἐσσυμένως.  τότε δή ῥα διόγνητος Ἰόλαος</l>
<l>σμερδαλέον ἵπποισιν ἐκέκλετο· τοὶ δʼ ὑπʼ ὀμοκλῆς</l>
<l>ῥίμφʼ ἔφερον θοὸν ἅρμα κονίοντες πεδίοιο.</l>
<l>ἐν γάρ σφιν μένος ἧκε θεὰ γλαυκῶπις Ἀθήνη</l>
<l>αἰγίδʼ ἀνασσείσασα· περιστονάχησε δὲ γαῖα.</l>
<l n="345">τοὶ δʼ ἄμυδις προγένοντʼ ἴκελοι πυρὶ ἠὲ θυέλλῃ,</l>
<l>Κύκνος θʼ ἱππόδαμος καὶ Ἄρης ἀκόρητος ἀυτῆς.</l>
<l>τῶν ἵπποι μὲν ἔπειθʼ ὑπεναντίοι ἀλλήλοισιν</l>
<l>ὀξεῖα χρέμισαν, περὶ δέ σφισιν ἄγνυτο ἠχώ.</l>
<l>τὸν πρότερος προσέειπε βίη Ἡρακληείη·</l>
<sp>
<l n="350">
<milestone ed="P" unit="para"/>κύκνε πέπον,  τί νυ νῶιν ἐπίσχετον ὠκέας ἵππους</l>
<l>ἀνδράσιν, οἵ τε πόνου καὶ ὀιζύος ἴδριές εἰμεν;</l>
<l>ἀλλὰ παρὲξ ἔχε δίφρον ἐύξοον ἠδὲ κελεύθου</l>
<l>εἶκε παρὲξ ἰέναι. Τρηχῖνα δέ τοι παρελαύνω</l>
<l>ἐς Κήυκα ἄνακτα· ὃ γὰρ δυνάμι τε καὶ αἰδοῖ</l>
<l n="355">Τρηχῖνος προβέβηκε,  σὺ δʼ εὖ μάλα οἶσθα καὶ αὐτός·</l>
<l>τοῦ γὰρ ὀπυίεις παῖδα Θεμιστονόην κυανῶπιν.</l>
<l>ὦ πέπον, οὐ μὲν γὰρ τοι Ἄρης θανάτοιο τελευτὴν</l>
<l>ἀρκέσει, εἰ δὴ νῶι συνοισόμεθα πτολεμίζειν.</l>
<l>ἤδη μέν τέ ἕ φημι καὶ ἄλλοτε πειρηθῆναι</l>
<l n="360">ἔγχεος ἡμετέρου,  ὅθʼ ὑπὲρ Πύλου ἠμαθόεντος</l>
<l>ἀντίος ἔστη ἐμεῖο, μάχης ἄμοτον μενεαίνων.</l>
<l>τρὶς μὲν ἐμῷ ὑπὸ δουρὶ τυπεὶς ἠρείσατο γαίῃ</l>
<l>οὐταμένου σάκεος, τὸ δὲ τέτρατον ἤλασα μηρὸν</l>
<l>παντὶ μένει σπεύδων, διὰ δὲ μέγα σαρκὸς ἄραξα.</l>
</sp>
<milestone ed="p" n="365" unit="card"/>
<l n="365">πρηνὴς δʼ ἐν κονίῃσι χαμαὶ πέσεν ἔγχεος ὁρμῇ.</l>
<l>ἔνθα κε δὴ λωβητὸς ἐν ἀθανάτοισιν ἐτύχθη</l>
<l>χερσὶν ὕφʼ ἡμετέρῃσι λιπὼν ἔναρα βροτόεντα.</l>
<l>
<milestone ed="P" unit="para"/>ὣς ἔφατʼ· οὐδʼ ἄρα Κύκνος ἐυμμελίης ἐμενοίνα</l>
<l>τῷ ἐπιπειθόμενος ἐχέμεν ἐρυσάρματας ἵππους.</l>
<l n="370">δὴ τότʼ ἀπʼ εὐπλεκέων δίφρων θόρον αἶψʼ ἐπὶ γαῖαν</l>
<l>παῖς τε Διὸς μεγάλου καὶ Ἐνυαλίοιο ἄνακτος.</l>
<l>ἡνίοχοι δʼ ἔμπλην ἔλασαν καλλίτριχας ἵππους·</l>
<l>τῶν δʼ ὕπο σευομένων κανάχιζε πόσʼ εὐρεῖα χθών.</l>
<l>ὡς δʼ ὅτʼ ἀφʼ ὑψηλῆς κορυφῆς ὄρεος μεγάλοιο</l>
<l n="375">πέτραι ἀποθρῴσκωσιν,  ἐπʼ ἀλλήλῃς δὲ πέσωσι,</l>
<l>πολλαὶ δὲ δρῦς ὑψίκομοι, πολλαὶ δὲ τε πεῦκαι</l>
<l>αἴγειροί τε τανύρριζοι ῥήγνυνται ὑπʼ αὐτέων</l>
<l>ῥίμφα κυλινδομένων, εἵως πεδίονδʼ ἀφίκωνται,</l>
<l>ὣς οἳ ἐπʼ ἀλλήλοισι πέσον μέγα κεκλήγοντες.</l>
<l n="380">πᾶσα δὲ Μυρμιδόνων τε πόλις κλειτή τʼ Ἰαωλκὸς</l>
<l>Ἄρνη τʼ ἠδʼ Ἑλίκη Ἄνθειά τε ποιήεσσα</l>
<l>φωνῇ ὕπʼ ἀμφοτέρων μεγάλʼ ἴαχον· οἳ δʼ ἀλαλητῷ</l>
<l>θεσπεσίῳ σύνισαν· μέγα δʼ ἔκτυπε μητίετα Ζεύς.</l>
<l>κὰδ δʼ ἄρʼ ἀπʼ οὐρανόθεν ψιάδας βάλεν αἱματοέσσας,</l>
<l n="385">σῆμα τιθεὶς πολέμοιο ἑῷ μεγαθαρσέι παιδί.</l>
<l>
<milestone ed="P" unit="para"/>οἷος δʼ ἐν βήσσῃς ὄρεος χαλεπὸς προϊδέσθαι</l>
<l>κάπρος χαυλιόδων φρονέει θυμῷ μαχέσασθαι</l>
<l>ἀνδράσι θηρευτῇς, θήγει δέ τε λευκὸν ὀδόντα</l>
<l>δοχμωθείς, ἀφρὸς δὲ περὶ στόμα μαστιχόωντι</l>
<l n="390">λείβεται,  ὄσσε δέ οἱ πυρὶ λαμπετόωντι ἔικτον,</l>
<l>ὀρθὰς δʼ ἐν λοφιῇ φρίσσει τρίχας ἀμφί τε δειρήν·</l>
<l>τῷ ἴκελος Διὸς υἱὸς ἀφʼ ἱππείου θόρε δίφρου.</l>
<l>ἦμος δὲ χλοερῷ κυανόπτερος ἠχέτα τέττιξ</l>
<l>ὄζῳ ἐφεζόμενος θέρος ἀνθρώποισιν ἀείδειν</l>
<l n="395">ἄρχεται, ᾧ τε πόσις καὶ βρῶσις θῆλυς ἐέρση,</l>
<l>καί τε πανημέριός τε καὶ ἠώιος χέει αὐδὴν</l>
<l>ἴδει ἐν αἰνοτάτῳ, ὅτε τε χρόα Σείριος ἄζει,</l>
<l>τῆμος δὴ κέγχροισι πέρι γλῶχες τελέθουσι</l>
<l>τούς τε θέρει σπείρουσιν, ὅτʼ ὄμφακες αἰόλλονται,</l>
<l n="400">οἷα Διώνυσος δῶκʼ ἀνδράσι χάρμα καὶ ἄχθος·</l>
<l>τὴν ὥρην μάρναντο, πολὺς δʼ ὀρυμαγδὸς ὀρώρει.</l>
<milestone ed="p" n="402" unit="card"/>
<l>ὡς δὲ λέοντε δύω ἀμφὶ κταμένης ἐλάφοιο</l>
<l>ἀλλήλοις κοτέοντες ἐπὶ σφέας ὁρμήσωσι,</l>
<l>δεινὴ δέ σφʼ ἰαχὴ ἄραβός θʼ ἅμα γίγνετʼ ὀδόντων·</l>
<l n="405">οἳ δʼ ὥς τʼ αἰγυπιοὶ γαμψώνυχες, ἀγκυλοχεῖλαι,</l>
<l>πέτρῃ ἔφʼ ὑψηλῇ μεγάλα κλάζοντε μάχονται</l>
<l>αἰγὸς ὀρεσσινόμου ἢ ἀγροτέρης ἐλάφοιο</l>
<l>πίονος, ἥν τʼ ἐδάμασσε βαλὼν αἰζήιος ἀνὴρ</l>
<l>ἰῷ ἀπὸ νευρῆς, αὐτὸς δʼ ἀπαλήσεται ἄλλῃ</l>
<l n="410">χώρου ἄιδρις ἐών· οἳ δʼ ὀτραλέως ἐνόησαν,</l>
<l>ἐσσυμένως δέ οἱ ἀμφὶ μάχην δριμεῖαν ἔθεντο·</l>
<l>ὣς οἳ κεκλήγοντες ἐπʼ ἀλλήλοισιν ὄρουσαν.</l>
<l>
<milestone ed="P" unit="para"/>ἔνθʼ ἦ τοι Κύκνος μὲν ὑπερμενέος Διὸς υἱὸν</l>
<l>κτεινέμεναι μεμαὼς σάκει ἔμβαλε χάλκεον ἔγχος,</l>
<l n="415">οὐδʼ ἔρρηξεν χαλκόν· ἔρυτο δὲ δῶρα θεοῖο.</l>
<l>Ἀμφιτρυωνιάδης δέ, βίη Ἡρακληείη,</l>
<l>μεσσηγὺς κόρυθός τε καὶ ἀσπίδος ἔγχεϊ μακρῷ</l>
<l>αὐχένα γυμνωθέντα θοῶς ὑπένερθε γενείου</l>
<l>ἤλασʼ ἐπικρατέως· ἀπὸ δʼ ἄμφω κέρσε τένοντε</l>
<l n="420">ἀνδροφόνος μελίη· μέγα γὰρ σθένος ἔμπεσε φωτός.</l>
<l>ἤριπε δʼ, ὡς ὅτε τις δρῦς ἤριπεν ἢ ὅτε πεύκη</l>
<l>ἠλίβατος, πληγεῖσα Διὸς ψολόεντι κεραυνῷ·</l>
<l>ὣς ἔριπʼ· ἀμφὶ δέ οἱ βράχε τεύχεα ποικίλα χαλκῷ.</l>
<l>
<milestone ed="P" unit="para"/>τὸν μὲν ἔπειτʼ εἴασε Διὸς ταλακάρδιος υἱός,</l>
<l n="425">αὐτὸς δὲ βροτολοιγὸν Ἄρην προσιόντα δοκεύσας,</l>
<l>δεινὸν ὁρῶν ὄσσοισι, λέων ὣς σώματι κύρσας,</l>
<l>ὅς τε μάλʼ ἐνδυκέως ῥινὸν κρατεροῖς ὀνύχεσσι</l>
<l>σχίσσας ὅττι τάχιστα μελίφρονα θυμὸν ἀπηύρα·</l>
<l>ἐμ μένεος  δʼ ἄρα τοῦ γε κελαινὸν πίμπλαται ἦτορ·</l>
<l n="430">γλαυκιόων δʼ ὄσσοις δεινὸν πλευράς τε καὶ ὤμους</l>
<l>οὐρῇ μαστιόων ποσσὶν γλάφει, οὐδέ τις αὐτὸν</l>
<l>ἔτλη ἐς ἄντα ἰδὼν σχεδὸν ἐλθέμεν  οὐδὲ μάχεσθαι·</l>
<l>τοῖος ἄρʼ Ἀμφιτρυωνιάδης, ἀκόρητος ἀυτῆς,</l>
<l>ἀντίος ἔστη Ἄρηος, ἐνὶ φρεσὶ θάρσος ἀέξων,</l>
<l n="435">ἐσσυμένως· ὃ δέ οἱ σχεδὸν ἤλυθεν ἀχνύμενος κῆρ·</l>
<l>ἀμφότεροι δʼ ἰάχοντες ἐπʼ ἀλλήλοισιν ὄρουσαν.</l>
<l>ὡς δʼ ὅτʼ ἀπὸ μεγάλου πέτρη πρηῶνος ὀρούσῃ,</l>
<l>μακρὰ δʼ ἐπιθρῴσκουσα κυλίνδεται, ἣ δέ τε ἠχῇ</l>
<l>ἔρχεται ἐμμεμαυῖα, πάγος δέ οἱ ἀντεβόλησεν</l>
<l n="440">ὑψηλός· τῷ δὴ συνενείκεται,  ἔνθα μιν ἴσχει·</l>
<l>τόσσῃ ὃ μὲν ἰαχῇ βρισάρματος οὔλιος Ἄρης</l>
<l>κεκληγὼς ἐπόρουσεν· ὃ δʼ ἐμμαπέως ὑπέδεκτο.</l>
<milestone ed="p" n="443" unit="card"/>
<l>
<milestone ed="P" unit="para"/>αὐτὰρ Ἀθηναίη, κούρη Διὸς αἰγιόχοιο,</l>
<l>ἀντίη ἦλθεν Ἄρηος ἐρεμνὴν αἰγίδʼ ἔχουσα·</l>
<l n="445">δεινὰ δʼ ὑπόδρα ἰδοῦσα ἔπεα πτερόεντα προσηύδα·</l>
<sp>
<l>
<milestone ed="P" unit="para"/>Ἆρες, ἔπισχε μένος κρατερὸν καὶ χεῖρας ἀάπτους·</l>
<l>οὐ γάρ τοι θέμις ἐστὶν ἀπὸ κλυτὰ τεύχεα δῦσαι</l>
<l>Ἡρακλέα κτείναντα, Διὸς θρασυκάρδιον υἱόν·</l>
<l>ἀλλʼ ἄγε παῦε μάχην, μηδʼ ἀντίος ἵστασʼ ἐμεῖο.</l>
</sp>
<l n="450">
<milestone ed="P" unit="para"/>ὣς ἔφατʼ· ἀλλʼ οὐ πεῖθʼ Ἄρεος μεγαλήτορα θυμόν,</l>
<l>ἀλλὰ μέγα ἰάχων φλογὶ εἴκελά τʼ ἔγχεα πάλλων</l>
<l>καρπαλίμως ἐπόρουσε βίῃ Ἡρακληείῃ</l>
<l>κακτάμεναι μεμαώς· καί ῥʼ ἔμβαλε χάλκεον ἔγχος,</l>
<l>σπερχνὸν παιδὸς ἑοῦ κοτέων πέρι τεθνηῶτος,</l>
<l n="455">ἐν σάκεϊ μεγάλῳ. ἀπὸ δὲ γλαυκῶπις Ἀθήνη</l>
<l>ἔγχεος ὁρμὴν ἔτραπʼ ὀρεξαμένη ἀπὸ δίφρου.</l>
<l>δριμὺ δʼ Ἄρην ἄχος εἷλε· ἐρυσσάμενος δʼ ἄορ ὀξὺ</l>
<l>ἔσσυτʼ ἐφʼ Ἡρακλέα κρατερόφρονα· τὸν δʼ ἐπιόντα</l>
<l>Ἀμφιτρυωνιάδης, δεινῆς ἀκόρητος ἀυτῆς,</l>
<l n="460">μηρὸν γυμνωθέντα σάκευς ὕπο δαιδαλέοιο</l>
<l>οὔτασʼ ἐπικρατέως· διὰ δὲ μέγα σαρκὸς ἄραξε</l>
<l>δούρατι νωμήσας, ἐπὶ δὲ χθονὶ κάββαλε μέσσῃ.</l>
<l>τῷ δὲ Φόβος καὶ Δεῖμος ἐύτροχον ἅρμα καὶ ἵππους</l>
<l>ἤλασαν αἶψʼ ἐγγύς, καὶ ἀπὸ χθονὸς εὐρυοδείης</l>
<l n="465">ἐς δίφρον θῆκαν πολυδαίδαλον· αἶψα δʼ ἔπειτα</l>
<l>ἵππους μαστιέτην· ἵκοντο δὲ μακρὸν Ὄλυμπον.</l>
<l>
<milestone ed="P" unit="para"/>υἱὸς δʼ Ἀλκμήνης καὶ κυδάλιμος Ἰόλαος</l>
<l>Κύκνον σκυλεύσαντες ἀπʼ ὤμων τεύχεα καλὰ</l>
<l>νίσσοντʼ· αἶψα δʼ ἔπειτα πόλιν Τρηχῖνος ἵκοντο</l>
<l n="470">ἵπποις ὠκυπόδεσσιν.  ἀτὰρ γλαυκῶπις Ἀθήνη</l>
<l>ἐξίκετʼ Οὔλυμπόν τε μέγαν καὶ δώματα πατρός.</l>
<l>
<milestone ed="P" unit="para"/>κύκνον δʼ αὖ Κῆυξ θάπτεν καὶ λαὸς ἀπείρων,</l>
<l>οἵ ῥʼ ἐγγὺς ναῖον πόλιας κλειτοῦ βασιλῆος</l>
<l>Ἄνθην Μυρμιδόνων τε πόλιν κλειτήν τʼ Ἰαωλκὸν</l>
<l n="475">Ἄρνην τʼ ἠδʼ Ἑλίκην· πολλὸς δʼ ἠγείρετο λαός,</l>
<l>τιμῶντες Κήυκα, φίλον μακάρεσσι θεοῖσιν.</l>
<l>τοῦ δὲ τάφον καὶ σῆμʼ ἀιδὲς ποίησεν Ἄναυρος</l>
<l>ὄμβρῳ χειμερίῳ πλήθων· τὼς γάρ μιν Ἀπόλλων</l>
<l>Λητοΐδης ἤνωξʼ, ὅτι ῥα κλειτὰς ἑκατόμβας</l>
<l n="480">ὅστις ἄγοι Πυθοῖδε βίῃ σύλασκε δοκεύων.</l>
</div1>
</body>
</text>
</TEI.2>

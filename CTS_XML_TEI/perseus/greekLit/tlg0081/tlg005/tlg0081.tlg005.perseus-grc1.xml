<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title TEIform="title">De Isaeo</title>
<author TEIform="author">Dionysius of Halicarnassus</author>
<editor role="editor" TEIform="editor">Hermann Usener</editor>
<funder n="org:Google" TEIform="funder">Google Digital Humanities Awards Program</funder>
</titleStmt>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<title TEIform="title">Dionysii Halicarnasei Quae Exstant, Volumen Quintum</title>
<title TEIform="title">Opsuculorum, Volumen Prius</title>
<author TEIform="author">Dionysius of Halicarnassus</author>
<editor role="editor" TEIform="editor">Hermann Usener</editor>
<imprint TEIform="imprint">
<publisher TEIform="publisher">In Aedibus B.G. Teubneri</publisher>
<pubPlace TEIform="pubPlace">Leipzig</pubPlace>
<date TEIform="date">1899</date>
</imprint>
</monogr>
</biblStruct>
<p TEIform="p">Keyboarding</p>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<state unit="chapter" n="chunk" delim="." TEIform="state"/>
<state unit="section" TEIform="state"/>
</refsDecl>
<refsDecl doctype="TEI.2" TEIform="refsDecl">
<state unit="reiskpage" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
</teiHeader>
<text TEIform="text">
<body TEIform="body">
<div1 type="chapter" n="1" org="uniform" sample="complete" part="N" TEIform="div1">
<p TEIform="p">
<pb id="p.93" TEIform="pb"/>
<milestone unit="reiskpage" n="586" TEIform="milestone"/>Ἰσαῖος δὲ ὁ Δημοσθένους καθηγησάμενος καὶ διὰ
τοῦτο μάλιστα γενόμενος περιφανής, ὡς μέν τινες
ἱστοροῦσιν, Ἀθηναῖος ἦν τὸ γένος, ὡς δʼ ἕτεροι γράφουσι,
Χαλκιδεύς. ἤκμασε δὲ μετὰ τὸν Πελοποννησιακὸν 
πόλεμον, ὡς ἐκ λόγων αὐτοῦ τεκμαίρομαι, καὶ μέχρι
τῆς Φιλίππου
<milestone unit="reiskpage" n="587" TEIform="milestone"/> δυναστείας παρεξέτεινε. γενέσεως δὲ
καὶ τελευτῆς τοῦ ῥήτορος ἀκριβῆ χρόνον εἰπεῖν οὐκ
ἔχω οὐδὲ δὴ περὶ τοῦ βίου τἀνδρός, οἷός τις ἦν, οὐδὲ
περὶ τῆς προαιρέσεως τῶν πολιτευμάτων οὐδέν, ἀρχὴν 
εἰ προείλετό τινα ἢ πολιτείαν, οὐδʼ
<milestone unit="reiskpage" n="588" TEIform="milestone"/> ὅλως περὶ τῶν
τοιούτων οὐδενὸς διὰ τὸ μηδεμιᾷ τοιαύτῃ περιτυγχάνειν
ἱστορίᾳ. οὐδὲ γὰρ ὁ τοὺς Ἰσοκράτους μαθητὰς
ἀναγράψας Ἕρμιππος, ἀκριβὴς ἐν τοῖς ἄλλοις γενόμενος,
ὑπὲρ τοῦδε τοῦ ῥήτορος οὐδὲν εἴρηκεν ἔξω δυεῖν 
τούτων, ὅτι διήκουσε μὲν Ἰσοκράτους καθηγήσατο δὲ
<pb id="p.94" TEIform="pb"/>
Δημοσθένους. <del status="unremarkable" TEIform="del">συνεγένετο δὲ τοῖς ἀρίστοις τῶν φιλοσόφων.</del>
</p>
</div1>
<div1 type="chapter" n="2" org="uniform" sample="complete" part="N" TEIform="div1">
<p TEIform="p">λείπεται δὴ περὶ τῆς προαιρέσεως καὶ δυνάμεως
αὐτοῦ καὶ τίνι κέχρηται χαρακτῆρι λέγειν. γένους
μὲν δὴ λόγων ἑνὸς ἀσκητὴς ἐγένετο τοῦ δικανικοῦ καὶ
περὶ τοῦτο μάλιστα ἐσπούδασε. χαρακτῆρα δὲ τὸν
Λυσίου κατὰ τὸ πλεῖστον ἐζήλωσε καὶ εἰ μή τις ἔμπειρος
πάνυ τῶν ἀνδρῶν εἴη καὶ τριβὰς ἀξιολόγους
ἀμφοῖν ἔχων, οὐκ ἂν διαγνοίη ῥᾳδίως πολλοὺς τῶν
λόγων, ὁποτέρου τῶν ῥητόρων εἰσίν, ἀλλὰ παρακρούσεται
<milestone unit="reiskpage" n="589" TEIform="milestone"/>
ταῖς ἐπιγραφαῖς <add TEIform="add">οὐχ</add> οὕτως ἀκριβῶς ἐχούσαις,
ὡς διὰ μιᾶς δηλοῦταί μοι γραφῆς. οὐ μὴν ἀπαράλλακτός
γέ ἐστιν ἡ τοῦ χαρακτῆρος ὁμοιότης, ἀλλὰ
ἔχουσα διαφοράς τινας οὐ μικρὰς οὐδὲ ὀλίγας καὶ
κατὰ τὴν ἑρμηνείαν καὶ κατὰ τὰ πράγματα, περὶ ὧν
καιρὸς ἂν εἴη λέγειν, ὡς ἡμεῖς ὑπειλήφαμεν. ἐπειδὴ
δὲ κατὰ τὴν λέξιν μᾶλλον ἔοικε τῷ Λυσίᾳ, τὴν ἀρχὴν
ἀπὸ ταύτης ποιησάμενος τὰς ὁμοιότητάς τε καὶ τὰς
διαφοράς, ἃς ἔχει πρὸς ἐκείνην, ἐρῶ.
</p>
</div1>
<div1 type="chapter" n="3" org="uniform" sample="complete" part="N" TEIform="div1">
<p TEIform="p">καθαρὰ μὲν καὶ ἀκριβὴς καὶ σαφὴς κυρία τε καὶ
 ἐναργὴς καὶ σύντομος, πρὸς δὲ τούτοις πιθανή τε καὶ
<pb id="p.95" TEIform="pb"/>
πρέπουσα τοῖς ὑποκειμένοις στρογγύλη τε καὶ δικανικὴ
οὐχ ἧττόν ἐστιν ἡ Ἰσαίου λέξις τῆς Λυσίου, καὶ κατὰ
μὲν ταῦτα οὐκ ἄν τις αὐτὴν διαγνοίη. διαφέρειν δὲ
ἐκείνης δόξειεν ἂν ἐν τοῖσδε: ἣ μὲν γὰρ ἀφελής τε
καὶ ἠθικὴ μᾶλλόν ἐστι σύγκειταί τε φυσικώτερον καὶ 
ἐσχημάτισται ἁπλούστερον
<milestone unit="reiskpage" n="590" TEIform="milestone"/> ἡδονῇ τε καὶ χάριτι πολλῇ
κεχορήγηται. ἡ δὲ Ἰσαίου τεχνικωτέρα δόξειεν ἂν εἶναι
καὶ ἀκριβεστέρα τῆς Λυσίου τήν τε σύνθεσιν περιεργοτέρα
τις καὶ σχηματισμοῖς διειλημμένη ποικίλοις,
ὅσον τε ἀπολείπεται τῆς χάριτος ἐκείνης, τοσοῦτον 
ὑπερέχει τῇ δεινότητι τῆς κατασκευῆς καὶ πηγή τις
ὄντως ἐστὶ τῆς Δημοσθένους δυνάμεως. τὴν μὲν οὖν
λέξιν οὕτως ἄν τις διαγνοίη, ἐν δὲ τοῖς πράγμασι
τοιαύτας τινὰς εὑρήσει διαφοράς. παρὰ Λυσίᾳ μὲν οὐ
πολλὴν τὴν ἐπιτέχνησιν οὔτʼ ἐν <add TEIform="add">τοῖς</add> μερισμοῖς τῶν 
πραγμάτων οὔτʼ ἐν τῇ τάξει τῶν ἐνθυμημάτων οὔτʼ
ἐν ταῖς ἐξεργασίαις αὐτῶν ὄψεται: ἁπλοῦς γὰρ ὁ ἀνήρ.
παρʼ Ἰσαίῳ δὲ <add TEIform="add">ἀκριβέστερον</add> καὶ τεχνικώτερον ἤδη
γινόμενα ταῦτα εὑρήσει. καὶ γὰρ ἐφόδοις χρῆται καὶ
προκατασκευαῖς καὶ μερισμοῖς τεχνικωτέροις καὶ τίθησιν 
ἐν οἷς δίδωσι χρῆσιν ἕκαστον καὶ μέχρι πολλοῦ προάγει
τὰς τῶν ἐπιχειρημάτων ἐξεργασίας σχημάτων τε μεταβολαῖς
<pb id="p.96" TEIform="pb"/>
ἐναγωνίων καὶ παθητικῶν ποικίλλει τοὺς λόγους.
καὶ πρὸς μὲν τὸν ἀντίδικον διαπονηρεύεται, τοὺς δὲ
δικαστὰς καταστρατηγεῖ, τοῖς δὲ πράγμασιν, ὑπὲρ ὧν
<milestone unit="reiskpage" n="591" TEIform="milestone"/>
ὁ λόγος, ἐκ παντὸς πειρᾶται βοηθεῖν.
</p>
</div1>
<div1 type="chapter" n="4" org="uniform" sample="complete" part="N" TEIform="div1">
<p TEIform="p">ἵνα δὲ μᾶλλον ἡ διαφορὰ τῶν ἀνδρῶν γένηται
καταφανής, εἰκόνι χρήσομαι τῶν ὁρατῶν τινι. εἰσὶ δή
τινες ἀρχαῖαι γραφαί, χρώμασι μὲν εἰργασμέναι ἁπλῶς
καὶ οὐδεμίαν ἐν τοῖς μίγμασιν ἔχουσαι ποικιλίαν,
ἀκριβεῖς δὲ ταῖς γραμμαῖς καὶ πολὺ τὸ χαρίεν ἐν
ταύταις ἔχουσαι. αἱ δὲ μετʼ ἐκείνας εὔγραμμοι μὲν
ἧττον, ἐξειργασμέναι δὲ μᾶλλον, σκιᾷ τε καὶ φωτὶ
ποικιλλόμεναι καὶ ἐν τῷ πλήθει τῶν μιγμάτων τὴν
ἰσχὺν ἔχουσαι. τούτων μὲν δὴ ταῖς ἀρχαιοτέραις ἔοικεν
ὁ Λυσίας κατὰ τὴν ἁπλότητα καὶ τὴν χάριν, ταῖς δὲ
ἐκπεπονημέναις τε καὶ τεχνικωτέραις ὁ Ἰσαῖος. ἦν δὲ
περὶ αὐτοῦ δόξα παρὰ τοῖς τότε γοητείας καὶ ἀπάτης,
ὡς δεινὸς ἁνὴρ τεχνιτεῦσαι λόγους ἐπὶ τὰ πονηρότερα,
καὶ εἰς τοῦτο διεβάλλετο. δηλοῖ δὲ τοῦτο τῶν ἀρχαίων
τις ῥητόρων ἐν τῇ Δημοσθένους
<milestone unit="reiskpage" n="592" TEIform="milestone"/> κατηγορίᾳ Πυθέας, 
ὡς ἐμοὶ δοκεῖ. πονηρίαν γὰρ τῷ Δημοσθένει καὶ
κακίαν τὴν ἐξ ἀνθρώπων πᾶσαν ἐνοικεῖν φήσας, κατὰ
τόδε τὸ μέρος οἷον εἰς διαβολὴν ἐπιτίθησιν, ὅτι τὸν
Ἰσαῖον ὅλον καὶ τὰς τῶν λόγων ἐκείνου τέχνας σεσίτισται.
<pb id="p.97" TEIform="pb"/>
καὶ μὰ Δία οὐκ ἄπο σκοποῦ τὴν διαβολὴν
ταύτην εἶχεν ἑκάτερος. ἐμοὶ γοῦν οἱ μὲν Ἰσαίου τε
καὶ Δημοσθένους λόγοι, κἂν περὶ ἀληθεῖς καὶ δικαίας
συνταχθῶσιν ὑποθέσεις, ὕποπτοι δοκοῦσιν εἶναι τῆς
πολλῆς ἐπιτεχνήσεως ἕνεκα, οἱ δὲ Ἰσοκράτους καὶ 
Λυσίου παντὸς μάλιστα δίκαιοί τε καὶ ἀληθεῖς, κἂν
μὴ τοιαῦτα τὰ πράγματα ἐν αὐτοῖς, ὅτι κακοῦργον
οὐδὲν ἐπιφαίνουσιν ἐπὶ τῆς κατασκευῆς, ἀλλʼ εἰσὶν
ἐλεύθεροί τινες καὶ ἀφελεῖς.</p>
</div1>
<div1 type="chapter" n="5" org="uniform" sample="complete" part="N" TEIform="div1">
<p TEIform="p">
ταυτί μοι τὰ διαλλάττοντα ἔδοξεν εἶναι, ἐξ ὧν ἄν
τις οὐ χαλεπῶς διαγνῶναι τοὺς Λυσίου τε καὶ Ἰσαίου
λόγους δυνηθείη. εἰ δὲ ὀρθῶς ὑπείληφα, ἐξέσται τῷ
βουλομένῳ σκοπεῖν <add TEIform="add">ἐπʼ αὐτῶν τῶν παραδειγμάτων
ποιουμένῳ</add> τὴν ἐξέτασιν. ἄρξομαι δὲ ἀπὸ τῶν περὶ
τὴν λέξιν θεωρημάτων. ἔστι δή τις Ἰσαίου λόγος
<milestone unit="reiskpage" n="593" TEIform="milestone"/>ὑπὲρ Εὐμάθους, μετοίκου τινὸς τῶν τραπεζιτευόντων
Ἀθήνησιν, ὃν εἰς δουλείαν ἀγόμενον ὑπὸ τοῦ κληρονομήσαντος
τὸν ἀπηλευθερωκότα τῶν ἀστῶν τις ἀφαιρεῖται
καὶ τὴν ἀπολογίαν ποιεῖται περὶ αὐτοῦ. τὸ
προοίμιον δέ ἐστι τοῦ λόγου τοιόνδε: <quote TEIform="quote">ἄνδρες δικασταί, 
<pb id="p.98" TEIform="pb"/>
ἐγὼ καὶ πρότερον Εὐμάθει τούτῳ ἐγενόμην χρήσιμος
δικαίως καὶ νῦν, εἴ τι ἔστι κατʼ ἐμέ, πειράσομαι
συσσῴζειν αὐτὸν μεθʼ ὑμῶν. μικρὰ δέ μου ἀκούσατε,
ἵνα μηδεὶς ὑπολάβῃ ὑμῶν, ὡς ἐγὼ προπετείᾳ ἢ ἄλλῃ
τινὶ ἀδικίᾳ πρὸς τὰ Εὐμάθους πράγματα προσῆλθον.
τριηραρχοῦντος γάρ μου ἐπὶ Κηφισοδότου ἄρχοντος
καὶ λόγου ἀπαγγελθέντος πρὸς τοὺς οἰκείους, ὡς ἄρα
τετελευτηκὼς εἴην ἐν τῇ ναυμαχίᾳ, οὔσης μοι παρακαταθήκης
παρʼ Εὐμάθει τούτῳ, μεταπεμψάμενος τοὺς
οἰκείους καὶ φίλους τοὺς ἐμοὺς Εὐμάθης ἐνεφάνισε
τὰ χρήματα, ἃ ἦν μοι παρʼ αὐτῷ, καὶ ἀπέδωκε πάντα
ὀρθῶς καὶ δικαίως. ἀνθʼ ὧν ἐγὼ σωθεὶς ἐχρώμην τε
αὐτῷ ἔτι μᾶλλον καὶ κατασκευαζομένῳ τὴν τράπεζαν
εἰσευπόρησα ἀργυρίου. καὶ μετὰ ταῦτα ἄγοντος αὐτὸν
<milestone unit="reiskpage" n="594" TEIform="milestone"/>
Διονυσίου ἐξειλόμην εἰς ἐλευθερίαν εἰδὼς ἀφειμένον
ἐν τῷ δικαστηρίῳ ὑπὸ Ἐπιγένους. ἀλλὰ περὶ μὲν
τούτων ἐπισχήσω.</quote>
</p>
</div1>
<div1 type="chapter" n="6" org="uniform" sample="complete" part="N" TEIform="div1">
<p TEIform="p">ἔστι δὴ καὶ παρὰ τῷ Λυσίᾳ τις ὑπὲρ ἀνδρὸς ξένου
δίκην φεύγοντος περὶ κλήρου ποιούμενος τὴν ἀπολογίαν.
τοῦτον ἐπιγράφει τὸν λόγον Καλλίμαχος <quote TEIform="quote">περὶ Φερενίκου
ὑπὲρ τοῦ Ἀνδροκλείδου κλήρου</quote> καὶ ἔστι πολλοῖς πρότερον
<pb id="p.99" TEIform="pb"/>
ἠγωνισμένος ἔτεσι θατέρου. ἐν ᾧ τὴν αἰτίαν
πρώτως ἐπιδείκνυσιν ὁ περὶ τοῦ ξένου ποιούμενος
τοὺς λόγους ὥσπερ ὁ τὸν μέτοικον ἐξαιρούμενος εἰς
ἐλευθερίαν. ἔστι δὲ τὸ προοίμιον τοῦ λόγου τόδε:
<quote TEIform="quote">ἀναγκαῖόν μοι δοκεῖ εἶναι, ὦ ἄνδρες δικασταί, περὶ 
τῆς φιλίας τῆς ἐμῆς καὶ τῆς Φερενίκου πρῶτον εἰπεῖν
πρὸς ὑμᾶς, ἵνα μηδεὶς ὑμῶν θαυμάσῃ, ὅτι ὑπὲρ
<milestone unit="reiskpage" n="595" TEIform="milestone"/>οὐδενὸς ὑμῶν πώποτε εἰρηκὼς πρότερον ὑπὲρ τούτου
νυνὶ λέγω. ἐμοὶ γάρ, ὦ ἄνδρες δικασταί, ξένος ἦν
Κηφισόδοτος ὁ τούτου πατήρ, καὶ ὅτε ἐφεύγομεν, ἐν 
Θήβαις παρʼ ἐκείνῳ κατηγόμην καὶ ἐγὼ καὶ ἄλλος
Ἀθηναίων ὁ βουλόμενος, καὶ πολλὰ καὶ ἀγαθὰ καὶ
ἰδίᾳ καὶ δημοσίᾳ παθόντες ὑπʼ αὐτοῦ εἰς τὴν ἡμετέραν
αὐτῶν κατήλθομεν. ἐπεὶ δʼ οὖν οὗτοι ταῖς αὐταῖς
τύχαις ἐχρήσαντο καὶ φυγάδες Ἀθήναζε ἀφίκοντο, 
ἡγούμενος τὴν μεγίστην αὐτοῖς ὀφείλειν χάριν οὕτως
οἰκείως αὐτοὺς ὑπεδεξάμην, ὥστε μηδένα γνῶναι τῶν
εἰσιόντων, εἰ μή τις πρότερον ἠπίστατο, ὁπότερος ἡμῶν
ἐκέκτητο τὴν οἰκίαν. οἶδε μὲν οὖν καὶ Φερένικος, ὦ
ἄνδρες δικασταί, ὅτι πολλοὶ λέγειν εἰσὶν ἐμοῦ δεινότεροι 
καὶ μᾶλλον τοιούτων πραγμάτων ἔμπειροι, ἀλλʼ
ὅμως ἡγεῖται τὴν ἐμὴν οἰκειότητα πιστοτάτην εἶναι.
αἰσχρὸν οὖν μοι δοκεῖ εἶναι κελεύοντος τούτου καὶ
δεομένου τὰ δίκαια αὐτῷ βοηθῆσαι περιιδεῖν αὐτόν,
<pb id="p.100" TEIform="pb"/>
καθʼ ὅσον οἷός τʼ εἰμὶ ἐγώ, τῶν ὑπʼ Ἀνδροκλείδου
δεδομένων στερηθῆναι.</quote>
</p>
</div1>
<div1 type="chapter" n="7" org="uniform" sample="complete" part="N" TEIform="div1">
<p TEIform="p">τί δὴ ταῦτα τὰ προοίμια ἀλλήλων διαφέρει; παρὰ
Λυσίᾳ μὲν ἡδεῖά ἐστιν ἡ εἰσβολὴ καὶ διʼ οὐδὲν
<milestone unit="reiskpage" n="596" TEIform="milestone"/> ἄλλο 
μᾶλλον ἢ ὅτι φυσικῶς πως εἴρηται καὶ ἀφελῶς:
<quote TEIform="quote">ἀναγκαῖόν μοι δοκεῖ εἶναι, ὦ ἄνδρες δικασταί, περὶ
τῆς φιλίας τῆς ἐμῆς καὶ τῆς Φερενίκου πρῶτον εἰπεῖν
πρὸς ὑμᾶς.</quote> καὶ τὸ ἐπιλεγόμενον τούτῳ ἔτι μᾶλλον
ἀκατάσκευον φαίνεται εἶναι καί, ὡς ἂν ἰδιώτης τις
εἰπεῖν δύναιτο, <del status="unremarkable" TEIform="del">τὸ</del> εἰρημένον: <quote TEIform="quote">ἵνα μηδεὶς ὑμῶν
θαυμάσῃ, ὅτι ὑπὲρ οὐδενὸς <add TEIform="add">ὑμῶν</add> πώποτε εἰρηκὼς
πρότερον ὑπὲρ τούτου νῦν λέγω.</quote> παρὰ δὲ Ἰσαίῳ
κατεσκεύασται τὸ δοκοῦν εἶναι ἀφελὲς καὶ οὐ λέληθεν,
ὅτι ἐστὶ ῥητορικόν: <quote TEIform="quote">ἐγὼ καὶ πρότερον Εὐμάθει τούτῳ
ἐγενόμην χρήσιμος δικαίως καὶ νῦν, εἴ τι ἔστι κατʼ
ἐμέ, πειράσομαι συσσῴζειν αὐτόν.</quote> ὑψηλότερά <add TEIform="add">τε γάρ</add>
ἐστι καὶ ἧττον ἐκείνων ἀφελέστερα, καὶ ἔτι μᾶλλον τὰ
ἐπιφερόμενα: <quote TEIform="quote">μικρὰ δέ μου ἀκούσατε, ἵνα μηδεὶς
ὑπολάβῃ ὑμῶν, ὡς ἐγὼ προπετείᾳ ἢ ἄλλῃ τινὶ ἀδικίᾳ
πρὸς τὰ Εὐμάθους πράγματα προσῆλθον.</quote> ἥ τε γὰρ
προπέτεια καὶ ἡ ἀδικία καὶ τὸ πρὸς τὰ Εὐμάθους
πράγματα
<milestone unit="reiskpage" n="597" TEIform="milestone"/> προσελθεῖν πεποιημένοις μᾶλλον ἔοικεν ἢ 
αὐτοφυέσι. καὶ αὖθίς γε παρὰ μὲν τῷ Λυσίᾳ ἡ πρόφασις
<pb id="p.101" TEIform="pb"/>
λέγεται ἀνεπιτηδεύτως: <quote TEIform="quote">ἐμοὶ γάρ, ὦ ἄνδρες
δικασταί, ξένος ἦν Κηφισόδοτος ὁ τούτου πατήρ, καὶ
ὅτε ἐφεύγομεν, ἐν Θήβαις παρʼ ἐκείνῳ κατηγόμην καὶ
ἐγὼ καὶ ἄλλος Ἀθηναίων ὁ βουλόμενος.</quote> ἡδέως τε καὶ
ἀφοριστικῶς τὰ μετὰ ταῦτα ἐπιτίθεται: <quote TEIform="quote">καὶ πολλὰ καὶ 
ἀγαθὰ καὶ ἰδίᾳ καὶ δημοσίᾳ παθόντες ὑπʼ αὐτοῦ εἰς
τὴν ἡμετέραν αὐτῶν κατήλθομεν.</quote> παρὰ δὲ τῷ Ἰσαίῳ
πέφρασται περιεργότερον καὶ οὐ μακρὰν ἀπέχει τῆς
Δημοσθένους κατασκευῆς: <quote TEIform="quote">τριηραρχοῦντος γάρ <add TEIform="add">μου</add>
ἐπὶ Κηφισοδότου ἄρχοντος καὶ λόγου ἀπαγγελθέντος 
πρὸς τοὺς οἰκείους, ὡς ἄρα τετελευτηκὼς εἴην ἐν τῇ
ναυμαχίᾳ, οὔσης μοι παρακαταθήκης παρʼ Εὐμάθει
τούτῳ.</quote> τό τε γὰρ
<milestone unit="reiskpage" n="598" TEIform="milestone"/> λόγου ἀπαγγελθέντος καὶ τὸ ὡς
ἄρα τετελευτηκὼς εἴην καὶ τὸ οὔσης ἐμοὶ παρακαταθήκης
οὐκ ἂν φαίην ἔγωγε ἀφελῶς εἰρῆσθαι. ἐκείνως 
γὰρ λεγόμενα μᾶλλον ἀποίητα: <quote TEIform="quote">ὅτε γὰρ ἐτριηράρχουν
καὶ ἀπηγγέλη τοῖς ἐνθάδε, ὡς ἄρα τετελευτηκὼς εἴην,
ἔχων μου παρακαταθήκην Εὐμάθης οὑτοσί.</quote>
</p>
</div1>
<div1 type="chapter" n="8" org="uniform" sample="complete" part="N" TEIform="div1">
<p TEIform="p">καὶ τὰ λοιπὰ δὲ τῶν προοιμίων μέρη παρʼ ᾧ μὲν 
ἀφελέστερον ἄν τις εὕροι λεγόμενα, παρʼ ᾧ δὲ ῥητορικώτερον. 
ἐν ἑτέρῳ δὲ ἀγῶνι πάλιν ὁ μὲν Ἰσαῖος ἐπιτρόπῳ
τινὶ συντάξας ἀπολογίαν ὑπὸ τοῦ ἰδίου ἀδελφιδοῦ
κρινομένῳ τοιαύτῃ κέχρηται <add TEIform="add">τῇ</add> ἀρχῇ: <quote TEIform="quote">ἐβουλόμην
<pb id="p.102" TEIform="pb"/>
μέν, ὦ ἄνδρες δικασταί, μὴ λίαν οὕτως Ἁγνόθεον πρὸς
χρήματʼ ἔχειν αἰσχρῶς, ὥστε τοῖς ἀλλοτρίοις ἐπιβουλεύειν
καὶ δίκας τοιαύτας λαγχάνειν, ἀλλʼ ὄντα γε
οὖν ἀδελφιδοῦν ἐμὸν καὶ κύριον τῆς πατρῴας οὐσίας
οὐ
<milestone unit="reiskpage" n="599" TEIform="milestone"/> μικρᾶς ἀλλʼ ἱκανῆς ὥστε καὶ λειτουργεῖν, ὑφʼ 
ἡμῶν αὐτῷ παραδοθείσης, ταύτης ἐπιμελεῖσθαι, τῶν
δʼ ἐμῶν μὴ ἐπιθυμεῖν: ἵνα βελτίων τʼ ἐδόκει πᾶσιν
εἶναι σῴζων αὐτὴν καὶ πλείω ποιῶν χρησιμώτερον ὑμῖν
πολίτην παρεῖχεν ἑαυτόν. ἐπεὶ δὲ τὴν μὲν ἀνῄρηκε
καὶ πέπρακε καὶ αἰσχρῶς καὶ κακῶς διολώλεκεν, ὡς
οὐκ ἂν ἐβουλόμην, πιστεύων δʼ ἑταιρίαις καὶ λόγων
παρασκευαῖς ἐπὶ τὴν ἐμὴν ἐλήλυθεν, ἀνάγκη, ὡς ἔοικε,
συμφορὰν μὲν εἶναι νομίζειν, ὅτι τοιοῦτός ἐστιν οἰκεῖος
ὤν, ἀπολογεῖσθαι δὲ περὶ ὧν ἐγκέκληκε καὶ ἔξω με
τοῦ πράγματος διαβέβληκεν ὡς ἂν οὖν δυνώμεθα
προθυμότατα πρὸς ὑμᾶς.</quote> ὁ δὲ Λυσίας ἀνδρὶ ὑπὸ
τῶν ἀδελφῶν τῆς ἑαυτοῦ γυναικὸς ἐγκαλουμένῳ κακῆς
ἐπιτροπῆς συγγράψας λόγον τοιούτῳ κέχρηται τῷ
προοιμίῳ: <quote TEIform="quote">οὐχ ἱκανόν, ὦ ἄνδρες δικασταί, τοῖς ἐπιτρόποις,
ὅσα πράγματα διὰ τὴν ἐπιτροπείαν ἔχουσιν,
ἀλλὰ καὶ διασῴζοντες τὰς τῶν φίλων οὐσίας συκοφαντοῦνται
<pb id="p.103" TEIform="pb"/>
ὑπὸ τῶν ὀρφανῶν πολλοί. ὅπερ κἀμοὶ νῦν
συμβέβηκεν. ἐγὼ γάρ,
<milestone unit="reiskpage" n="600" TEIform="milestone"/> ὦ ἄνδρες δικασταί, καταλειφθεὶς
ἐπίτροπος τῶν Ἱπποκράτους χρημάτων καὶ
διαχειρίσας ὀρθῶς καὶ δικαίως τὴν οὐσίαν καὶ παραδοὺς
τοῖς υἱοῖς δοκιμασθεῖσι τὰ χρήματα, ὧν ἐπίτροπος 
κατελείφθην, συκοφαντοῦμαι νῦν ὑπʼ αὐτῶν ἀδίκως.</quote>
</p>
</div1>
<div1 type="chapter" n="9" org="uniform" sample="complete" part="N" TEIform="div1">
<p TEIform="p">οὐ πολλῶν οἶμαι δεῖν λόγων, ὅτι τοῦτο μὲν ἀφελῶς 
καὶ ἡδέως εἴρηται ἦθός τε οὐ πεπλασμένον ἀλλὰ
φυσικὸν ἐπιφαίνει. τὸ γάρ: <quote TEIform="quote">οὐχ ἱκανόν, ὦ ἄνδρες
δικασταί, τοῖς ἐπιτρόποις, ὅσα πράγματα διὰ τὴν ἐπιτροπείαν 
ἔχουσιν</quote> οὐδεὶς ἂν εἴποι ῥήτορος εἶναι, ἀλλὰ
παντὸς ἰδιώτου καταστάντος εἰς ἀγῶνα ἄδικον. τὸ δʼ
Ἰσαίου πεποιῆσθαι ῥητορικῶς καὶ κεκαλλιλογῆσθαι
σεμνότερον ἅπαντες ἂν φήσειαν, τὸ γάρ: <quote TEIform="quote">ἐβουλόμην μέν,
<milestone unit="reiskpage" n="601" TEIform="milestone"/>ὦ ἄνδρες δικασταί, μὴ λίαν οὕτως Ἁγνόθεον πρὸς 
χρήματα ἔχειν αἰσχρῶς, ὥστε τοῖς ἀλλοτρίοις ἐπιβουλεύειν.</quote>
καὶ ἔτι μᾶλλον παρὰ Λυσίᾳ μὲν χαριέντως
πάνυ καὶ ἀφελῶς εἰρῆσθαι τὸ: <quote TEIform="quote">ἐγὼ γάρ, ὦ ἄνδρες
δικασταί, καταλειφθεὶς ἐπίτροπος τῶν Ἱπποκράτους
χρημάτων καὶ διαχειρίσας ὀρθῶς καὶ δικαίως τὴν 
οὐσίαν καὶ παραδοὺς τοῖς υἱοῖς δοκιμασθεῖσι τὰ χρήματα.</quote>
θάτερον δὲ τρανότερον καὶ οὐχ ὡς ἂν ἰδιώτης
συνέθηκεν: <quote TEIform="quote">ἀλλʼ ὄντα γε οὖν ἀδελφιδοῦν ἐμὸν καὶ
κύριον τῆς πατρῴας οὐσίας οὐ μικρᾶς ἀλλʼ ἱκανῆς,
<pb id="p.104" TEIform="pb"/>
ὥστε καὶ λειτουργεῖν, ὑφʼ ἡμῶν αὐτῷ παραδοθείσης,
ταύτης ἐπιμελεῖσθαι.</quote> ἑνὸς δʼ ἔτι μνησθήσομαι γένους,
ἐξ οὗ μάλιστα ἡ διαφορὰ τῶν ἀνδρῶν ἔσται καταφανής.</p>
</div1>
<div1 type="chapter" n="10" org="uniform" sample="complete" part="N" TEIform="div1">
<p TEIform="p">
ὑποτίθεται δὲ ἑκάτερος ἰδιώτην ἄνδρα καὶ ἀπράγμονα
καὶ νέον παρὰ τὴν ἑαυτοῦ προαίρεσίν τε καὶ
φύσιν ἠναγκασμένον ἐν δικαστηρίῳ λέγειν, ὁ μὲν
Λυσίας ἐν τῷ πρὸς Ἀρχεβιάδην λόγῳ τὸν τρόπον
τοῦτον: <quote TEIform="quote">ἐπειδὴ τάχιστα ἔλαχέ μοι ταύτην τὴν δίκην
Ἀρχεβιάδης, ὦ ἄνδρες δικασταί, προσῆλθον αὐτῷ
λέγων, ὅτι
<milestone unit="reiskpage" n="602" TEIform="milestone"/> νέος καὶ ἄπειρος εἴην πραγμάτων καὶ 
οὐδὲν δεόμενος εἰσιέναι εἰς δικαστήριον. ἐγὼ οὖν σε
ἀξιῶ μὴ εὕρεμα ἡγεῖσθαι τὴν ἡλικίαν τὴν ἐμήν, ἀλλὰ
παραλαβόντα τοὺς ἐμοὺς φίλους καὶ τοὺς σαυτοῦ
διηγήσασθαι περὶ τοῦ χρέως, ὅθεν γεγένηται. κἂν
δόξῃς ἀληθῆ λέγειν ἐκείνοις, οὐδέν σοι δεήσει πραγμάτων,
ἀλλὰ λαβὼν ἄπει τὰ σαυτοῦ. δίκαιος δὲ εἶ
μηδὲν παραλιπεῖν, ἀλλʼ εἰπεῖν ἅπαντα, ἐπειδὴ νεώτερός
εἰμι τοῦ συμβολαίου, ἵνα ἀκούσαντες, περὶ ὧν οὐκ
ἴσμεν, βουλευσώμεθα περὶ ὧν σὺ λέγεις: ἐάν πως
φανερὸν γένηται, πότερον ἀδίκως τῶν ἐμῶν ἐφίεσαι ἢ
<pb id="p.105" TEIform="pb"/>
δικαίως τὰ σεαυτοῦ ζητεῖς κομίσασθαι. ταῦτʼ ἐμοῦ
προκαλουμένου οὐδεπώποτʼ ἠθέλησε συνελθεῖν οὐδὲ
λόγον περὶ ὧν ἐνεκάλει ποιήσασθαι οὐδὲ δίαιταν ἐπιτρέψαι,
ἕως ὑμεῖς τὸν νόμον τὸν περὶ τῶν διαιτητῶν
<milestone unit="reiskpage" n="603" TEIform="milestone"/>ἔθεσθε.</quote> ὁ δὲ Ἰσαῖος ἐν ἀμφισβητήσει χωρίου τοῦ 
ὑπὸ τῶν δημοτῶν κατεσχημένου, οἷς τὸ χωρίον ὑπέκειτο,
ταύτῃ χρώμενον εἰσάγει τῇ ἀρχῇ: <quote TEIform="quote">μάλιστα μὲν
ἐβουλόμην, ὦ ἄνδρες δικασταί, μηδʼ ὑφʼ ἑνὸς ἀδικεῖσθαι
τῶν πολιτῶν, εἰ δὲ μή, τοιούτων ἀντιδίκων τυχεῖν,
πρὸς οὓς οὐδὲν ἂν ἐφρόντιζον διαφερόμενος. νῦν δέ 
μοι πάντων πραγμάτων λυπηρότατον συμβέβηκεν.
ἀδικοῦμαι γὰρ ὑπὸ τῶν δημοτῶν, οὓς περιορᾶν μὲν
ἀποστεροῦντας οὐ ῥᾴδιον, ἀπέχθεσθαι δὲ ἀηδές, μεθʼ ὧν
ἀνάγκη καὶ <add TEIform="add">συνθύειν καὶ</add> συνουσίας κοινὰς ποιεῖσθαι.
πρὸς μὲν οὖν πολλοὺς χαλεπὸν ἀντιδικεῖν: μέγα γὰρ 
μέρος συμβάλλεται <add TEIform="add">τὸ</add> πλῆθος αὐτοῖς πρὸς τὸ δοκεῖν
ἀληθῆ λέγειν: ὅμως δὲ διὰ τὸ πιστεύειν τοῖς πράγμασι,
πολλῶν μοι καὶ δυσκόλων συμπιπτόντων οὐχ ἡγούμην
δεῖν κατοκνῆσαι διʼ ὑμῶν
<milestone unit="reiskpage" n="604" TEIform="milestone"/> πειρᾶσθαι τυγχάνειν τῶν
δικαίων. δέομαι οὖν ὑμῶν συγγνώμην ἔχειν, εἰ καὶ 
νεώτερος ὢν λέγειν ἐπὶ δικαστηρίου τετόλμηκα: διὰ
<pb id="p.106" TEIform="pb"/>
γὰρ τοὺς ἀδικοῦντας ἀναγκάζομαι παρὰ τὸν ἐμαυτοῦ
τρόπον τοιοῦτόν τι ποιεῖν. πειράσομαι δʼ ὑμῖν ἐξ
ἀρχῆς, ὡς ἂν δύνωμαι, διὰ βραχυτάτων εἰπεῖν περὶ τοῦ πράγματος.</quote>
</p>
</div1>
<div1 type="chapter" n="11" org="uniform" sample="complete" part="N" TEIform="div1">
<p TEIform="p">τίς ἂν οὖν οὐκ ἂν ὁμολογήσειε τὸν μὲν Λυσίου
νέον καὶ ἰδιώτην καὶ ἀπράγμονα ἀρχέτυπόν τινα εἶναι
τῆς ἀληθείας διαφέροντα ἐκείνης οὐδʼ ὁτιοῦν, τὸν
ἕτερον δὲ ἀπόγραφόν τινα καὶ οὐ λανθάνοντα ὅτι
πέπλασται ῥητορικῇ τέχνῃ; καὶ γὰρ αἱ λέξεις καὶ τὰ
νοήματα παρʼ ἐκείνῳ μὲν τὸ αὐτοφυές, παρὰ δὲ τούτῳ
τὸ κατασκευαστὸν ἀποφαίνουσιν. ὃ μέν γε ἀρχῇ
κέχρηται, ὅτι νέος τε καὶ ἄπειρος εἴη πραγμάτων καὶ
οὐδὲν δεόμενος εἰς δικαστήριον εἰσιέναι. καὶ ἐπιφέρει
πάνυ ἠθικῶς: <quote TEIform="quote">ἐγὼ οὖν σε ἀξιῶ μὴ εὕρεμα ἡγεῖσθαι
τὴν ἡλικίαν τὴν ἐμήν.</quote> καὶ τὸ μετὰ τοῦτο, ὡς φύσιν
εἶχε γενέσθαι τε καὶ ῥηθῆναι, λέγει: ὡς ἐπὶ διαιτητὰς
<milestone unit="reiskpage" n="605" TEIform="milestone"/>
ἠξίουν <add TEIform="add">τοὺς</add> κοινοὺς ἐλθεῖν φίλους <quote TEIform="quote">κἄν δόξῃς ἀληθῆ
λέγειν ἐκείνοις, οὐδέν σοι δεήσει πραγμάτων, ἀλλὰ
λαβὼν ἄπει τὰ σαυτοῦ.</quote> καὶ τὰ λοιπὰ ἐν ἤθει χρηστᾷ
διεξελθὼν τελευτῶν ἐπιτίθησι: <quote TEIform="quote">ταῦτʼ ἐμοῦ προκαλουμένου
οὐδεπώποτε ἠθέλησε συνελθεῖν.</quote> ὁ δὲ Ἰσαῖος
τουτὶ μὲν τὸ μέρος τὸ: <quote TEIform="quote">παρὰ τὴν ἑαυτοῦ γνώμην
ἠναγκάσθαι λέγειν ἐν δικαστηρίῳ νέον ὄντα</quote> ἐπὶ τελευτῇ
τοῦ προοιμίου τίθησιν. ἄρχεται δὲ ἀπὸ διανοίας
οὐ φαύλης μὰ Δία οὐδὲ ἰδιωτικῆς, ἀνιαρότερον εἶναι
<pb id="p.107" TEIform="pb"/>
λέγων πρὸς τοιούτους ἀπέχθεσθαι, μεθʼ ὧν ἀνάγκην
εἶναι τῶν τιμιωτάτων κοινωνεῖν. ἔπειτα ἀπολύεταί τι
τῶν μελλόντων αὐτὸν λυπεῖν, τὸ δὴ πολλοὺς ὄντας
τοὺς δημότας πρὸς αὐτὸν ἀντιδικεῖν. συντίθησί τε
τὰ ὀνόματα οὐ φαύλως μὰ Δία οὐδʼ ὡς ἄν ἰδιώτης:
<milestone unit="reiskpage" n="606" TEIform="milestone"/>
<quote TEIform="quote">ἀδικοῦμαι γὰρ ὑπὸ τῶν δημοτῶν</quote>, φησίν, <quote TEIform="quote">οὓς
περιορᾶν μὲν οὐ ῥᾴδιον ἀποστεροῦντας, ἀπέχθεσθαι δʼ
ἀηδές, μεθʼ ὧν ἀνάγκη καὶ <add TEIform="add">συνθύειν καὶ</add> συνουσίας
κοινὰς ποιεῖσθαι.</quote> ἡ γὰρ ἀηδὴς ἀπέχθεια καὶ αἱ κοιναὶ
συνουσίαι τεχνικώτερον σύγκεινται μᾶλλον ἤ ἀφελέστερον, 
καὶ ἔτι τὸ <quote TEIform="quote">πολλῶν μοι καὶ δυσκόλων συμπιπτόντων
οὐχ ἡγούμην δεῖν κατοκνῆσαι διʼ ὑμῶν
πειρᾶσθαι τυγχάνειν τῶν δικαίων.</quote> ἥκιστα γὰρ ἰδιώτης
ἂν οὕτως: <quote TEIform="quote">οὐχ ἡγούμην δεῖν κατοκνῆσαι</quote> οὐδέ γε τὸ
<quote TEIform="quote">δἰ ὑμῶν πειρᾶσθαι τυγχάνειν τῶν δικαίων</quote>, ἀλλʼ 
ἐκείνως πως μᾶλλον: <quote TEIform="quote">τοσούτων γέ μοι συμπιπτόντων
δυσκόλων ἐφʼ ὑμᾶς ἠνάγκασμαι καταφυγεῖν, ἵνα τῶν
δικαίων τύχω διʼ ὑμῶν.</quote>
</p>
</div1>
<div1 type="chapter" n="12" org="uniform" sample="complete" part="N" TEIform="div1">
<p TEIform="p">οἶμαι μὲν οὖν καὶ ἐκ τούτων οὐκ ἄδηλον εἶναι 
τὴν τῶν ἀνδρῶν διαφοράν. οὐ μὴν ἀλλὰ καὶ ἐκ τῶν 
μελλόντων λέγεσθαι μᾶλλον ἔσται καταφανὴς καὶ μάλιστα
ἐκ τῶν ἀποδεικτικῶν καὶ παθητικῶν λόγων, ἐν
οἷς ὁ μὲν
<milestone unit="reiskpage" n="607" TEIform="milestone"/> Λυσίας ἁπλούστερός τίς ἐστι καὶ κατὰ
τὴν σύνθεσιν τῶν ὀνομάτων καὶ κατὰ τὴν κοινότητα
<pb id="p.108" TEIform="pb"/>
τῶν σχημάτων, οὑτοσὶ δὲ ποικιλώτερος. πολλὰ γὰρ
ἄν τις ἰδὼν εὕροι παρʼ αὐτῷ <gap TEIform="gap"/> ὡς ἐν τούτῳ: <quote TEIform="quote">πόθεν
χρὴ πιστεύεσθαι τὰ εἰρημένα πρὸς θεῶν; οὐκ ἐκ τῶν
μαρτύρων; οἴομαί γε. πόθεν δὲ τοὺς μάρτυρας; οὐκ
ἐκ τῶν βασάνων; εἰκός γε. πόθεν δέ γε ἀπιστεῖσθαι
τοὺς λόγους τοὺς τούτων; οὐκ ἐκ τοῦ φεύγειν τοὺς
ἐλέγχους; ἀνάγκη μεγάλη. φαίνομαι τοίνυν ἐγὼ μὲν
διώκων ταῦτα καὶ τὰ πράγματα εἰς βασάνους ἄγων,
οὗτος δὲ ἐπὶ διαβολὰς καὶ λόγους καθιστάς, ὅπερ ἄν
τις πλεονεκτεῖν βουλόμενος ποιήσειεν. ἐχρῆν δὲ αὐτόν,
εἴπερ τι δίκαιον ἐφρόνει καὶ μὴ παρακρούσασθαι τὰς
ὑμετέρας γνώμας ἐζήτει, μὴ μὰ Δία ταῦτα ποιεῖν, ἀλλʼ
ἐπὶ τὸν λογισμὸν μετὰ μαρτύρων ἐλθεῖν καὶ ἐξετάζειν
ἕκαστα τῶν ἐν τῷ λόγῳ τοῦτον τὸν τρόπον παρʼ ἐμοῦ
πυνθανόμενον: εἰσφορὰς λογίζῃ πόσας; τόσας: κατὰ
<milestone unit="reiskpage" n="608" TEIform="milestone"/>
πόσον ἀργύριον εἰσενηνεγμένας; κατὰ τόσον καὶ τόσον:
κατὰ ποῖα ψηφίσματα; ταυτί: ταύτας εἰλήφασι τίνες;
οἵδε: καὶ ταῦτα μαρτυρόμενον σκέψασθαι τὰ ψηφίσματα,
τὸ πλῆθος τῶν εἰσφορῶν, τὰ εἰσενηνεγμένα, τοὺς
<pb id="p.109" TEIform="pb"/>
λαβόντας, καὶ εἰ μὲν εὐτε <gap TEIform="gap"/>, τῷ λόγῳ πιστεύειν,
εἰ δὲ μή, νῦν παρασχέσθαι μάρτυρας, εἴ τι ψεῦδος ἦν
ὧν ἐλογισάμην αὐτοῖς.</quote>
</p>
</div1>
<div1 type="chapter" n="13" org="uniform" sample="complete" part="N" TEIform="div1">
<p TEIform="p">ταυτὶ μὲν διαλελυμένα καὶ ἐξ ἐπερωτήσεως. οἷς ὁ 
Λυσίας μὲν ἥκιστα κέχρηται, Δημοσθένης δὲ ὁ παρὰ 
τουτουὶ τὰς ἀφορμὰς λαβὼν ἀφειδέστερον, οἷον: <quote TEIform="quote">οὐκ
οὖν σὺ μισθοφορὰν λέγεις; φήσει τις. καὶ παραχρῆμά
γε τὴν αὐτὴν σύνταξιν ἁπάντων, ὦ <add TEIform="add">ἄνδρες</add> Ἀθηναῖοι,
ἵνα τῶν κοινῶν τὸ μέρος λαμβάνων ἕκαστος, ὅτου
δέοιτο
<milestone unit="reiskpage" n="609" TEIform="milestone"/> ἡ πόλις, τοῦτο παρέχοι. ἔξεστιν ἄγειν ἡσυχίαν: 
οἴκοι μένων βελτίων εἶ, τοῦ διʼ ἔνδειαν ἀνάγκῃ τι
ποιεῖν αἰσχρὸν ἀπηλλαγμένος. συμβαίνει τι τοιοῦτον,
οἷα καὶ τὰ νῦν: στρατιώτης αὐτὸς ὑπάρχων ἀπὸ τῶν
αὐτῶν τούτων λημμάτων, ὥσπερ ἐστὶ δίκαιον ὑπὲρ τῆς
πατρίδος. ἔστι τις ἔξω τῆς ἡλικίας ἡμῶν: ὅσα οὗτος 
ἀτάκτως νῦν λαμβάνων οὐκ ὠφελεῖ, ταῦτα ἐν ἴσῃ
τάξει παραλαμβάνων πάντʼ ἐφορῶν καὶ διοικῶν, ἃ χρὴ
πράττεσθαι. ὅλως δὲ οὔτε ἀφελὼν οὔτε προσθεὶς πλήν
τι μικρῷ τὴν ἀταξίαν ἀνελών, εἰς τάξιν ἤγαγον τὴν
πόλιν, τὴν αὐτὴν τοῦ λαβεῖν, τοῦ στρατεύεσθαι, τοῦ 
<pb id="p.110" TEIform="pb"/>
δικάζειν, τοῦ ποιεῖν τοῦθʼ, ὅ τι καθʼ ἡλικίαν ἕκαστος
ἔχοι καὶ ὅτου καιρὸς εἴη, τάξιν ποιήσας.</quote> ἐκεῖνα δὲ
κατὰ συστροφὴν καὶ παρακεκινδυνευμένα τῷ τε βραχέως
καὶ ἀγκύλως καὶ ἐκ παραδόξου συντίθεσθαι, καὶ οὐχ
ἅπασιν οὐδὲ ἐκ προχείρου γνωριζόμενα: <quote TEIform="quote">καὶ οὗτος ὁ
πάντων ἀνθρώπων σχετλιώτατος, οὐ παρεχομένων
<milestone unit="reiskpage" n="610" TEIform="milestone"/>
αὐτῶν μάρτυρας <del status="unremarkable" TEIform="del">δοῦναι</del>, ὧν ἐναντίον ἡμῖν ἀποδοῦναι
φασίν, <del status="unremarkable" TEIform="del">ὡς</del> ἐκείνοις πιστεύειν προσποιεῖται μᾶλλον,
ὡς ἀποδεδώκασιν ἡμῖν, ἢ <add TEIform="add">ἡμῖν</add>, ὡς οὐκ ἀπειλήφαμεν.
καίτοι πᾶσι φανερόν, ὡς ἔοικεν, <add TEIform="add">οἳ καὶ</add> τὸν τούτου
πατέρα ἀπεστέρουν ὄντα ἐπίτιμον, ὅτι ἡμῖν ἑκόντες
οὐκ ἂν ἀπέδοσαν, εἰσπράξασθαι <add TEIform="add">δὲ</add> οὕτως ἔχοντες
οὐκ ἂν ἐδυνήθημεν.</quote> καὶ γὰρ τοῦτό ἐστι τὸ σχῆμα,
ᾧ πολλάκις Δημοσθένης κέχρηται: <quote TEIform="quote">εἶτʼ οἴεσθε, οἳ μὲν
αὐτὸν οὐδὲν <add TEIform="add">ἂν</add> ἠδυνήθησαν ποιῆσαι κακόν, αὐτοὶ
δὲ μὴ παθεῖν ἐφυλάξαντʼ ἂν ἴσως, τούτους μὲν ἐξαπατᾶν
αἱρεῖσθαι μᾶλλον ἤ προλέγοντα βιάζεσθαι, ὑμῖν
δὲ ἐκ προρρήσεως πολεμῆσαι;</quote> καὶ ἔτι γε τὰ τοιαῦτα:
<quote TEIform="quote">ᾧ γάρ, ἃ μὲν ὑπῆρχεν ἔξω τῶν ἀποτιμηθέντων,
<pb id="p.111" TEIform="pb"/>
κατελελειτούργητο, δανειζομένῳ δʼ οὐδεὶς ἂν ἔδωκεν
ἐπʼ αὐτοῖς ἔτι πλέον οὐδέν, ἀποδεδωκότι τὰς μισθώσεις
ἔχειν ἐμοὶ προσῆκον ἀναμφισβητήτως, οὗτοι τηλικαύτην
δίκην λαχόντες καὶ σφέτερα
<milestone unit="reiskpage" n="611" TEIform="milestone"/> αὐτῶν εἶναι φάσκοντες
ἐκώλυσάν μʼ ἐξ αὐτῶν ποιήσασθαι τὴν ἐπισκευήν.</quote> καὶ 
τί δεῖ τὰ πλείω παρατιθέντα μηκύνειν; πολλὰ γὰρ ἄν
τις εὕροι τῶν Ἰσαίου <add TEIform="add">καὶ</add> κατὰ τὴν σύνθεσιν καὶ
κατὰ τοὺς σχηματισμοὺς ἐξηλλαγμένα μὲν τῆς Λυσίου
λέξεως, ἐοικότα δὲ τῇ Δημοσθένους δεινότητι.
</p>
</div1>
<div1 type="chapter" n="14" org="uniform" sample="complete" part="N" TEIform="div1">
<p TEIform="p">εἰρηκὼς δὲ καὶ περὶ τῶν πραγμάτων ὅτι δεινότερός 
ἐστιν οἰκονομῆσαι Λυσίου καὶ ὅλους τοὺς λόγους καὶ
τὰ μέρη αὐτῶν καὶ οὐδὲν ἔξω ποιῶν τῆς τέχνης, ᾗ
μετὰ ταῦτα πολλῇ ὁ Δημοσθένης ἐχρήσατο, βούλομαι
καὶ τὰς ὑπὲρ τούτων παρασχέσθαι πίστεις. ἔσται δὲ
κεφαλαιώδης τε καὶ ὡς πρὸς ἀνεγνωκότας τὸν ἄνδρα 
ὁ λόγος: οὐ γὰρ ἐγχωρεῖ παραδείγματα πάντων τιθέναι.
αὐτίκα τὰς διηγήσεις τότε μὲν ἀπροκατασκευάστους καὶ
συντόμους καὶ οὐδὲν προκαταλαμβανούσας τῶν ἀποδεικτικῶν
ἐν τῇ προσηκούσῃ τίθησι χώρᾳ, καθάπερ ἐν
τῷ πρὸς Μέδοντα ποιεῖ λόγῳ καὶ ἐν τῷ πρὸς Ἁγνόθεον 
καὶ ἐν
<milestone unit="reiskpage" n="612" TEIform="milestone"/> τῇ πρὸς τοὺς δημότας ἀμφισβητήσει περὶ τοῦ
χωρίου καὶ ἐν ἄλλοις συχνοῖς. τότε δὲ μερίσας αὐτὰς
<pb id="p.112" TEIform="pb"/>
κατὰ κεφάλαια καὶ παρʼ ἕκαστον αὐτῶν τὰς πίστεις
παρατιθεὶς ἐκμηκύνει τε μᾶλλον καὶ ἐκβαίνει τὸ τῆς
διηγήσεως σχῆμα, τῷ συμφέροντι χρώμενος. ταύτης
ἐστὶ τῆς ἰδέας ἥ τε πρὸς Ἕρμωνα ὑπὲρ τῆς ἐγγύης
ἀπολογία καὶ ἡ πρὸς Εὐκλείδην ἀμφισβήτησις ὑπὲρ
τῆς τοῦ χωρίου λύσεως καὶ ἡ ὑπὲρ Εὐφιλήτου πρὸς
τὸν Ἐρχιέων δῆμον ἔφεσις. ἐν γὰρ δὴ τοῖς λόγοις
τούτοις μακροτέρας τὰς διηγήσεις οὔσας οὐχ ἅμα
τίθησιν ὅλας, ἀλλὰ κατὰ μέρη διαλαμβάνων ἐφʼ ἑκάστῳ
κεφαλαίῳ τούς τε μάρτυρας ἐπάγεται καὶ τὰς ἄλλας
παρέχεται πίστεις, δεδοικώς, παρʼ ὅσα γοῦν ἐμοὶ δοκεῖ,
μὴ δυσπαρακολούθητος γένηται διὰ τὸ πλῆθος τῶν
κεφαλαίων ὁ λόγος καὶ πελαγίσῃ, αἵ τε πίστεις εἰς
<milestone unit="reiskpage" n="613" TEIform="milestone"/>
ἓν χωρίον ἅπασαι συναχθεῖσαι, πολλαὶ καὶ περὶ πολλῶν
οὖσαι πραγμάτων, μὴ συνταράξωσι τὴν σαφήνειαν.
τοιγάρτοι μετὰ τὰς διηγήσεις τὰς οὕτως ᾠκονομημένας
οὐκ ἔτι τὰς προηγουμένας ἀποδείξεις πολλοῖς βεβαιοῦται
λόγοις οὐδʼ ἔστιν ὅμοιος τοῖς νέοις τεχνογράφοις, ἀλλὰ
τὰς τῶν ἀντιδίκων πίστεις ἀναιρεῖν οἴεται δεῖν.
</p>
</div1>
<div1 type="chapter" n="15" org="uniform" sample="complete" part="N" TEIform="div1">
<p TEIform="p">τότε δὲ προκατασκευάζεταί τινα πρὸ τῶν διηγήσεων
 πράγματα καὶ προλαμβάνει τὰ μέλλοντα πιστοτέρας
αὐτὰς ἢ κατʼ ἄλλο τι χρησιμωτέρας ποιήσειν <del status="unremarkable" TEIform="del">οἰόμενος</del>,
ὡς ἐν τῇ λήξει τῇ πρὸς Ἀριστογείτονα καὶ Ἄρχιππον
εὑρίσκεται πεποιηκώς, ἐν ᾗ κλήρου τις ἀμφισβητῶν,
ἀδελφὸς ὢν τοῦ τελευτήσαντος, προκαλεῖται τὸν ἔχοντα
<pb id="p.113" TEIform="pb"/>
τἀφανῆ χρήματα εἰς ἐμφανῶν κατάστασιν, ὁ δὲ τοῦ
κλήρου κρατῶν παραγράφεται τὴν κλῆσιν, δεδόσθαι
λέγων ἑαυτῷ τὰ χρήματα κατὰ διαθήκας. διττῆς δὲ
τῆς ἀμφισβητήσεως ὑπαρχούσης,
<milestone unit="reiskpage" n="614" TEIform="milestone"/> τῆς μὲν περὶ τοῦ
γεγονέναι τὰς διαθήκας ἢ μή, τῆς δέ, τῶν διαθηκῶν 
ἀμφισβητουμένων ἤδη, τίνα δεῖ τοῦ κλήρου κρατεῖν,
πρῶτον ἀποδοὺς τὸν ὑπὲρ τῶν νόμων λόγον καὶ <add TEIform="add">κατὰ</add>
τοῦτο ἀποδείξας τὸ μέρος, ὡς οὐ δεῖ τὸν ἐπίδικον
κρατεῖσθαι κλῆρον πρὸ δίκης, οὕτως ἐπὶ τὴν διήγησιν
ἔρχεται, διʼ ἧς ἀποδείκνυσιν οὐδὲ γεγενημένας ὑπὸ 
τοῦ τετελευτηκότος τὰς διαθήκας. καὶ οὐδὲ ταύτην τὴν
διήγησιν ἁπλῶς πως συστρέψας καὶ ἀκατασκευάστως
τίθησιν, ἀλλὰ καὶ ταύτην μακροτέραν οὖσαν ἀποτομαῖς
τισι διαλαμβάνει καὶ καθʼ ἕκαστον εἶδος μάρτυρας
ἀναβιβάζεται καὶ προκλήσεις ἀναγινώσκει καὶ συνθήκας 
παρέχεται τεκμηρίοις τε καὶ σημείοις καὶ τοῖς ἐκ τῶν
εἰκότων ἐλέγχοις ἅπασι χρῆται. πολλὰς δʼ ἂν ἔχοιμι
καὶ ἄλλας παρασχέσθαι διηγήσεις, πρὸς τὸ συμφέρον
ᾠκονομημένας ὑπὸ τοῦ ῥήτορος προκατασκευαῖς, παρασκευαῖς,
μερισμοῖς, χωρίων ἀλλαγαῖς, πραγμάτων μεταγωγαῖς, 
τῷ τὰ κεφάλαια ἀνεστράφθαι, τῷ
<milestone unit="reiskpage" n="615" TEIform="milestone"/> μὴ κατὰ
τοὺς χρόνους τὰ πραχθέντα εἰρῆσθαι, τῷ <del status="unremarkable" TEIform="del">ὡς</del> μὴ
πάντα μηδʼ ἅμʼ ὡς φύσιν εἶχε πραχθῆναι μηδʼ ὡς ἂν
ἰδιώτης τις εἴποι λέγεσθαι, μυρίοις ἄλλοις τοιούτοις
<pb id="p.114" TEIform="pb"/>
τρόποις. ἀλλʼ οὔτε χρόνον ἱκανὸν ἔχω περὶ πασῶν
λέγειν, ἐκδιηγούμενος εὐθὺς ἐφʼ ἑκάστης τὴν τέχνην,
ὡς ἐβουλόμην ἄν, οὔθʼ ὁ πρὸς τοὺς ἐπισταμένους τὰ
πράγματα λόγος ἐν τῷ πλήθει τῶν παραδειγμάτων τὸ
πιστὸν ἔχει ἀλλʼ ἀρκεῖ τοῖς τοιούτοις καὶ ἡ βραχεῖα δήλωσις.
</p>
</div1>
<div1 type="chapter" n="16" org="uniform" sample="complete" part="N" TEIform="div1">
<p TEIform="p">ἐρῶ δὲ καὶ κεφαλαιωδῶς περὶ ταύτης τῆς ἰδέας ἣν
ἐγὼ δόξαν ἔχω καὶ τίνι διαφέρειν οἴομαι τὸν Ἰσαῖον
τοῦ Λυσίου. τοῦ Λυσίου μὲν δή τις ἀναγινώσκων
τὰς διηγήσεις οὐδὲν ἂν ὑπολάβοι λέγεσθαι κατὰ τέχνην
ἢ πονηρίαν, ἀλλʼ ὡς ἡ φύσις καὶ ἡ ἀλήθεια φέρει, αὐτὸ
τοῦτο ἀγνοῶν τῆς τέχνης, ὅτι τὸ μιμήσασθαι τὴν φύσιν
αὐτῆς μέγιστον ἔργον ἦν. ἐπὶ δὲ τῶν Ἰσαίου διηγημάτων
<milestone unit="reiskpage" n="616" TEIform="milestone"/>
τοὐναντίον ἂν πάθοι, μηδὲν ὑπολαβεῖν αὐτοφυῶς 
καὶ ἀπραγματεύτως λέγεσθαι μηδʼ εἴ τινα ὡς ἔτυχε
γενόμενα εἴρηται, ἐκ κατασκευῆς δὲ πάντα καὶ μεμηχανημένα
πρὸς ἀπάτην ἢ ἄλλην τινὰ κακουργίαν.
καὶ τῷ μὲν ἂν καὶ τὰ ψευδῆ λέγοντι πιστεύσειεν ἄν,
τῷ δὲ μηδʼ ἂν ἀληθεύῃ, χωρὶς ὑποψίας προσέξει.
ἐν δὲ τοῖς ἀποδεικτικοῖς διαλλάττειν ἂν δόξειεν
Ἰσαῖος Λυσίου τῷ τε μὴ κατʼ ἐνθύμημά τι λέγειν ἀλλὰ
κατʼ ἐπιχείρημα καὶ τῷ μὴ βραχέως ἀλλὰ διεξοδικῶς μηδὲ
<pb id="p.115" TEIform="pb"/>
ἁπλῶς ἀλλʼ ἀκριβῶς αὔξειν τε μᾶλλον καὶ δεινότερα
ποιεῖν τὰ πράγματα καὶ τὰ πάθη ποιεῖν γεννικώτερα.
ἐν γὰρ δὴ τούτοις οὐχ ἧττόν ἐστι φανερὸς τῇ Δημοσθένους
τέχνῃ τὰς ἀφορμὰς δεδωκώς, ἀλλʼ οὐ τὴν
Λυσίου διώκων ἀφέλειαν, ὡς ἐκ πολλῶν ἔστι λόγων,
<milestone unit="reiskpage" n="617" TEIform="milestone"/>μᾶλλον δὲ ἐκ πάντων τῶν γραφέντων ὑπʼ ατοῦ
τεκμήρασθαι. εἰ δέ τι δεῖ καὶ παραδείγμασι χρῆσθαι,
μή τις ἀναπόδεικτα δόξῃ λέγειν ἡμᾶς, ποιήσω καὶ
τοῦτο, προχειρισάμενος τὸν ὑπὲρ Εὐφιλήτου λόγον, ἐν
ᾇ τὸν Ἐρχιέων δῆμον εἰς τὸ δικαστήριον προσκαλεῖταί 
τις τῶν ἀποψηφισθέντων ὡς ἀδίκως τῆς πολιτείας
ἀπελαυνόμενος. ἐγράφη γὰρ δή τις ὑπὸ τῶν Ἀθηναίων
νόμος ἐξέτασιν γενέσθαι τῶν πολιτῶν κατὰ δήμους,
τὸν δὲ ἀποψηφισθέντα ὑπὸ τῶν δημοτῶν τῆς πολιτείας
μὴ μετέχειν, τοῖς δὲ ἀδίκως ἀποψηφισθεῖσιν ἔφεσιν 
εἰς τὸ δικαστήριον εἶναι, προσκαλεσαμένοις τοὺς δημότας,
καὶ ἐὰν τὸ δεύτερον ἐξελεγχθῶσι, πεπρᾶσθαι
αὐτοὺς καὶ τὰ χρήματα εἶναι δημόσια. κατὰ τοῦτον
τὸν νόμον ὁ Εὐφίλητος προσκαλεσάμενος τοὺς Ἐρχιέας
<milestone unit="reiskpage" n="618" TEIform="milestone"/>ὡς ἀδίκως καταψηφισαμένους αὐτοῦ τὸν ἀγῶνα τόνδε 
διατίθεται. προείρηται μὲν δὴ τὰ πράγματα ταῦτʼ
ἀκριβῶς καὶ πεπίστωται διὰ τῶν μαρτύρων, οἷς δὲ
<pb id="p.116" TEIform="pb"/>
βεβαίας βούλεται ποιῆσαι τὰς μαρτυρίας, τάδε ἐστίν,
ὡς μὲν ἐγὼ δόξης ἔχω, πάντʼ ἀκριβῶς ἐξειργασμένα.
κρινέτω δὲ ὁ βουλόμενος, εἰ τὰ προσήκοντα ἔγνωκα
περὶ αὐτῶν:
</p>
</div1>
<div1 type="chapter" n="17" org="uniform" sample="complete" part="N" TEIform="div1">
<p TEIform="p">
<quote TEIform="quote">ὅτι μὲν τοίνυν, ὦ ἄνδρες δικασταί, ἀδελφὸς ἡμῖν
 ἐστιν οὑτοσὶ Εὐφίλητος, οὐ μόνον ἡμῶν ἀλλὰ καὶ τῶν
συγγενῶν ἁπάντων ἀκηκόατε μαρτυρούντων. σκέψασθε
δὲ πρῶτον τὸν πατέρα ἡμῶν, τίνος ἕνεκεν ἂν ψεύδοιτο
καὶ τοῦτον μὴ ὄντα αὐτοῦ υἱὸν εἰσεποιεῖτο. πάντας
γὰρ εὑρήσετε τοὺς τὰ τοιαῦτα πράττοντας ἢ οὐκ ὄντων
αὐτοῖς γνησίων παίδων ἢ διὰ πενίαν ἀναγκαζομένους
ξένους ἀνθρώπους εἰσποιεῖσθαι, ὅπως ὠφελῶνταί τι
ἀπʼ αὐτῶν διʼ αὐτοὺς Ἀθηναίων γεγονότων. τῷ τοίνυν
πατρὶ τούτων οὐδέτερον ὑπάρχει. γνήσιοι μὲν γὰρ
<milestone unit="reiskpage" n="619" TEIform="milestone"/>
αὐτῷ ἡμεῖς δύο υἱεῖς ἐσμεν: ὥστε οὐκ ἄν γε διʼ ἐρημίαν τοῦτον εἰσεποιεῖτο. ἀλλὰ μὴν οὐδὲ τροφῆς τε
καὶ εὐπορίας τῆς παρὰ τούτου δεόμενος. ἔστι γὰρ αὐτῷ
<add TEIform="add">βίος</add> ἱκανὸς καὶ χωρὶς τούτου μεμαρτύρηται ὑμῖν
τοῦτον ἐκ παίδων τρέφων καὶ ἀσκῶν καὶ εἰς <add TEIform="add">τοὺς</add>
φράτερας εἰσάγων: καὶ ταῦτα οὐ μικρὰ δαπανήματά
ἐστιν. ὥστε τόν τε πατέρα ἡμῶν οὐκ εἰκός ἐστιν, ὦ
ἄνδρες δικασταί, μηδὲν ὠφελούμενον οὕτως ἀδίκῳ
<pb id="p.117" TEIform="pb"/>
πράγματι ἐπιχειρῆσαι. ἀλλὰ μὴν οὐδʼ ἐμέ γε οὐθεὶς
ἀνθρώπων οὕτως τελέως ἂν ἄφρονα ὑπολάβοι, ὥστε
τούτῳ μαρτυρεῖν τὰ ψευδῆ, ὅπως τὰ πατρῷα διὰ
πλειόνων διανείμωμαι. καὶ γὰρ οὐδʼ ἀμφισβητῆσαί μοι
ἐξουσία γένοιτʼ ἂν ὕστερον, ὡς οὐκ ἔστιν ἀδελφὸς 
οὗτος. ἐμοῦ γὰρ οὐθεὶς ἂν ὑμῶν τὴν φωνὴν ἀνάσχοιτʼ
ἂν ἀκούων, <add TEIform="add">εἰ</add> νῦν μὲν ὑπόδικον ἐμαυτὸν καθιστὰς
μαρτυρῶ, ὡς ἔστιν ἀδελφὸς ἡμέτερος, ὕστερον δὲ φαινοίμην
<milestone unit="reiskpage" n="620" TEIform="milestone"/>τούτοις ἀντιλέγων. οὐ μόνον τοίνυν ἡμᾶς,
ὦ ἄνδρες δικασταί, εἰκός ἐστι τἀληθῆ μεμαρτυρηκέναι 
ἀλλὰ καὶ τοὺς ἄλλους συγγενεῖς. ἐνθυμήθητε γὰρ
πρῶτον μέν, ὅτι οἱ τὰς ἀδελφὰς ἡμῶν ἔχοντες οὐκ ἄν
ποτε ἐμαρτύρουν περὶ τούτου τὰ ψευδῆ. μητρυιὰ γὰρ
ἡ τούτου μήτηρ ἐγεγένητο ταῖς ἡμετέραις ἀδελφαῖς.
εἰώθασι δέ πως ὡς ἐπὶ τὸ πολὺ διαφέρεσθαι ἀλλήλαις 
αἵ τε μητρυιαὶ καὶ αἱ πρόγονοι. ὥστε εἰ οὗτος ἐξ
ἄλλου τινὸς ἀνδρὸς ἦν τῇ μητρυιᾷ καὶ οὐκ ἐκ τοῦ
ἡμετέρου πατρός, οὐκ ἄν ποτε, ὦ ἄνδρες δικασταί,
τοὺς ἑαυτῶν ἄνδρας αἱ ἀδελφαὶ μαρτυρεῖν <gap TEIform="gap"/>
ἐπέτρεψαν. καὶ μὴν οὐδʼ ἂν ὁ θεῖος πρὸς μητρὸς 
ἡμῖν ὤν, τούτῳ δὲ οὐδὲν προσήκων δήπου τῇ τούτου
μητρὶ ἠθέλησεν ἄν, ὦ ἄνδρες δικασταί, μαρτυρῆσαι
<pb id="p.118" TEIform="pb"/>
ψευδῆ μαρτυρίαν, διʼ ἣν ἡμῖν γίνεται βλάβη περιφανής,
εἴπερ ξένον ὄντα τοῦτον εἰσποιοῦμεν ἀδελφὸν ἡμῖν
αὐτοῖς. ἔτι τοίνυν, ὦ ἄνδρες δικασταί, πρὸς τούτοις
<add TEIform="add">πῶς</add> ἄν τις ὑμῶν καταγνοίη ψευδομαρτυριῶν Δημαράτου
τουτουὶ καὶ Ἡγήμονος καὶ Νικοστράτου; οἳ
πρῶτον μὲν οὐδὲν αἰσχρὸν οὐδέποτε φανήσονται
<milestone unit="reiskpage" n="621" TEIform="milestone"/>
ἐπιτηδεύσαντες, εἶτα δʼ οἰκεῖοι ὄντες ἡμῖν καὶ εἰδότες
ἡμᾶς ἅπαντας μεμαρτυρήκασιν Εὐφιλήτῳ τούτῳ τὴν
αὑτοῦ συγγένειαν ἕκαστος. ὥστε ἡδέως κἂν τῶν ἀντιδικούντων
ἡμῖν τοῦ σεμνοτάτου πυθοίμην, εἰ ἄλλοθέν
ποθεν ἔχοι ἂν ἐπιδεῖξαι αὑτὸν Ἀθηναῖον ἢ ἐκ τούτων,
ὧν καὶ ἡμεῖς Εὐφίλητον ἐπιδείκνυμεν. ἐγὼ μὲν γὰρ
οὐκ οἶμαι ἄλλο τι ἂν αὐτὸν <add TEIform="add">εἰπεῖν</add> ἢ ὅτι ἡ μήτηρ
ἀστή τέ ἐστι καὶ <add TEIform="add">γαμετὴ καὶ ἀστὸς</add> ὁ πατήρ: καὶ
ὡς ταῦτʼ ἀληθῆ λέγει, παρέχοιτʼ ἂν αὑτῷ τοὺς συγγενεῖς
μάρτυρας: εἶτα, ὦ ἄνδρες δικασταί, εἰ μὲν οὗτοι
ἐκινδύνευον, ἠξίουν ἂν τοῖς αὑτῶν οἰκείοις ὑμᾶς
πιστεύειν μαρτυροῦσι μᾶλλον ἢ τοῖς κατηγόροις. νυνὶ
δὲ ἡμῶν πάντα ταῦτα παρεχομένων ἀξιώσουσιν ὑμᾶς
τοῖς αὑτῶν πείθεσθαι λόγοις μᾶλλον ἢ τῷ πατρὶ τῷ
Εὐφιλήτου καὶ ἐμοὶ καὶ τῷ ἀδελφῷ
<milestone unit="reiskpage" n="622" TEIform="milestone"/> καὶ τοῖς φράτορσι 
<pb id="p.119" TEIform="pb"/>
καὶ πάσῃ τῇ ἡμετέρᾳ συγγενείᾳ; καὶ μὴν οὗτοι μὲν
οὐδὲν οὐδενὶ κινδυνεύοντες ἰδίας ἔχθρας ἕνεκα <add TEIform="add">ταῦτα</add>
ποιοῦσιν, ἡμεῖς δὲ πάντας ὑποδίκους ἡμᾶς αὐτοὺς
καθιστάντες μαρτυροῦμεν. καὶ πρὸς ταῖς μαρτυρίαις,
ὦ ἄνδρες δικασταί, πρῶτον μὲν ἡ τοῦ Εὐφιλήτου 
μήτηρ, ἣν οὗτοι ὁμολογοῦσιν ἀστὴν εἶναι, ὅρκον
ὀμόσαι ἐπὶ τοῦ διαιτητοῦ ἐβούλετο ἐπὶ Δελφινίῳ, ἦ
μὴν τουτονὶ Εὐφίλητον εἶναι ἐξ αὑτῆς καὶ τοῦ ἡμετέρου
πατρός. καίτοι τίνα προσῆκε μᾶλλον αὐτῆς ἐκείνης
τοῦτʼ εἰδέναι; ἔπειτα, ὦ ἄνδρες δικασταί, ὁ πατὴρ ὁ 
ἡμέτερος, ὃν εἰκός ἐστι μετὰ τὴν τούτου μητέρα ἄριστα
τὸν αὑτοῦ υἱὸν γινώσκειν, οὗτος καὶ τότε καὶ νυνὶ
βούλεται ὀμόσαι, ἦ μὴν Εὐφίλητον τοῦτον υἱὸν εἶναι
αὑτοῦ ἐξ ἀστῆς καὶ γαμετῆς γυναικός. πρὸς τούτοις
τοίνυν, ὦ ἄνδρες δικασταί, ἐγὼ ἐτύγχανον μὲν τρισκαιδεκαετὴς 
ὤν, ὥσπερ καὶ πρότερον εἶπον, ὅτε οὗτος
<milestone unit="reiskpage" n="623" TEIform="milestone"/>ἐγένετο, ἕτοιμος δέ εἰμι ὀμόσαι, ἦ μὴν Εὐφίλητον
τουτονὶ ἀδελφὸν εἶναι ἐμαυτοῦ ὁμοπάτριον. ὥστε, ὦ
ἄνδρες δικασταί, δικαίως ἂν καὶ τοὺς ἡμετέρους ὅρκους
πιστοτέρους νομίζοιτε ἢ τοὺς τούτων λόγους. ἡμεῖς 
μὲν γὰρ ἀκριβῶς εἰδότες ὀμόσαι περὶ αὐτοῦ θέλομεν,
<pb id="p.120" TEIform="pb"/>
οὗτοι δὲ ταῦτα ἀκηκοότες παρὰ τῶν τούτου διαφόρων
ἢ αὐτοὶ πλάττοντες λέγουσι. πρὸς δὲ τούτοις, ὦ ἄνδρες
δικασταί, ἡμεῖς μὲν τοὺς συγγενεῖς μάρτυρας καὶ ἐπὶ
τῶν διαιτητῶν καὶ ἐφʼ ὑμῶν παρεχόμεθα, οἷς οὐκ ἄξιον
ἀπιστεῖν, οὗτοι δέ, ἐπειδὴ ἔλαχεν Εὐφίλητος τὴν
δίκην τὴν προτέραν τῷ κοινῷ τῶν δημοτῶν καὶ τῷ
τότε δημαρχοῦντι, ὃς νῦν τετελεύτηκε, δύο ἔτη τοῦ
διαιτητοῦ τὴν δίαιταν ἔχοντος οὐκ ἠδυνήθησαν οὐδεμίαν
μαρτυρίαν εὑρεῖν, ὡς οὑτοσὶ ἄλλου τινὸς πατρός
ἐστιν ἢ τοῦ ἡμετέρου. τοῖς δὲ διαιτῶσι μέγιστα
<add TEIform="add">ταῦτα</add> σημεῖα ἦν τοῦ ψεύδεσθαι τούτους καὶ κατεδιῄτησαν
αὐτῶν ἀμφότεροι. καί μοι λαβὲ τῆς προτέρας
διαίτης τὴν μαρτυρίαν.  —  Μαρτυρία.  —  ὡς μὲν τοίνυν
καὶ τότε ὦφλον τὴν δίαιταν, ἀκηκόατε. ἀξιῶ
<milestone unit="reiskpage" n="624" TEIform="milestone"/> δέ, ὦ 
ἄνδρες δικασταί, ὥσπερ οὗτοι μέγα τοῦτʼ ἂν ἔφασαν
εἶναι σημεῖον, ὡς οὐκ ἔστιν Ἡγησίππου, εἰ οἱ διαιτηταὶ
αὐτῶν ἀπεδιῄτησαν, οὕτω τὸ νῦν ἡμῖν τοιοῦτον εἶναι
μαρτύριον ὅτι ἀληθῆ λέγομεν, ἐπεὶ ἔδοξαν αὐτοὶ ἀδικεῖν
τοῦτον Ἀθηναῖον ὄντα καὶ κυρίως πρῶτον ἐγγραφέντα
ὕστερον ἐξαλείψαντες. ὅτι μὲν οὖν ἀδελφὸς ἡμῶν ἐστιν
οὑτοσὶ Εὐφίλητος καὶ πολίτης ὑμέτερος καὶ ἀδίκως
ὑβρίσθη ὑπὸ τῶν ἐν τῷ δήμῳ συστάντων, ἱκανῶς οἴομαι
ὑμᾶς, ὦ ἄνδρες δικασταί, ἀκηκοέναι.</quote>
</p>
</div1>
<div1 type="chapter" n="18" org="uniform" sample="complete" part="N" TEIform="div1">
<p TEIform="p">οὗτος ὁ χαρακτὴρ τῶν Ἰσαίου λόγων καὶ ταῦτα τὰ
<pb id="p.121" TEIform="pb"/>
διαλλάττοντα παρὰ τὴν Λυσίου ἀγωγήν. οὐθὲν δὲ
κωλύει καὶ κεφαλαιωδῶς περιλαβόντα διʼ ἐλαχίστης
δηλώσεως τὰ φανερώτατα εἰπεῖν, ὅτι μοι δοκεῖ Λυσίας
μὲν τὴν ἀλήθειαν διώκειν μᾶλλον, Ἰσαῖος δὲ τὴν τέχνην,
καὶ ὃ μὲν στοχάζεσθαι τοῦ χαριέντως, ὃ δὲ τοῦ δεινῶς. 
εἰ δέ τις παραθεωροίη ταῦτα ὡς μικρὰ καὶ φαῦλα,
οὐκ ἂν ἔτι γένοιτο ἱκανὸς αὐτῶν κριτής. ἀλλὰ γὰρ
αἱ ὁμοιότητες συνταράξουσιν αὐτοῦ τὴν γνώμην, ὥστε
<milestone unit="reiskpage" n="625" TEIform="milestone"/>μὴ διαγνῶναι: τὸν ἴδιον ἑκατέρου χαρακτῆρα. καὶ
περὶ μὲν τούτων ὡς ἔχω δόξης δεδήλωταί μοι.
</p>
</div1>
<div1 type="chapter" n="19" org="uniform" sample="complete" part="N" TEIform="div1">
<p TEIform="p">βούλομαι δὲ ἤδη καὶ περὶ τῶν ἄλλων ῥητόρων 
ἀποδοῦναι τὸν λόγον, ἵνα μή τις ἀγνοίᾳ με δόξῃ
παραλιπεῖν αὐτοὺς ἐπιφανεῖς ὄντας καὶ ὀνόματος ἠξιωμένους
οὐ μετρίου ἢ φυγῇ τοῦ πόνου τὸ ῥᾷστον αἱρούμενον
τῶν ἔργων τὴν περὶ αὐτῶν ἀφεικέναι σκέψιν. 
ἐγὼ γὰρ οὔτε ἠγνόουν, οὓς ἅπαντες ἴσασιν, οὔτε
ὤκνουν <add TEIform="add">ἂν</add> ὑπὲρ αὐτῶν γράφειν, εἴ τι χρήσιμον
ἔμελλεν ἐξοίσειν ἡ γραφή. ἐνθυμούμενος δέ, ὅτι τὴν
μὲν ποιητικὴν κατασκευὴν καὶ τὸ μετέωρον δὴ τοῦτο
καὶ πομπικὸν εἰρημένον οὐδεὶς Ἰσοκράτους ἀμείνων 
ἐγένετο, παρέλιπον ἑκών, οὓς ᾔδειν ἧττον ἐν ταῖς
ἰδέαις ταύταις κατορθοῦντας, Γοργίαν μὲν τὸν Λεοντῖνον
ἐκπίπτοντα τοῦ μετρίου καὶ πολλαχοῦ παιδαριώδη
γιγνόμενον ὁρῶν, Ἀλκιδάμαντα δὲ τὸν ἀκουστὴν αὐτοῦ
παχύτερον ὄντα τὴν λέξιν καὶ κενότερον, Θεόδωρον δὲ 
<pb id="p.122" TEIform="pb"/>
τὸν Βυζάντιον ἀρχαῖόν τινα καὶ οὔτε ἐν ταῖς
<milestone unit="reiskpage" n="626" TEIform="milestone"/> τέχναις 
ἀκριβῆ οὔτε ἐξέτασιν ἱκανὴν ἐν τοῖς ἐναγωνίοις δεδωκότα
λόγοις, Ἀναξιμένην δὲ τὸν Λαμψακηνὸν ἐν ἁπάσαις
μὲν ταῖς ἰδέαις τῶν λόγων τετράγωνόν τινα εἶναι
βουλόμενον <quote TEIform="quote">καὶ γὰρ ἱστορίας γέγραφε καὶ περὶ τοῦ
ποιητοῦ συντάξεις καταλέλοιπε καὶ τέχνας ἐξενήνοχεν,
ἧπται δὲ καὶ συμβουλευτικῶν καὶ δικανικῶν ἀγώνων</quote>,
οὐ μέντοι τέλειόν γε ἐν οὐδεμιᾷ τούτων τῶν ἰδεῶν
ἀλλʼ ἀσθενῆ καὶ ἀπίθανον ὄντα ἐν ἁπάσαις θεωρῶν.
οὐ δὴ δεῖν ᾠόμην Ἰσοκράτους ἐν ἅπασι πάντων τούτων
ὑπερέχοντος λόγον τινὰ ποιεῖσθαι περὶ ἐκείνων οὐδέ
γε περὶ τῶν συμβιωσάντων Ἰσοκράτει καὶ τὸν χαρακτῆρα
τῆς ἑρμηνείας ἐκείνου ἐκμιμησαμένων οὐθενός, Θεοδέκτου
λέγω καὶ Θεοπόμπου καὶ Ναυκράτους Ἐφόρου
τε καὶ Φιλίσκου καὶ Κηφισοδώρου καὶ ἄλλων συχνῶν.
οὐδὲ γὰρ ἐκεῖνοι κρίνεσθαι πρὸς τὴν Ἰσοκράτους δύναμίν
εἰσιν ἐπιτήδειοι.
τῶν μὲν δὴ κατὰ ταύτην τὴν ἀγωγὴν κοσμουμένων
<milestone unit="reiskpage" n="627" TEIform="milestone"/>
ἐκεῖνον τὸν ἄνδρα διαφορώτατον ἡγησάμενος, οὐκ ἔτι
</p>
</div1>
<div1 type="chapter" n="20" org="uniform" sample="complete" part="N" TEIform="div1">
<p TEIform="p">περὶ τῶν ἄλλων ἠξίωσα μακρολογεῖν καὶ δαπανᾶν εἰς
οὐδὲν ἀναγκαῖον τὸν χρόνον. τῶν δὲ τοὺς ἀκριβεῖς
προαιρουμένων λόγους καὶ πρὸς τὴν ἐναγώνιον ἀσκούντων
ῥητορικήν, ὧν ἐγένετο Ἀντιφῶν τε ὁ Ῥαμνούσιος
<pb id="p.123" TEIform="pb"/>
καὶ Θρασύμαχος ὁ Καλχηδόνιος καὶ Πολυκράτης ὁ
Ἀθηναῖος Κριτίας τε ὁ τῶν τριάκοντα ἄρξας καὶ Ζωΐλος
ὁ τὰς καθʼ Ὁμήρου συντάξεις καταλιπὼν καὶ ἄλλοι
τοιοῦτοί τινες, οὐδένα ἡγούμενος οὔτε ἀκριβέστερον
οὔτε χαριέστερον γεγονέναι Λυσίου: Ἀντιφῶν γε μὴν 
τὸ αὐστηρὸν ἔχει μόνον καὶ ἀρχαῖον, ἀγωνιστὴς δὲ
λόγων οὔτε συμβουλευτικῶν οὔτε δικανικῶν ἐστι,
Πολυκράτης δὲ κενὸς μὲν ἐν τοῖς ἀληθινοῖς, ψυχρὸς
δὲ καὶ φορτικὸς ἐν τοῖς ἐπιδεικτικοῖς, ἄχαρις δὲ ἐν
τοῖς χαριεντισμοῦ δεομένοις ἐστί, Θρασύμαχος δὲ καθαρὸς 
μὲν καὶ λεπτὸς καὶ δεινὸς εὑρεῖν τε
<milestone unit="reiskpage" n="628" TEIform="milestone"/> καὶ εἰπεῖν
στρογγύλως καὶ περιττῶς, ὃ βούλεται, πᾶς δέ ἐστιν
ἐν τοῖς τεχνογραφικοῖς καὶ ἐπιδεικτικοῖς, δικανικοὺς
δὲ <del status="unremarkable" TEIform="del">ἢ συμβουλευτικοὺς</del> οὐκ ἀπολέλοιπε λόγους, τὰ δὲ
αὐτὰ καὶ περὶ Κριτίου καὶ περὶ Ζωΐλου τις ἂν εἰπεῖν 
ἔχοι πλὴν ὅσον τοῖς χαρακτῆρσι Ζῆς ἑρμηνείας διαλλάττουσιν
ἀλλήλων: τούτων δή, φημί, τῶν ἀνδρῶν καὶ
τῶν παραπλησίων τούτοις διαφέρειν οἰόμενος Λυσίαν
καὶ ὥσπερ ἀρχέτυπον ἀπογράφων ὑπερέχειν, ἐκεῖνον
τὸν ἄνδρα ταύτης τῆς προαιρέσεως τῶν λόγων ἐποιησάμην 
κανόνα. τὸν δὲ δὴ τρίτον Ἰσαῖον εἴ τις ἔροιτό
με τίνος ἕνεκα προσεθέμην, Λυσίου δὴ ζηλωτὴν ὄντα,
ταύτην ἂν αὐτῷ φαίην τὴν αἰτίαν, ὅτι μοι δοκεῖ τῆς
Δημοσθένους δεινότητος, ἣν οὐθείς ἐστιν ὃς οὐ τελειοτάτην
<pb id="p.124" TEIform="pb"/>
ἁπασῶν οἴεται γενέσθαι, τὰ σπέρματα καὶ τὰς
ἀρχὰς οὗτος ὁ ἀνὴρ παρασχεῖν. διὰ μὲν δὴ ταύτας
τὰς αἰτίας τούσδε τοὺς ἄνδρας μόνους παρέλαβον. εἰ
δὲ περὶ πάντων ἠξίουν γράφειν, εἰς κενότητας ἄν μοι
<milestone unit="reiskpage" n="629" TEIform="milestone"/>
ὁ λόγος ἐξέπιπτε καὶ πρὸς τῷ μηθὲν ἢ μὴ πολὺ τὸ
χρήσιμον ἔχειν εἰς ἀπέραντόν τινα καὶ οὐ σύμμετρον
ἐξεμηκύνθη γραφήν. καὶ περὶ τούτων μὲν ἅλις. ἑτέραν
δὲ ἀρχὴν ποιήσομαι τοῦ λόγου περί τε Δημοσθένους
καὶ Ὑπερείδου καὶ τρίτου λέγων Αἰσχίνου. ἡ γὰρ δὴ
τελειοτάτη ῥητορικὴ καὶ τὸ κράτος τῶν ἐναγωνίων
λόγων ἐν τούτοις τοῖς ἀνδράσιν ἔοικεν εἶναι.</p>
</div1>
</body>
</text>
</TEI.2>

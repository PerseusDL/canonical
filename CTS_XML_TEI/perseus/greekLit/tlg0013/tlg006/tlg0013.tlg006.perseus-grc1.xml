<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>To Aphrodite </title>
        <title type="sub">Machine readable text</title>
        <editor role="editor">Hugh G. Evelyn-White</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>





      <sourceDesc>
        <bibl>
          <author>Anonymous</author>
          <title>The Homeric Hymns and Homerica with an English Translation by Hugh G. Evelyn-White.
            Homeric Hymns</title>
          <publisher>Cambridge, MA.,Harvard University Press; London, William Heinemann
            Ltd.</publisher>
          <date>1914</date>
        </bibl>
      </sourceDesc>

    </fileDesc>

    <encodingDesc>
      <refsDecl>
        <refState unit="hymn" n="chunk" delim="."/>
        <refState unit="line"/>
      </refsDecl>
      <!--  <refsDecl>
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
        <language ident="greek">Greek</language>
      </langUsage>
    </profileDesc>

    <revisionDesc>
      <!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>

  </teiHeader>
  <text xml:lang="grc">
    <body>
      <sp>

        <milestone unit="card" n="1" ed="P"/>
        <l><milestone unit="Para" ed="P"/>μοῦσά μοι ἔννεπε ἔργα πολυχρύσου Ἀφροδίτης, </l>
        <l>Κύπριδος, ἥτε θεοῖσιν ἐπὶ γλυκὺν ἵμερον ὦρσε </l>
        <l>καί τʼ ἐδαμάσσατο φῦλα καταθνητῶν ἀνθρώπων </l>
        <l>οἰωνούς τε διιπετέας καὶ θηρία πάντα, </l>
        <l n="5"> ἠμὲν ὅσʼ ἤπειρος πολλὰ τρέφει ἠδʼ ὅσα πόντος· </l>
        <l>πᾶσιν δʼ ἔργα μέμηλεν ἐυστεφάνου Κυθερείης. </l>
      </sp>

      <l><milestone unit="Para" ed="P"/>τρισσὰς δʼ οὐ δύναται πεπιθεῖν φρένας οὐδʼ ἀπατῆσαι· </l>
      <l>κούρην τʼ αἰγιόχοιο Διός, γλαυκῶπιν Ἀθήνην· </l>
      <l>οὐ γὰρ οἱ εὔαδεν ἔργα πολυχρύσου Ἀφροδίτης, </l>
      <l n="10">ἀλλʼ ἄρα οἱ πόλεμοί τε ἅδον καὶ ἔργον Ἄρηος </l>
      <l>ὑσμῖναί τε μάχαι τε καὶ ἀγλαὰ ἔργʼ ἀλεγύνειν. </l>
      <l>πρώτη τέκτονας ἄνδρας ἐπιχθονίους ἐδίδαξε </l>
      <l>ποιῆσαι σατίνας τε καὶ ἅρματα ποικίλα χαλκῷ. </l>
      <l>ἣ δέ τε παρθενικὰς ἁπαλόχροας ἐν μεγάροισιν </l>
      <l n="15">ἀγλαὰ ἔργʼ ἐδίδαξεν ἐπὶ φρεσὶ θεῖσα ἑκάστῃ. </l>
      <l>οὐδέ ποτʼ Ἀρτέμιδα χρυσηλάκατον, κελαδεινὴν </l>
      <l>δάμναται ἐν φιλότητι φιλομμειδὴς Ἀφροδίτη. </l>
      <l>καὶ γὰρ τῇ ἅδε τόξα καὶ οὔρεσι θῆρας ἐναίρειν, </l>
      <l>φόρμιγγές τε χοροί τε διαπρύσιοί τʼ ὀλολυγαὶ </l>
      <l n="20">ἄλσεά τε σκιόεντα δικαίων τε πτόλις ἀνδρῶν. </l>
      <l>οὐδὲ μὲν αἰδοίῃ κούρῃ ἅδε ἔργʼ Ἀφροδίτης, </l>
      <l>Ἱστίῃ, ἣν πρώτην τέκετο Κρόνος ἀγκυλομήτης, </l>
      <l>αὖτις δʼ ὁπλοτάτην, βουλῇ Διὸς αἰγιόχοιο, </l>
      <l>πότνιαν, ἣν ἐμνῶντο Ποσειδάων καὶ Ἀπόλλων· </l>
      <l n="25">ἣ δὲ μαλʼ οὐκ ἔθελεν, ἀλλὰ στερεῶς ἀπέειπεν· </l>
      <l>ὤμοσε δὲ μέγαν ὅρκον, ὃ δὴ τετελεσμένος ἐστίν, </l>
      <l>ἁψαμένη κεφαλῆς πατρὸς Διὸς αἰγιόχοιο, </l>
      <l>παρθένος ἔσσεσθαι πάντʼ ἤματα, δῖα θεάων. </l>
      <l>τῇ δὲ πατὴρ Ζεὺς δῶκε καλὸν γέρας ἀντὶ γάμοιο </l>
      <l n="30">καὶ τε μέσῳ οἴκῳ κατʼ ἄρʼ ἕζετο πῖαρ ἑλοῦσα. </l>
      <l>πᾶσιν δʼ ἐν νηοῖσι θεῶν τιμάοχός ἐστι </l>
      <l>καὶ παρὰ πᾶσι βροτοῖσι θεῶν πρέσβειρα τέτυκται. <milestone unit="card" n="33" ed="P"/>
      </l>
      <l><milestone unit="Para" ed="P"/>τάων οὐ δύναται πεπιθεῖν φρένας οὐδʼ ἀπατῆσαι· </l>
      <l>τῶν δʼ ἄλλων οὔ πέρ τι πεφυγμένον ἔστʼ Ἀφροδίτην </l>
      <l n="35">οὔτε θεῶν μακάρων οὔτε θνητῶν ἀνθρώπων. </l>
      <l>καί τε παρὲκ Ζηνὸς νόον ἤγαγε τερπικεραύνου, </l>
      <l>ὅστε μέγιστός τʼ ἐστὶ μεγίστης τʼ ἔμμορε τιμῆς. </l>
      <l>καί τε τοῦ, εὖτʼ ἐθέλοι, πυκινὰς φρένας ἐξαπαφοῦσα </l>
      <l>ῥηιδίως συνέμιξε καταθνητῇσι γυναιξίν, </l>
      <l n="40">Ἥρης ἐκλελαθοῦσα, κασιγνήτης ἀλόχου τε, </l>
      <l>ἣ μέγα εἶδος ἀρίστη ἐν ἀθανάτῃσι θεῇσι. </l>
      <l>κυδίστην δʼ ἄρα μιν τέκετο Κρόνος ἀγκυλομήτης </l>
      <l>μήτηρ τε Ῥείη· Ζεὺς δʼ ἄφθιτα μήδεα εἰδὼς </l>
      <l>αἰδοίην ἄλοχον ποιήσατο κέδνʼ εἰδυῖαν. </l>
      <l n="45"><milestone unit="Para" ed="P"/>τῇ δὲ καὶ αὐτῇ Ζεὺς γλυκὺν ἵμερον ἔμβαλε θυμῷ </l>
      <l>ἀνδρὶ καταθνητῷ μιχθήμεναι, ὄφρα τάχιστα </l>
      <l>μηδʼ αὐτὴ βροτέης εὐνῆς ἀποεργμένη εἴη, </l>
      <l>καί ποτʼ ἐπευξαμένη εἴπῃ μετὰ πᾶσι θεοῖσιν </l>
      <l>ἡδὺ γελοιήσασα, φιλομμειδὴς Ἀφροδίτη, </l>
      <l n="50">ὤς ῥα θεοὺς συνέμιξε καταθνητῇσι γυναιξί, </l>
      <l>καί τε καταθνητοὺς υἱεῖς τέκον ἀθανάτοισιν, </l>
      <l>ὥς τε θεὰς ἀνέμιξε καταθνητοῖς ἀνθρώποις. </l>
      <l><milestone unit="Para" ed="P"/>Ἀγχίσεω δʼ ἄρα οἱ γλυκὺν ἵμερον ἔμβαλε θυμῷ, </l>
      <l>ὃς τότʼ ἐν ἀκροπόλοις ὄρεσιν πολυπιδάκου Ἴδης </l>
      <l n="55">βουκολέεσκεν βοῦς δέμας ἀθανάτοισιν ἐοικώς. </l>
      <l>τὸν δὴ ἔπειτα ἰδοῦσα φιλομμειδὴς Ἀφροδίτη </l>
      <l>ἠράσατʼ, ἔκπαγλος δὲ κατὰ φρένας ἵμερος εἷλεν. </l>
      <l>ἐς Κύπρον δʼ ἐλθοῦσα θυώδεα νηὸν ἔδυνεν, </l>
      <l>ἐς Πάφον· ἔνθα δέ οἱ τέμενος βωμός τε θυώδης. </l>
      <l n="60">ἐνθʼ ἥ γʼ εἰσελθοῦσα θύρας ἐπέθηκε φαεινάς· </l>
      <l>ἔνθα δέ μιν Χάριτες λοῦσαν καὶ χρῖσαν ἐλαίῳ </l>
      <l>ἀμβρότῳ, οἷα θεοὺς ἐπενήνοθεν αἰὲν ἐόντας, </l>
      <l>ἀμβροσίῳ ἑδανῷ, τό ῥά οἱ τεθυωμένον ἦεν. </l>
      <l>ἑσσαμένη δʼ εὖ πάντα περὶ χροῒ εἵματα καλὰ </l>
      <l n="65">χρυσῷ κοσμηθεῖσα φιλομμειδὴς Ἀφροδίτη </l>
      <l>σεύατʼ ἐπὶ Τροίης προλιποῦσʼ εὐώδεα Κύπρον, </l>
      <l>ὕψι μετὰ νέφεσιν ῥίμφα πρήσσουσα κέλευθον. </l>
      <l>Ἴδην δʼ ἵκανεν πολυπίδακα, μητέρα θηρῶν, </l>
      <l>βῆ δʼ ἰθὺς σταθμοῖο διʼ οὔρεος· οἳ δὲ μετʼ αὐτὴν </l>
      <l n="70">σαίνοντες πολιοί τε λύκοι χαροποί τε λέοντες, </l>
      <l>ἄρκτοι παρδάλιές τε θοαὶ προκάδων ἀκόρητοι </l>
      <l>ἤισαν· ἣ δʼ ὁρόωσα μετὰ φρεσὶ τέρπετο θυμὸν </l>
      <l>καὶ τοῖς ἐν στήθεσσι βάλʼ ἵμερον· οἳ δʼ ἅμα πάντες </l>
      <l>σύνδυο κοιμήσαντο κατὰ σκιόεντας ἐναύλους· <milestone unit="card" n="75" ed="P"/>
      </l>
      <l n="75">αὐτὴ δʼ ἐς κλισίας εὐποιήτους ἀφίκανε· </l>
      <l>τὸν δʼ εὗρε σταθμοῖσι λελειμμένον οἶον ἀπʼ ἄλλων </l>
      <l>Ἀγχίσην ἥρωα, θεῶν ἄπο κάλλος ἔχοντα. </l>
      <l>οἳ δʼ ἅμα βουσὶν ἕποντο νομοὺς κατὰ ποιήεντας </l>
      <l>πάντες· ὃ δὲ σταθμοῖσι λελειμμένος οἶος ἀπʼ ἄλλων </l>
      <l n="80">πωλεῖτʼ ἔνθα καὶ ἔνθα διαπρύσιον κιθαρίζων. </l>
      <l>στῆ δʼ αὐτοῦ προπάροιθε Διὸς θυγάτηρ Ἀφροδίτη </l>
      <l>παρθένῳ ἀδμήτῃ μέγεθος καὶ εἶδος ὁμοίη, </l>
      <l>μή μιν ταρβήσειεν ἐν ὀφθαλμοῖσι νοήσας. </l>
      <l>Ἀγχίσης δʼ ὁρόων ἐφράζετο θαύμαινέν τε </l>
      <l n="85">εἶδός τε μέγεθός τε καὶ εἵματα σιγαλόεντα. </l>
      <l>πέπλόν μὲν γὰρ ἕεστο φαεινότερον πυρὸς αὐγῆς, </l>
      <l n="89">καλόν, χρύσειον, παμποίκιλον· ὡς δὲ σελήνη </l>
      <l n="90">στήθεσιν ἀμφʼ ἁπαλοῖσιν ἐλάμπετο, θαῦμα ἰδέσθαι· </l>
      <l n="87">εἶχε δʼ ἐπιγναμπτὰς ἕλικας κάλυκάς τε φαεινάς· </l>
      <l n="88">ὅρμοι δʼ ἀμφʼ ἁπαλῇ δειρῇ περικαλλέες ἦσαν. </l>
      <l n="91"><milestone unit="Para" ed="P"/>Ἀγχίσην δʼ ἔρος εἷλεν, ἔπος δέ μιν ἀντίον ηὔδα· </l>
      <sp>

        <l>χαῖρε, ἄνασσʼ, ἥ τις μακάρων τάδε δώμαθʼ ἱκάνεις, </l>
        <l>Ἄρτεμις ἢ Λητὼ ἠὲ χρυσέη Ἀφροδίτη </l>
        <l>ἢ Θέμις ἠυγενὴς ἠὲ γλαυκῶπις Ἀθήνη, </l>
        <l n="95">ἤ πού τις Χαρίτων δεῦρʼ ἤλυθες, αἵτε θεοῖσι </l>
        <l>πᾶσιν ἑταιρίζουσι καὶ ἀθάνατοι καλέονται, </l>
        <l>ἤ τις Νυμφάων, αἵτʼ ἄλσεα καλὰ νέμονται </l>
        <l>ἢ Νυμφῶν, αἳ καλὸν ὄρος τόδε ναιετάουσι </l>
        <l>καὶ πηγὰς ποταμῶν, καὶ πίσεα ποιήεντα. </l>
        <l n="100">σοὶ δʼ ἐγὼ ἐν σκοπιῇ, περιφαινομένῳ ἐνὶ χώρῳ, </l>
        <l>βωμὸν ποιήσω, ῥέξω δέ τοι ἱερὰ καλὰ </l>
        <l>ὥρῃσιν πάσῃσι. σὺ δʼ εὔφρονα θυμὸν ἔχουσα </l>
        <l>δός με μετὰ Τρώεσσιν ἀριπρεπέʼ ἔμμεναι ἄνδρα, </l>
        <l>ποίει δʼ ἐξοπίσω θαλερὸν γόνον, αὐτὰρ ἔμʼ αὐτὸν </l>
        <l n="105">δηρὸν ἐὺ ζώειν καὶ ὁρᾶν φάος ἠελίοιο, </l>
        <l>ὄλβιον ἐν λαοῖς, καὶ γήραος οὐδὸν ἱκέσθαι. </l>
      </sp>
      <milestone unit="card" n="107" ed="P"/>
      <l><milestone unit="Para" ed="P"/>τὸν δʼ ἠμείβετʼ ἔπειτα Διὸς θυγάτηρ Ἀφροδίτη· </l>
      <l>Ἀγχίση, κύδιστε χαμαιγενέων ἀνθρώπων, </l>
      <l>οὔ τίς τοι θεός εἰμι· τί μʼ ἀθανάτῃσιν ἐίσκεις; </l>
      <l n="110">ἀλλὰ καταθνητή τε, γυνὴ δέ με γείνατο μήτηρ. </l>
      <l>Ὀτρεὺς δʼ ἐστὶ πατὴρ ὀνομακλυτός, εἴ που ἀκούεις, </l>
      <l>ὃς πάσης Φρυγίης εὐτειχήτοιο ἀνάσσει. </l>
      <l>γλῶσσαν δʼ ὑμετέρην τε καὶ ἡμετέρην σάφα οἶδα. </l>
      <l>Τρῳὰς γὰρ μεγάρῳ με τροφὸς τρέφεν· ἣ δὲ διαπρὸ </l>
      <l n="115">σμικρὴν παῖδʼ ἀτίταλλε, φίλης παρὰ μητρὸς ἑλοῦσα. </l>
      <l>ὣς δή τοι γλῶσσάν γε καὶ ὑμετέρην εὖ οἶδα. </l>
      <l>νῦν δέ μʼ ἀνήρπαξε χρυσόρραπις Ἀργειφόντης </l>
      <l>ἐκ χοροῦ Ἀρτέμιδος χρυσηλακάτου, κελαδεινῆς. </l>
      <l>πολλαὶ δὲ νύμφαι καὶ παρθένοι ἀλφεσίβοιαι </l>
      <l n="120">παίζομεν, ἀμφὶ δʼ ὅμιλος ἀπείριτος ἐστεφάνωτο. </l>
      <l>ἔνθεν μʼ ἥρπαξε χρυσόρραπις Ἀργειφόντης· </l>
      <l>πολλὰ δʼ ἔπʼ ἤγαγεν ἔργα καταθνητῶν ἀνθρώπων, </l>
      <l>πολλὴν δʼ ἄκληρόν τε καὶ ἄκτιτον, ἣν διὰ θῆρες </l>
      <l>ὠμοφάγοι φοιτῶσι κατὰ σκιόεντας ἐναύλους· </l>
      <l n="125">οὐδὲ ποσὶ ψαύσειν ἐδόκουν φυσιζόου αἴης· </l>
      <l>Ἀγχίσεω δέ με φάσκε παραὶ λέχεσιν καλέεσθαι </l>
      <l>κουριδίην ἄλοχον, σοὶ δʼ ἀγλαὰ τέκνα τεκεῖσθαι. </l>
      <l>αὐτὰρ ἐπεὶ δὴ δεῖξε καὶ ἔφρασεν, ἦ τοι ὅ γʼ αὖτις </l>
      <l>ἀθανάτων μετὰ φῦλʼ ἀπέβη κρατὺς Ἀργειφόντης· </l>
      <l n="130">αὐτὰρ ἐγώ σʼ ἱκόμην, κρατερὴ δέ μοι ἔπλετʼ ἀνάγκη. </l>
      <l>ἀλλά σε πρὸς Ζηνὸς γουνάζομαι ἠδὲ τοκήων </l>
      <l>ἐσθλῶν· οὐ μὲν γάρ κε κακοὶ τοιόνδε τέκοιεν· </l>
      <l>ἀδμήτην μʼ ἀγαγὼν καὶ ἀπειρήτην φιλότητος </l>
      <l>πατρί τε σῷ δεῖξον καὶ μητέρι κέδνʼ εἰδυίῃ </l>
      <l n="135">σοῖς τε κασιγνήτοις, οἵ τοι ὁμόθεν γεγάασιν. </l>
      <l>οὔ σφιν ἀεικελίη νυὸς ἔσσομαι, ἀλλʼ εἰκυῖα. </l>
      <l>πέμψαι δʼ ἄγγελον ὦκα μετὰ Φρύγας αἰολοπώλους </l>
      <l>εἰπεῖν πατρί τʼ ἐμῷ καὶ μητέρι κηδομένῃ περ· </l>
      <l>οἳ δέ κε τοι χρυσόν τε ἅλις ἐσθῆτά θʼ ὑφαντὴν </l>
      <l n="140">πέμψουσιν· σὺ δὲ πολλὰ καὶ ἀγλαὰ δέχθαι ἄποινα. </l>
      <l>ταῦτα δὲ ποιήσας δαίνυ γάμον ἱμερόεντα, </l>
      <l>τίμιον ἀνθρώποισι καὶ ἀθανάτοισι θεοῖσιν. </l>
      <l><milestone unit="Para" ed="P"/>ὣς εἰποῦσα θεὰ γλυκὺν ἵμερον ἔμβαλε θυμῷ. </l>
      <l>Ἀγχίσην δʼ ἔρος εἷλεν ἔπος τʼ ἔφατʼ ἔκ τʼ ὀνόμαζεν· <milestone unit="card" n="145" ed="P"/>
      </l>
      <sp>

        <l n="145"><milestone unit="Para" ed="P"/>εἰ μὲν θνητή τʼ ἐσσι, γυνὴ δέ σε γείνατο μήτηρ, </l>
        <l>Ὀτρεὺς δʼ ἐστὶ πατὴρ ὀνομακλυτός, ὡς ἀγορεύεις, </l>
        <l>ἀθανάτου δὲ ἕκητι διακτόρου ἐνθάδʼ ἱκάνεις </l>
        <l>Ἑρμέω, ἐμὴ δʼ ἄλοχος κεκλήσεαι ἤματα πάντα· </l>
        <l>οὔ τις ἔπειτα θεῶν οὔτε θνητῶν ἀνθρώπων </l>
        <l n="150">ἐνθάδε με σχήσει, πρὶν σῇ φιλότητι μιγῆναι </l>
        <l>αὐτίκα νῦν· οὐδʼ εἴ κεν ἑκηβόλος αὐτὸς Ἀπόλλων </l>
        <l>τόξου ἀπʼ ἀργυρέου προΐῃ βέλεα στονόεντα. </l>
        <l>βουλοίμην κεν ἔπειτα, γύναι ἐικυῖα θεῇσι, </l>
        <l>σῆς εὐνῆς ἐπιβὰς δῦναι δόμον Ἄιδος εἴσω. </l>
      </sp>

      <l n="155"><milestone unit="Para" ed="P"/>ὣς εἰπὼν λάβε χεῖρα· φιλομμειδὴς δʼ Ἀφροδίτη </l>
      <l>ἕρπε μεταστρεφθεῖσα κατʼ ὄμματα καλὰ βαλοῦσα </l>
      <l>ἐς λέχος εὔστρωτον, ὅθι περ πάρος ἔσκεν ἄνακτι </l>
      <l>χλαίνῃσιν μαλακῇς ἐστρωμένον· αὐτὰρ ὕπερθεν </l>
      <l>ἄρκτων δέρματʼ ἔκειτο βαρυφθόγγων τε λεόντων, </l>
      <l n="160">τοὺς αὐτὸς κατέπεφνεν ἐν οὔρεσιν ὑψηλοῖσιν. </l>
      <l>οἳ δʼ ἐπεὶ οὖν λεχέων εὐποιήτων ἐπέβησαν, </l>
      <l>κόσμον μέν οἱ πρῶτον ἀπὸ χροὸς εἷλε φαεινόν, </l>
      <l>πόρπας τε γναμπτάς θʼ ἕλικας κάλυκάς τε καὶ ὅρμους. </l>
      <l>λῦσε δέ οἱ ζώνην ἰδὲ εἵματα σιγαλόεντα </l>
      <l n="165">ἔκδυε καὶ κατέθηκεν ἐπὶ θρόνου ἀργυροήλου </l>
      <l>Ἀγχίσης· ὃ δʼ ἔπειτα θεῶν ἰότητι καὶ αἴσῃ </l>
      <l>ἀθανάτῃ παρέλεκτο θεᾷ βροτός, οὐ σάφα εἰδώς. </l>
      <l><milestone unit="Para" ed="P"/>ἦμος δʼ ἂψ εἰς αὖλιν ἀποκλίνουσι νομῆες </l>
      <l>βοῦς τε καὶ ἴφια μῆλα νομῶν ἐξ ἀνθεμοέντων· </l>
      <l n="170">τῆμος ἄρʼ Ἀγχίσῃ μὲν ἐπὶ γλυκὺν ὕπνον ἔχευε </l>
      <l>νήδυμον, αὐτὴ δὲ χροῒ ἕννυτο εἵματα καλά. </l>
      <l>ἑσσαμένη δʼ εὖ πάντα περὶ χροῒ δῖα θεάων </l>
      <l>ἔστη πὰρ κλισίῃ, κεὐποιήτοιο μελάθρου </l>
      <l>κῦρε κάρη· κάλλος δὲ παρειάων ἀπέλαμπεν </l>
      <l n="175">ἄμβροτον, οἷόν τʼ ἐστὶν ἐυστεφάνου Κυθερείης, </l>
      <l>ἐξ ὕπνου τʼ ἀνέγειρεν ἔπος τʼ ἔφατʼ ἔκ τʼ ὀνόμαζεν· </l>
      <sp>
        <milestone unit="card" n="177" ed="P"/>
        <l><milestone unit="Para" ed="P"/>ὄρσεο, Δαρδανίδη· τί νυ νήγρετον ὕπνον ἰαύεις; </l>
        <l>καὶ φράσαι, εἴ τοι ὁμοίη ἐγὼν ἰνδάλλομαι εἶναι, </l>
        <l>οἵην δή με τὸ πρῶτον ἐν ὀφθαλμοῖσι νόησας; </l>
      </sp>

      <l n="180"><milestone unit="Para" ed="P"/>ὣς φάθʼ· ὃ δʼ ἐξ ὕπνοιο μάλʼ ἐμμαπέως ὑπάκουσεν. </l>
      <l>ὡς δὲ ἴδεν δειρήν τε καὶ ὄμματα κάλʼ Ἀφροδίτης, </l>
      <l>τάρβησέν τε καὶ ὄσσε παρακλιδὸν ἔτραπεν ἄλλῃ· </l>
      <l>ἂψ δʼ αὖτις χλαίνῃ τε καλύψατο καλὰ πρόσωπα </l>
      <l>καί μιν λισσόμενος ἔπεα πτερόεντα προσηύδα· </l>
      <sp>

        <l n="185"><milestone unit="Para" ed="P"/>αὐτίκα σʼ ὡς τὰ πρῶτα, θεά, ἴδον ὀφθαλμοῖσιν, </l>
        <l>ἔγνων ὡς θεὸς ἦσθα· σὺ δʼ οὐ νημερτὲς ἔειπες. </l>
        <l>ἀλλά σε πρὸς Ζηνὸς γουνάζομαι αἰγιόχοιο, </l>
        <l>μή με ζῶντʼ ἀμενηνὸν ἐν ἀνθρώποισιν ἐάσῃς </l>
        <l>ναίειν, ἀλλʼ ἐλέαιρʼ· ἐπεὶ οὐ βιοθάλμιος ἀνὴρ </l>
        <l n="190">γίγνεται, ὅς τε θεαῖς εὐνάζεται ἀθανάτῃσι. </l>
      </sp>

      <l><milestone unit="Para" ed="P"/>τὸν δʼ ἠμείβετʼ ἔπειτα Διὸς θυγάτηρ Ἀφροδίτη· </l>
      <sp>

        <l>Ἀγχίση, κύδιστε καταθνητῶν ἀνθρώπων, </l>
        <l>θάρσει, μηδέ τι σῇσι μετὰ φρεσὶ δείδιθι λίην· </l>
        <l>οὐ γάρ τοί τι δέος παθέειν κακὸν ἐξ ἐμέθεν γε, </l>
        <l n="195">οὐδʼ ἄλλων μακάρων· ἐπεὶ ἦ φίλος ἐσσὶ θεοῖσι. </l>
        <l>σοὶ δʼ ἔσται φίλος υἱός, ὃς ἐν Τρώεσσιν ἀνάξει </l>
        <l>καὶ παῖδες παίδεσσι διαμπερὲς ἐκγεγάοντες· </l>
        <l>τῷ δὲ καὶ Αἰνείας ὄνομʼ ἔσσεται, οὕνεκα μʼ αἰνὸν </l>
        <l>ἔσχεν ἄχος, ἕνεκα βροτοῦ ἀνέρος ἔμπεσον εὐνῇ· </l>
        <l n="200">ἀγχίθεοι δὲ μάλιστα καταθνητῶν ἀνθρώπων </l>
        <l>αἰεὶ ἀφʼ ὑμετέρης γενεῆς εἶδός τε φυήν τε. </l>
        <l><milestone unit="Para" ed="P"/>ἦ τοι μὲν ξανθὸν Γανυμήδεα μητιέτα Ζεὺς </l>
        <l>ἥρπασε ὃν διὰ κάλλος, ἵνʼ ἀθανάτοισι μετείη </l>
        <l>καί τε Διὸς κατὰ δῶμα θεοῖς ἐπιοινοχοεύοι, </l>
        <l n="205">θαῦμα ἰδεῖν, πάντεσσι τετιμένος ἀθανάτοισι, </l>
        <l>χρυσέου ἐκ κρητῆρος ἀφύσσων νέκταρ ἐρυθρόν. </l>
        <l>Τρῶα δὲ πένθος ἄλαστον ἔχε φρένας, οὐδέ τι ᾔδει, </l>
        <l>ὅππη οἱ φίλον υἱὸν ἀνήρπασε θέσπις ἄελλα· </l>
        <l>τὸν δὴ ἔπειτα γόασκε διαμπερὲς ἤματα πάντα </l>
        <l n="210">καί μιν Ζεὺς ἐλέησε, δίδου δέ οἱ υἷος ἄποινα, </l>
        <l>ἵππους ἀρσίποδας, τοί τʼ ἀθανάτους φορέουσι. </l>
        <l>τούς οἱ δῶρον ἔδωκεν ἔχειν· εἶπεν δὲ ἕκαστα </l>
        <l>Ζηνὸς ἐφημοσύνῃσι διάκτορος Ἀργειφόντης, </l>
        <l>ὡς ἔοι ἀθάνατος καὶ ἀγήρως ἶσα θεοῖσιν. </l>
        <l n="215">αὐτὰρ ἐπειδὴ Ζηνὸς ὅ γʼ ἔκλυεν ἀγγελιάων, </l>
        <l>οὐκέτʼ ἔπειτα γόασκε, γεγήθει δὲ φρένας ἔνδον, </l>
        <l>γηθόσυνος δʼ ἵπποισιν ἀελλοπόδεσσιν ὀχεῖτο. <milestone unit="card" n="218" ed="P"/>
        </l>
        <l><milestone unit="Para" ed="P"/>ὣς δʼ αὖ Τιθωνὸν χρυσόθρονος ἥρπασεν Ἠώς, </l>
        <l>ὑμετέρης γενεῆς, ἐπιείκελον ἀθανάτοισι. </l>
        <l n="220">Βῆ δʼ ἴμεν αἰτήσουσα κελαινεφέα Κρονίωνα, </l>
        <l>ἀθάνατόν τʼ εἶναι καὶ ζώειν ἤματα πάντα· </l>
        <l>τῇ δὲ Ζεὺς ἐπένευσε καὶ ἐκρήηνεν ἐέλδωρ. </l>
        <l>νηπίη, οὐδʼ ἐνόησε μετὰ φρεσὶ πότνια Ἠὼς </l>
        <l>ἥβην αἰτῆσαι ξῦσαί τʼ ἄπο γῆρας ὀλοιόν. </l>
        <l n="225">τὸν δʼ ἦ τοι εἵως μὲν ἔχεν πολυήρατος ἥβη, </l>
        <l>Ἠοῖ τερπόμενος χρυσοθρόνῳ, ἠριγενείῃ </l>
        <l>ναῖε παρʼ Ὠκεανοῖο ῥοῇς ἐπὶ πείρασι γαίης· </l>
        <l>αὐτὰρ ἐπεὶ πρῶται πολιαὶ κατέχυντο ἔθειραι </l>
        <l>καλῆς ἐκ κεφαλῆς εὐηγενέος τε γενείου, </l>
        <l n="230">τοῦ δʼ ἦ τοι εὐνῆς μὲν ἀπείχετο πότνια Ἠώς, </l>
        <l>αὐτὸν δʼ αὖτʼ ἀτίταλλεν ἐνὶ μεγάροισιν ἔχουσα, </l>
        <l>σίτῳ τʼ ἀμβροσίῃ τε καὶ εἵματα καλὰ διδοῦσα. </l>
        <l>ἀλλʼ ὅτε δὴ πάμπαν στυγερὸν κατὰ γῆρας ἔπειγεν, </l>
        <l>οὐδέ τι κινῆσαι μελέων δύνατʼ οὐδʼ ἀναεῖραι, </l>
        <l n="235">ἥδε δέ οἱ κατὰ θυμὸν ἀρίστη φαίνετο βουλή· </l>
        <l>ἐν θαλάμῳ κατέθηκε, θύρας δʼ ἐπέθηκε φαεινάς. </l>
        <l>τοῦ δʼ ἦ τοι φωνὴ ῥέει ἄσπετος, οὐδέ τι κῖκυς </l>
        <l>ἔσθʼ, οἵη πάρος ἔσκεν ἐνὶ γναμπτοῖσι μέλεσσιν. </l>
        <l><milestone unit="Para" ed="P"/>οὐκ ἂν ἐγώ γε σὲ τοῖον ἐν ἀθανάτοισιν ἑλοίμην </l>
        <l n="240">ἀθάνατόν τʼ εἶναι καὶ ζώειν ἤματα πάντα. </l>
        <l>ἀλλʼ εἰ μὲν τοιοῦτος ἐὼν εἶδός τε δέμας τε </l>
        <l>ζώοις ἡμέτερός τε πόσις κεκλημένος εἴης, </l>
        <l>οὐκ ἂν ἔπειτά μʼ ἄχος πυκινὰς φρένας ἀμφικαλύπτοι. </l>
        <l>νῦν δέ σε μὲν τάχα γῆρας ὁμοίιον ἀμφικαλύψει </l>
        <l n="245">νηλειές, τό τʼ ἔπειτα παρίσταται ἀνθρώποισιν, </l>
        <l>οὐλόμενον, καματηρόν, ὅτε στυγέουσι θεοί περ. <milestone unit="card" n="247" ed="P"/>
        </l>
        <l><milestone unit="Para" ed="P"/>αὐτὰρ ἐμοὶ μέγʼ ὄνειδος ἐν ἀθανάτοισι θεοῖσιν </l>
        <l>ἔσσεται ἤματα πάντα διαμπερὲς εἵνεκα σεῖο, </l>
        <l>οἳ πρὶν ἐμοὺς ὀάρους καὶ μήτιας, αἷς ποτε πάντας </l>
        <l n="250">ἀθανάτους συνέμιξα καταθνητῇσι γυναιξί, </l>
        <l>τάρβεσκον· πάντας γὰρ ἐμὸν δάμνασκε νόημα. </l>
        <l>νῦν δὲ δὴ οὐκέτι μοι στόμα χείσεται ἐξονομῆναι </l>
        <l>τοῦτο μετʼ ἀθανάτοισιν, ἐπεὶ μάλα πολλὸν ἀάσθην, </l>
        <l>σχέτλιον, οὐκ ὀνοταστόν, ἀπεπλάγχθην δὲ νόοιο, </l>
        <l n="255">παῖδα δʼ ὑπὸ ζώνῃ ἐθέμην βροτῷ εὐνηθεῖσα. </l>
        <l>τὸν μέν, ἐπὴν δὴ πρῶτον ἴδῃ φάος ἠελίοιο, </l>
        <l>Νύμφαι μιν θρέψουσιν ὀρεσκῷοι βαθύκολποι, </l>
        <l>αἳ τόδε ναιετάουσιν ὄρος μέγα τε ζάθεόν τε· </l>
        <l>αἵ ῥʼ οὔτε θνητοῖς οὔτʼ ἀθανάτοισιν ἕπονται. </l>
        <l n="260">δηρὸν μὲν ζώουσι καὶ ἄμβροτον εἶδαρ ἔδουσι </l>
        <l>καί τε μετʼ ἀθανάτοισι καλὸν χορὸν ἐρρώσαντο. </l>
        <l>τῇσι δὲ Σειληνοὶ καὶ ἐύσκοπος Ἀργειφόντης </l>
        <l>μίσγοντʼ ἐν φιλότητι μυχῷ σπείων ἐροέντων. </l>
        <l>τῇσι δʼ ἅμʼ ἢ ἐλάται ἠὲ δρύες ὑψικάρηνοι </l>
        <l n="265">γεινομένῃσιν ἔφυσαν ἐπὶ χθονὶ βωτιανείρῃ, </l>
        <l>καλαί, τηλεθάουσαι, ἐν οὔρεσιν ὑψηλοῖσιν. </l>
        <l>ἑστᾶσʼ ἠλίβατοι, τεμένη δέ ἑ κικλήσκουσιν </l>
        <l>ἀθανάτων· τὰς δʼ οὔ τι βροτοὶ κείρουσι σιδήρῳ· </l>
        <l>ἀλλʼ ὅτε κεν δὴ μοῖρα παρεστήκῃ θανάτοιο, </l>
        <l n="270">ἀζάνεται μὲν πρῶτον ἐπὶ χθονὶ δένδρεα καλά, </l>
        <l>φλοιὸς δʼ ἀμφιπεριφθινύθει, πίπτουσι δʼ ἄπʼ ὄζοι, </l>
        <l>τῶν δέ θʼ ὁμοῦ ψυχὴ λείπει φάος ἠελίοιο. </l>
        <l>αἳ μὲν ἐμὸν θρέψουσι παρὰ σφίσιν υἱὸν ἔχουσαι. </l>
        <l>τὸν μὲν ἐπὴν δὴ πρῶτον ἕλῃ πολυήρατος ἥβη, </l>
        <l n="275">ἄξουσίν σοι δεῦρο θεαὶ δείξουσί τε παῖδα. </l>
        <l>σοὶ δʼ ἐγώ, ὄφρα κε ταῦτα μετὰ φρεσὶ πάντα διέλθω, </l>
        <l>ἐς πέμπτον ἔτος αὖτις ἐλεύσομαι υἱὸν ἄγουσα. </l>
        <l>τὸν μὲν ἐπὴν δὴ πρῶτον ἴδῃς θάλος ὀφθαλμοῖσι, </l>
        <l>γηθήσεις ὁρόων· μάλα γὰρ θεοείκελος ἔσται· </l>
        <l n="280">ἄξεις δʼ αὐτίκα νιν ποτὶ Ἴλιον ἠνεμόεσσαν. </l>
        <l>ἢν δέ τις εἴρηταί σε καταθνητῶν ἀνθρώπων, </l>
        <l>ἥ τις σοι φίλον υἱὸν ὑπὸ ζώνῃ θέτο μήτηρ, </l>
        <l>τῷ δὲ σὺ μυθεῖσθαι μεμνημένος, ὥς σε κελεύω· </l>
        <l>φάσθαι τοι Νύμφης καλυκώπιδος ἔκγονον εἶναι, </l>
        <l n="285">αἳ τόδε ναιετάουσιν ὄρος καταειμένον ὕλῃ. </l>
        <l>εἰ δέ κεν ἐξείπῃς καὶ ἐπεύξεαι ἄφρονι θυμῷ </l>
        <l>ἐν φιλότητι μιγῆναι ἐυστεφάνῳ Κυθερείῃ, </l>
        <l>Ζεύς σε χολωσάμενος βαλέει ψολόεντι κεραυνῷ. </l>
        <l>εἴρηταί τοι πάντα· σὺ δὲ φρεσὶ σῇσι νοήσας, </l>
        <l n="290">ἴσχεο μηδʼ ὀνόμαινε, θεῶν δʼ ἐποπίζεο μῆνιν. </l>
      </sp>

      <l><milestone unit="Para" ed="P"/>ὣς εἰποῦσʼ ἤιξε πρὸς οὐρανὸν ἠνεμόεντα. </l>
      <l><milestone unit="Para" ed="P"/>χαῖρε, θεά, Κύπροιο ἐυκτιμένης μεδέουσα· </l>
      <l>σεῦ δʼ ἐγὼ ἀρξάμενος μεταβήσομαι ἄλλον ἐς ὕμνον. </l>
    </body>
  </text>
</TEI>

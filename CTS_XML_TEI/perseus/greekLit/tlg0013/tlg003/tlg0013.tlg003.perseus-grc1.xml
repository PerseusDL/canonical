<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>To Delian Apollo </title>
        <title type="sub">Machine readable text</title>
        <editor role="editor">Hugh G. Evelyn-White</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>





      <sourceDesc>
        <bibl>
          <author>Anonymous</author>
          <title>The Homeric Hymns and Homerica with an English Translation by Hugh G. Evelyn-White.
            Homeric Hymns</title>
          <publisher>Cambridge, MA.,Harvard University Press; London, William Heinemann
            Ltd.</publisher>
          <date>1914</date>
        </bibl>
      </sourceDesc>

    </fileDesc>

    <encodingDesc>
      <refsDecl>
        <refState unit="hymn" n="chunk" delim="."/>
        <refState unit="line"/>
      </refsDecl>
      <!--  <refsDecl>
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
        <language ident="greek">Greek</language>
      </langUsage>
    </profileDesc>

    <revisionDesc>
      <!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>

  </teiHeader>
  <text xml:lang="grc">
    <body>
      <milestone unit="card" n="1" ed="P"/>
      <div type="part">
        <sp>
          <l><milestone unit="Para" ed="P"/>μνήσομαι οὐδὲ λάθωμαι Ἀπόλλωνος ἑκάτοιο, </l>
          <l>ὅντε θεοὶ κατὰ δῶμα Διὸς τρομέουσιν ἰόντα· </l>
          <l>καί ῥά τʼ ἀναΐσσουσιν ἐπὶ σχεδὸν ἐρχομένοιο </l>
          <l>πάντες ἀφʼ ἑδράων, ὅτε φαίδιμα τόξα τιταίνει. </l>
        </sp>

        <l n="5">Λητὼ δʼ οἴη μίμνε παραὶ Διὶ τερπικεραύνῳ, </l>
        <l>ἥ ῥα βιόν τʼ ἐχάλασσε καὶ ἐκλήισσε φαρέτρην, </l>
        <l>καί οἱ ἀπʼ ἰφθίμων ὤμων χείρεσσιν ἑλοῦσα </l>
        <l>τόξα κατεκρέμασε πρὸς κίονα πατρὸς ἑοῖο </l>
        <l>πασσάλου ἐκ χρυσέου· τὸν δʼ ἐς θρόνον εἷσεν ἄγουσα. </l>
        <l n="10">τῷ δʼ ἄρα νέκταρ ἔδωκε πατὴρ δέπαϊ χρυσείῳ </l>
        <l>δεικνύμενος φίλον υἱόν· ἔπειτα δὲ δαίμονες ἄλλοι </l>
        <l>ἔνθα καθίζουσιν· χαίρει δέ τε πότνια Λητώ, </l>
        <l>οὕνεκα τοξοφόρον καὶ καρτερὸν υἱὸν ἔτικτε. </l>
        <l>χαῖρε, μάκαιρʼ ὦ Λητοῖ, ἐπεὶ τέκες ἀγλαὰ τέκνα, </l>
        <l n="15">Ἀπόλλωνά τʼ ἄνακτα καὶ Ἄρτεμιν ἰοχέαιραν, </l>
        <l>τὴν μὲν ἐν Ὀρτυγίῃ, τὸν δὲ κραναῇ ἐνὶ Δήλῳ, </l>
        <l>κεκλιμένη πρὸς μακρὸν ὄρος καὶ Κύνθιον ὄχθον, </l>
        <l>ἀγχοτάτω φοίνικος, ἐπʼ Ἰνωποῖο ῥεέθροις. </l>
        <sp>
          <l><milestone unit="Para" ed="P"/>πῶς τʼ ἄρ σʼ ὑμνήσω πάντως εὔυμνον ἐόντα; </l>
          <l n="20">πάντη γάρ τοι, Φοῖβε, νόμοι βεβλήατʼ ἀοιδῆς, </l>
          <l>ἠμὲν ἀνʼ ἤπειρον πορτιτρόφον ἠδʼ ἀνὰ νήσους· </l>
          <l>πᾶσαι δὲ σκοπιαί τοι ἅδον καὶ πρώονες ἄκροι </l>
          <l>ὑψηλῶν ὀρέων ποταμοί θʼ ἅλαδε προρέοντες </l>
          <l>ἀκταί τʼ εἰς ἅλα κεκλιμέναι λιμένες τε θαλάσσης. </l>
        </sp>

        <l n="25">ἦ ὥς σε πρῶτον Λητὼ τέκε, χάρμα βροτοῖσι, </l>
        <l>κλινθεῖσα πρὸς Κύνθου ὄρος κραναῇ ἐνὶ νήσῳ, </l>
        <l>Δήλῳ ἐν ἀμφιρύτῃ; ἑκάτερθε δὲ κῦμα κελαινὸν </l>
        <l>ἐξῄει χέρσονδε λιγυπνοίοις ἀνέμοισιν, </l>
        <l>ἔνθεν ἀπορνύμενος πᾶσι θνητοῖσιν ἀνάσσεις. </l>
        <l n="30">ὅσσους Κρήτη τʼ ἐντὸς ἔχει καὶ δῆμος Ἀθηνῶν </l>
        <l>νῆσός τʼ Αἰγίνη ναυσικλειτή τʼ Εὔβοια, </l>
        <l>Αἰγαί, Πειρεσίαι τε καὶ ἀγχιάλη Πεπάρηθος </l>
        <l>Θρηίκιός τʼ Ἀθόως καὶ Πηλίου ἄκρα κάρηνα </l>
        <l>Θρηικίη τε Σάμος Ἴδης τʼ ὄρεα σκιόεντα, </l>
        <l n="35">Σκῦρος καὶ Φώκαια καὶ Αὐτοκάνης ὄρος αἰπύ, </l>
        <l>Ἴμβρος τʼ εὐκτιμένη καὶ Λῆμνος ἀμιχθαλόεσσα </l>
        <l>Λέσβος τʼ ἠγαθέη, Μάκαρος ἕδος Αἰολίωνος, </l>
        <l>καὶ Χίος, ἣ νήσων λιπαρωτάτη εἰν ἁλὶ κεῖται, </l>
        <l>παιπαλόεις τε Μίμας καὶ Κωρύκου ἄκρα κάρηνα </l>
        <l n="40">καὶ Κλάρος αἰγλήεσσα καὶ Αἰσαγέης ὄρος αἰπὺ </l>
        <l>καὶ Σάμος ὑδρηλὴ Μυκάλης τʼ αἰπεινὰ κάρηνα </l>
        <l>Μίλητός τε Κόως τε, πόλις Μερόπων ἀνθρώπων, </l>
        <l>καὶ Κνίδος αἰπεινὴ καὶ Κάρπαθος ἠνεμόεσσα </l>
        <l>Νάξος τʼ ἠδὲ Πάρος Ῥήναιά τε πετρήεσσα, </l>
        <l n="45">τόσσον ἔπʼ ὠδίνουσα Ἑκηβόλον ἵκετο Λητώ, </l>
        <l>εἴ τίς οἱ γαιέων υἱεῖ θέλοι οἰκία θέσθαι. <milestone unit="card" n="47" ed="P"/>
        </l>
        <l>αἳ δὲ μάλʼ ἐτρόμεον καὶ ἐδείδισαν, οὐδέ τις ἔτλη </l>
        <l>Φοῖβον δέξασθαι, καὶ πιοτέρη περ ἐοῦσα· </l>
        <l>πρίν γʼ ὅτε δή ῥʼ ἐπὶ Δήλου ἐβήσατο πότνια Λητὼ </l>
        <l n="50">καί μιν ἀνειρομένη ἔπεα πτερόεντα προσηύδα· </l>
        <sp>
          <l><milestone unit="Para" ed="P"/>δῆλʼ, εἰ γάρ κʼ ἐθέλοις ἕδος ἔμμεναι υἷος ἐμοῖο, </l>
          <l>Φοίβου Ἀπόλλωνος, θέσθαι τʼ ἔνι πίονα νηόν, — </l>
          <l>ἄλλος δʼ οὔτις σεῖό ποθʼ ἅψεται, οὐδέ σε λήσει· </l>
          <l>οὐδʼ εὔβων σέ γʼ ἔσεσθαι ὀίομαι οὔτʼ εὔμηλον, </l>
          <l n="55">οὐδὲ τρύγην οἴσεις οὔτʼ ἂρ φυτὰ μυρία φύσεις. </l>
          <l>εἰ δέ κʼ Ἀπόλλωνος ἑκαέργου νηὸν ἔχῃσθα, </l>
          <l>ἄνθρωποί τοι πάντες ἀγινήσουσʼ ἑκατόμβας </l>
          <l>ἐνθάδʼ ἀγειρόμενοι, κνίσση δέ τοι ἄσπετος αἰεὶ </l>
          <l>δημοῦ ἀναΐξει βοσκήσεις θʼ οἵ κέ σʼ ἔχωσι </l>
          <l n="60">χειρὸς ἀπʼ ἀλλοτρίης, ἐπεὶ οὔ τοι πῖαρ ὑπʼ οὖδας. </l>
        </sp>

        <l>ὣς φάτο· χαῖρε δὲ Δῆλος, ἀμειβομένη δὲ προσηύδα· </l>
        <sp>

          <l><milestone unit="Para" ed="P"/>Λητοῖ, κυδίστη θύγατερ μεγάλου Κοίοιο, </l>
          <l>ἀσπασίη κεν ἐγώ γε γονὴν ἑκάτοιο ἄνακτος </l>
          <l>δεξαίμην· αἰνῶς γὰρ ἐτήτυμόν εἰμι δυσηχὴς </l>
          <l n="65">ἀνδράσιν· ὧδε δέ κεν περιτιμήεσσα γενοίμην. </l>
          <l>ἀλλὰ τόδε τρομέω, Λητοῖ, ἔπος, οὐδέ σε κεύσω· </l>
          <l>λίην γάρ τινά φασιν ἀτάσθαλον Ἀπόλλωνα </l>
          <l>ἔσσεσθαι, μέγα δὲ πρυτανευσέμεν ἀθανάτοισι </l>
          <l>καὶ θνητοῖσι βροτοῖσιν ἐπὶ ζείδωρον ἄρουραν. </l>
          <l n="70">τῷ ῥʼ αἰνῶς δείδοικα κατὰ φρένα καὶ κατὰ θυμόν, </l>
          <l>μή, ὁπότʼ ἂν τὸ πρῶτον ἴδῃ φάος ἠελίοιο, </l>
          <l>νῆσον ἀτιμήσας, ἐπεὶ ἦ κραναήπεδός εἰμι, </l>
          <l>ποσσὶ καταστρέψας ὤσῃ ἁλὸς ἐν πελάγεσσιν, </l>
          <l>ἔνθʼ ἐμὲ μὲν μέγα κῦμα κατὰ κρατὸς ἅλις αἰεὶ </l>
          <l n="75">κλύσσει· ὃ δʼ ἄλλην γαῖαν ἀφίξεται, ἥ κεν ἅδῃ οἱ, </l>
          <l>τεύξασθαι νηόν τε καὶ ἄλσεα δενδρήεντα· </l>
          <l>πουλύποδες δʼ ἐν ἐμοὶ θαλάμας φῶκαί τε μέλαιναι </l>
          <l>οἰκία ποιήσονται ἀκηδέα, χήτεϊ λαῶν. </l>
          <l>ἀλλʼ εἴ μοι τλαίης γε, θεά, μέγαν ὅρκον ὀμόσσαι, </l>
          <l n="80">ἐνθάδε μιν πρῶτον τεύξειν περικαλλέα νηὸν </l>
          <l>ἔμμεναι ἀνθρώπων χρηστήριον, αὐτὰρ ἔπειτα </l>
          <l n="81a"> [1τεύξασθαι νηούς τε καὶ ἄλσεα δενδρηέντα ]1 </l>
          <l>πάντας ἐπʼ ἀνθρώπους, ἐπεὶ ἦ πολυώνυμος ἔσται. </l>
        </sp>
        <l><milestone unit="Para" ed="P"/>ὣς ἄρ ἔφη· Λητὼ δὲ θεῶν μέγαν ὅρκον ὄμοσσε· </l>
        <sp>

          <l>ἴστω νῦν τάδε Γαῖα καὶ Οὐρανὸς εὐρὺς ὕπερθεν </l>
          <l n="85">καὶ τὸ κατειβόμενον Στυγὸς ὕδωρ, ὅστε μέγιστος </l>
          <l>ὅρκος δεινότατός τε πέλει μακάρεσσι θεοῖσιν· </l>
          <l>ἦ μὴν Φοίβου τῇδε θυώδης ἔσσεται αἰεὶ </l>
          <l>βωμὸς καὶ τέμενος, τίσει δέ σέ γʼ ἔξοχα πάντων. </l>
        </sp>

        <milestone unit="card" n="89" ed="P"/>
        <l><milestone unit="Para" ed="P"/>αὐτὰρ ἐπεί ῥʼ ὄμοσέν τε τελεύτησέν τε τὸν ὅρκον, </l>
        <l n="90">Δῆλος μὲν μάλα χαῖρε γονῇ ἑκάτοιο ἄνακτος· </l>
        <l>Λητὼ δʼ ἐννῆμάρ τε καὶ ἐννέα νύκτας ἀέλπτοις </l>
        <l>ὠδίνεσσι πέπαρτο. θεαὶ δʼ ἔσαν ἔνδοθι πᾶσαι, </l>
        <l>ὅσσαι ἄρισται ἔασι, Διώνη τε Ῥείη τε </l>
        <l>Ἰχναίη τε Θέμις καὶ ἀγάστονος Ἀμφιτρίτη </l>
        <l n="95"> ἄλλαι τʼ ἀθάναται νόσφιν λευκωλένου Ἥρης· </l>
        <l>ἧστο γὰρ ἐν μεγάροισι Διὸς νεφεληγερέταο· </l>
        <l>μούνη δʼ οὐκ ἐπέπυστο μογοστόκος Εἰλείθυια· </l>
        <l>ἧστο γὰρ ἄκρῳ Ὀλύμπῳ ὑπὸ χρυσέοισι νέφεσσιν, </l>
        <l>Ἥρης φραδμοσύνης λευκωλένου, ἥ μιν ἔρυκε </l>
        <l n="100">ζηλοσύνῃ, ὅτʼ ἄρʼ υἱὸν ἀμύμονά τε κρατερόν τε </l>
        <l>Λητὼ τέξεσθαι καλλιπλόκαμος τότʼ ἔμελλεν. </l>
        <l><milestone unit="Para" ed="P"/>αἳ δʼ Ἶριν προὔπεμψαν ἐυκτιμένης ἀπὸ νήσου, </l>
        <l>ἀξέμεν Εἰλείθυιαν, ὑποσχόμεναι μέγαν ὅρμον, </l>
        <l>χρυσείοισι λίνοισιν ἐερμένον, ἐννεάπηχυν· </l>
        <l n="105">νόσφιν δʼ ἤνωγον καλέειν λευκωλένου Ἥρης, </l>
        <l>νή μιν ἔπειτʼ ἐπέεσσιν ἀποστρέψειεν ἰοῦσαν. </l>
        <l>αὐτὰρ ἐπεὶ τό γʼ ἄκουσε ποδήνεμος ὠκέα Ἶρις, </l>
        <l>βῆ ῥα θέειν, ταχέως δὲ διήνυσε πᾶν τὸ μεσηγύ. </l>
        <l>αὐτὰρ ἐπεί ῥʼ ἵκανε θεῶν ἕδος, αἰπὺν Ὄλυμπον, </l>
        <l n="110">αὐτίκʼ ἄρʼ Εἰλείθυιαν ἀπὲκ μεγάροιο θύραζε </l>
        <l>ἐκπροκαλεσσαμένη ἔπεα πτερόεντα προσηύδα, </l>
        <l>πάντα μάλʼ, ὡς ἐπέτελλον Ὀλύμπια δώματʼ ἔχουσαι. </l>
        <l>τῇ δʼ ἄρα θυμὸν ἔπειθεν ἐνὶ στήθεσσι φίλοισι· </l>
        <l>βὰν δὲ ποσὶ τρήρωσι πελειάσιν ἴθμαθʼ ὁμοῖαι. </l>
        <l n="115">εὖτʼ ἐπὶ Δήλου ἔβαινε μογοστόκος Εἰλείθυια, </l>
        <l>δὴ τότε τὴν τόκος εἷλε, μενοίνησεν δὲ τεκέσθαι. </l>
        <l>ἀμφὶ δὲ φοίνικι βάλε πήχεε, γοῦνα δʼ ἔρεισε </l>
        <l>λειμῶνι μαλακῷ· μείδησε δὲ γαῖʼ ὑπένερθεν· </l>
        <l>ἐκ δʼ ἔθορε πρὸ φόωσδε· θεαὶ δʼ ὀλόλυξαν ἅπασαι. </l>
        <sp>

          <l n="120"><milestone unit="Para" ed="P"/>ἔνθα σέ, ἤιε Φοῖβε, θεαὶ λόον ὕδατι καλῷ </l>
          <l>ἁγνῶς καὶ καθαρῶς, σπάρξαν δʼ ἐν φάρεϊ λευκῷ, </l>
          <l>λεπτῷ, νηγατέῳ· περὶ δὲ χρύσεον στρόφον ἧκαν. </l>
          <l><milestone unit="Para" ed="P"/>οὐδʼ ἄρʼ Ἀπόλλωνα χρυσάορα θήσατο μήτηρ, </l>
          <l>ἀλλὰ Θέμις νέκταρ τε καὶ ἀμβροσίην ἐρατεινὴν </l>
          <l n="125">ἀθανάτῃσιν χερσὶν ἐπήρξατο· χαῖρε δὲ Λητώ, </l>
          <l>οὕνεκα τοξοφόρον καὶ καρτερὸν υἱὸν ἔτικτεν. </l>
          <l>αὐτὰρ ἐπεὶ δή, Φοῖβε, κατέβρως ἄμβροτον εἶδαρ, </l>
          <l>οὔ σέ γʼ ἔπειτʼ ἴσχον χρύσεοι στρόφοι ἀσπαίροντα, </l>
          <l>οὐδʼ ἔτι δέσματʼ ἔρυκε, λύοντο δὲ πείρατα πάντα. </l>
          <l n="130">αὐτίκα δʼ ἀθανάτῃσι μετηύδα Φοῖβος Ἀπόλλων·</l>
          <q><milestone unit="card" n="131" ed="P"/>
            <l><milestone unit="Para" ed="P"/>εἴη μοι κίθαρίς τε φίλη καὶ καμπύλα τόξα, </l><l>χρήσω
              δʼ ἀνθρώποισι Διὸς νημερτέα βουλήν. </l></q>
        </sp>

        <l><milestone unit="Para" ed="P"/>ὣς εἰπὼν ἐβίβασκεν ἐπὶ χθονὸς εὐρυοδείης </l>
        <l>Φοῖβος ἀκερσεκόμης, ἑκατηβόλος· αἳ δʼ ἄρα πᾶσαι </l>
        <l n="135">θάμβεον ἀθάναται· χρυσῷ δʼ ἄρα Δῆλος ἅπασα </l>
        <l>[βεβρίθει, καθορῶσα Διὸς Λητοὺς τε γενέθλην, </l>
        <l>γηθοσύνῃ, ὅτι μιν θεὸς εἵλετο οἰκία θέσθαι </l>
        <l>νήσων ἠπείρου τε, φίλησε δὲ κηρόθι μᾶλλον.] </l>
        <l>ἤνθησʼ, ὡς ὅτε τε ῥίον οὔρεος ἄνθεσιν ὕλης. </l>
        <l n="140"><milestone unit="Para" ed="P"/>αὐτὸς δʼ, ἀργυρότοξε, ἄναξ ἑκατηβόλʼ Ἄπολλον, </l>
        <l>ἄλλοτε μέν τʼ ἐπὶ Κύνθου ἐβήσαο παιπαλόεντος, </l>
        <l>ἄλλοτε δʼ ἂν νήσους τε καὶ ἀνέρας ἠλάσκαζες. </l>
        <l>πολλοί τοι νηοί τε καὶ ἄλσεα δενδρήεντα· </l>
        <l>πᾶσαι δὲ σκοπιαί τε φίλαι καὶ πρώονες ἄκροι </l>
        <l n="145">ὑψηλῶν ὀρέων ποταμοί θʼ ἅλαδε προρέοντες· </l>
        <l>ἀλλὰ σὺ Δήλῳ, Φοῖβε, μάλιστʼ ἐπιτέρπεαι ἦτορ, </l>
        <l>ἔνθα τοι ἑλκεχίτωνες Ἰάονες ἠγερέθονται </l>
        <l>αὐτοῖς σὺν παίδεσσι καὶ αἰδοίῃς ἀλόχοισιν. </l>
        <l>οἱ δέ σε πυγμαχίῃ τε καὶ ὀρχηθμῷ καὶ ἀοιδῇ </l>
        <l n="150">μνησάμενοι τέρπουσιν, ὅτʼ ἄν στήσωνται ἀγῶνα. </l>
        <l>φαίη κʼ ἀθανάτους καὶ ἀγήρως ἔμμεναι αἰεί, </l>
        <l>ὃς τόθʼ ὑπαντιάσειʼ, ὅτʼ Ἰάονες ἀθρόοι εἶεν· </l>
        <l>πάντων γάρ κεν ἴδοιτο χάριν, τέρψαιτο δὲ θυμὸν </l>
        <l>ἄνδρας τʼ εἰσορόων καλλιζώνους τε γυναῖκας </l>
        <l n="155">νῆάς τʼ ὠκείας ἠδʼ αὐτῶν κτήματα πολλά. </l>
        <l>πρὸς δὲ τόδε μέγα θαῦμα, ὅου κλέος οὔποτʼ ὀλεῖται, </l>
        <l>κοῦραι Δηλιάδες, ἑκατηβελέταο θεράπναι· </l>
        <l>αἵ τʼ ἐπεὶ ἂρ πρῶτον μὲν Ἀπόλλωνʼ ὑμνήσωσιν, </l>
        <l>αὖτις δʼ αὖ Λητώ τε καὶ Ἄρτεμιν ἰοχέαιραν, </l>
        <l n="160">μνησάμεναι ἀνδρῶν τε παλαιῶν ἠδὲ γυναικῶν </l>
        <l>ὕμνον ἀείδουσιν, θέλγουσι δὲ φῦλʼ ἀνθρώπων. </l>
        <l>πάντων δʼ ἀνθρώπων φωνὰς καὶ βαμβαλιαστὺν </l>
        <l>μιμεῖσθʼ ἴσασιν· φαίη δέ κεν αὐτὸς ἕκαστος </l>
        <l>φθέγγεσθʼ· οὕτω σφιν καλὴ συνάρηρεν ἀοιδή. </l>
        <sp>
          <l n="165"><milestone unit="Para" ed="P"/>ἀλλʼ ἄγεθʼ ἱλήκοι μὲν Ἀπόλλων Ἀρτέμιδιξύν, </l>
          <l>χαίρετε δʼ ὑμεῖς πᾶσαι· ἐμεῖο δὲ καὶ μετόπισθεν </l>
          <l>μνήσασθʼ, ὁππότε κέν τις ἐπιχθονίων ἀνθρώπων </l>
          <l>ἐθάδʼ ἁνείρηται ξεῖνος ταλαπείριος ἐλθών· </l>
          <l>ὦ κοῦραι, τίς δʼ ὔμμιν ἀνὴρ ἥδιστος ἀοιδῶν </l>
          <l n="170">ἐνθάδε πωλεῖται, καὶ τέῳ τέρπεσθε μάλιστα; </l>
          <l>ὑμεῖς δʼ εὖ μάλα πᾶσαι ὑποκρίνασθαι ἀφήμως· </l>
          <l>τυφλὸς ἀνήρ, οἰκεῖ δὲ Χίῳ ἔνι παιπαλοέσσῃ </l>
          <l>τοῦ μᾶσαι μετόπισθεν ἀριστεύσουσιν ἀοιδαί. </l>
          <l>ἡμεῖς δʼ ὑμέτερον κλέος οἴσομεν, ὅσσον ἐπʼ αἶαν </l>
          <l n="175">ἀνθρώπων στρεφόμεσθα πόλεις εὖ ναιεταώσας· </l>
          <l>οἳ δʼ ἐπὶ δὴ πείσονται, ἐπεὶ καὶ ἐτήτυμόν ἐστιν. </l>
          <l>αὐτὰρ ἐγὼν οὐ λήξω ἑκηβόλον Ἀπόλλωνα </l>
          <l>ὑμνέων ἀργυρότοξον, ὃν ἠύκομος τέκε Λητώ. </l>
        </sp>
      </div>
      <milestone unit="card" n="179" ed="P"/>
      <div type="part">
        <head>[Εἲς Ἀπόλλωνα Πύθιον]</head>
        <sp>
          <l><milestone unit="Para" ed="P"/>ὦ ἄνα, καὶ Λυκίην καὶ Μῃονίην ἐρατεινὴν </l>
          <l n="180">καὶ Μίλητον ἔχεις, ἔναλον πόλιν ἱμερόεσσαν, </l>
          <l>αὐτὸς δʼ αὖ Δήλοιο περικλύστοιο μέγʼ ἀνάσσεις. </l>
        </sp>

        <l><milestone unit="Para" ed="P"/>εἶσι δὲ φορμίζων Λητοῦς ἐρικυδέος υἱὸς </l>
        <l>φόρμιγγι γλαφυρῇ πρὸς Πυθὼ πετρήεσσαν, </l>
        <l>ἄμβροτα εἵματʼ ἔχων τεθυωμένα· τοῖο δὲ φόρμιγξ </l>
        <l n="185">χρυσέου ὑπὸ πλήκτρου καναχὴν ἔχει ἱμερόεσσαν. </l>
        <l>ἔνθεν δὲ πρὸς Ὄλυμπον ἀπὸ χθονός, ὥστε νόημα, </l>
        <l>εἶσι Διὸς πρὸς δῶμα θεῶν μεθʼ ὁμήγυριν ἄλλων. </l>
        <l>αὐτίκα δʼ ἀθανάτοισι μέλει κίθαρις καὶ ἀοιδή· </l>
        <l>Μοῦσαι μέν θʼ ἅμα πᾶσαι ἀμειβόμεναι ὀπὶ καλῇ </l>
        <l n="190">ὑμνεῦσίν ῥα θεῶν δῶρʼ ἄμβροτα ἠδʼ ἀνθρώπων </l>
        <l>τλημοσύνας, ὅσʼ ἔχοντες ὑπʼ ἀθανάτοισι θεοῖσι </l>
        <l>ζώουσʼ ἀφραδέες καὶ ἀμήχανοι, οὐδὲ δύνανται </l>
        <l>εὑρέμεναι θανάτοιό τʼ ἄκος καὶ γήραος ἄλκαρ· </l>
        <l>αὐτὰρ ἐυπλόκαμοι Χάριτες καὶ ἐύφρονες Ὧραι </l>
        <l n="195">Ἁρμονίη θʼ Ἥβη τε Διὸς θυγάτηρ τʼ Ἀφροδίτη </l>
        <l>ὀρχεῦντʼ ἀλλήλων ἐπὶ καρπῷ χεῖρας ἔχουσαι· </l>
        <l>τῇσι μὲν οὔτʼ αἰσχρὴ μεταμέλπεται οὔτʼ ἐλάχεια, </l>
        <l>ἀλλὰ μάλα μεγάλη τε ἰδεῖν καὶ εἶδος ἀγητή, </l>
        <l>Ἄρτεμις ἰοχέαιρα ὁμότροφος Ἀπόλλωνι. </l>
        <l n="200">ἐν δʼ αὖ τῇσιν Ἄρης καὶ ἐύσκοπος Ἀργειφόντης </l>
        <l>παίζουσʼ· αὐτὰρ ὁ Φοῖβος Αʼπόλλων ἐγκιθαρίζει </l>
        <l>καλὰ καὶ ὕψι βιβάς· αἴγλη δέ μιν ἀμφιφαείνει </l>
        <l>μαρμαρυγαί τε ποδῶν καὶ ἐυκλώστοιο χιτῶνος. </l>
        <l>οἳ δʼ ἐπιτέρπονται θυμὸν μέγαν εἰσορόωντες </l>
        <l n="205">Λητώ τε χρυσοπλόκαμος καὶ μητίετα Ζεὺς </l>
        <l>υἷα φίλον παίζοντα μετʼ ἀθανάτοισι θεοῖσι. </l>
        <sp>
          <l><milestone unit="Para" ed="P"/>πῶς τʼ ἄρ σʼ ὑμνήσω πάντως εὔυμνον ἐόντα; </l>
          <l>ἠέ σʼ ἐνὶ μνηστῆρσιν ἀείδω καὶ φιλότητι, </l>
          <l>ὅππως μνωόμενος ἔκιες Ἀζαντίδα κούρην </l>
          <l n="210">Ἴσχυʼ ἅμʼ ἀντιθέῳ Ἐλατιονίδη εὐίππῳ; </l>
          <l>ἢ ἅμα Θόρβαντι Τριοπέῳ γένος, ἢ ἅμʼ Ἐρευθεῖ; </l>
          <l>ἢ ἅμα Λευκίππῳ καὶ Λευκίπποιο δάμαρτι </l>
          <l><gap/>πεζός, ὃ δʼ ἵπποισιν· οὐ μὴν Τρίοπός γʼ ἐνέλειπεν. </l>
          <l>ἢ ὡς τὸ πρῶτον χρηστήριον ἀνθρώποισι </l>
          <l n="215">ζητεύων κατὰ γαῖαν ἔβης, ἑκατηβόλʼ Ἄπολλον; </l>
          <l>Πιερίην μὲν πρῶτον ἀπʼ Οὐλύμποιο κατῆλθες· </l>
          <l>Λέκτον τʼ ἠμαθοέντα παρέστιχες ἠδʼ Ἐνιῆνας </l>
          <l>καὶ διὰ Περραιβούς· τάχα δʼ εἰς Ἰαωλκὸν ἵκανες, </l>
          <l>Κηναίου τʼ ἐπέβης ναυσικλειτῆς Εὐβοίης. </l>
          <l n="220">στῆς δʼ ἐπὶ Ληλάντῳ πεδίῳ· τό τοι οὐχ ἅδε θυμῷ </l>
          <l>τεύξασθαι νηόν τε καὶ ἄλσεα δενδρήεντα. </l>
          <l>ἔνθεν δʼ Εὔριπον διαβάς, ἑκατηβόλʼ Ἄπολλον, </l>
          <l>βῆς ἄνʼ ὄρος ζάθεον, χλωρόν· τάχα δʼ ἷξες ἀπʼ αὐτοῦ </l>
          <l>ἐς Μυκαλησσὸν ἰὼν καὶ Τευμησσὸν λεχεποίην. <milestone unit="card" n="225" ed="P"/>
          </l>
          <l n="225">Θήβης δʼ εἰσαφίκανες ἕδος καταειμένον ὕλῃ· </l>
          <l>οὐ γάρ πώ τις ἔναιε βροτῶν ἱερῇ ἐνὶ Θήβῃ, </l>
          <l>οὐδʼ ἄρα πω τότε γʼ ἦσαν ἀταρπιτοὶ οὐδὲ κέλευθοι </l>
          <l>Θήβης ἂμ πεδίον πυρηφόρον, ἀλλʼ ἔχεν ὕλη. </l>
          <l><milestone unit="Para" ed="P"/>ἔνθεν δὲ προτέρω ἔκιες, ἑκατηβόλʼ Ἄπολλον, </l>
          <l n="230">Ὀγχηστὸν δʼ ἷξες, Ποσιδήιον ἀγλαὸν ἄλσος· </l>
          <l>ἔνθα νεοδμὴς πῶλος ἀναπνέει ἀχθόμενός περ </l>
          <l>ἕλκων ἅρματα καλά· χαμαὶ δʼ ἐλατὴρ ἀγαθός περ </l>
          <l>ἐκ δίφροιο θορὼν ὁδὸν ἔρχεται· οἳ δὲ τέως μὲν </l>
          <l>κείνʼ ὄχεα κροτέουσι ἀνακτορίην ἀφιέντες. </l>
          <l n="235">εἰ δέ κεν ἅρματʼ ἀγῇσιν ἐν ἄλσεϊ δενδρήεντι, </l>
          <l>ἵππους μὲν κομέουσι, τὰ δὲ κλίναντες ἐῶσιν· </l>
          <l>ὣς γὰρ τὰ πρώτισθʼ ὁσίη γένεθʼ· οἳ δὲ ἄνακτι </l>
          <l>εὔχονται, δίφρον δὲ θεοῦ τότε μοῖρα φυλάσσει. </l>
          <l><milestone unit="Para" ed="P"/>ἔνθεν δὲ προτέρω ἔκιες, ἑκατηβόλʼ Ἄπολλον· </l>
          <l n="240">Κηφισσὸν δʼ ἄρʼ ἔπειτα κιχήσαο καλλιρέεθρον, </l>
          <l>ὅς τε Λιλαίηθεν προχέει καλλίρροον ὕδωρ. </l>
          <l>τὸν διαβάς, Ἑκάεργε, καὶ Ὠκαλέην πολύπυργον </l>
          <l>ἔνθεν ἄρʼ εἰς Ἁλίαρτον ἀφίκεο ποιήεντα. </l>
          <l><milestone unit="Para" ed="P"/>βῆς δʼ ἐπὶ Τελφούσης· τόθι τοι ἅδε χῶρος ἀπήμων </l>
          <l n="245">τεύξασθαι νηόν τε καὶ ἄλσεα δενδρήεντα· </l>
          <l>στῆς δὲ μάλʼ ἄγχʼ αὐτῆς καὶ μιν πρὸς μῦθον ἔειπες· </l>
          <q><l><milestone unit="Para" ed="P"/>Τελφοῦσʼ, ἐνθάδε δὴ φρονέω περικαλλέα νηὸν
              </l><l>ἀνθρώπων τεῦξαι χρηστήριον, οἵτε μοι αἰεὶ </l><l>ἐνθάδʼ ἀγινήσουσι τεληέσσας
              ἑκατόμβας, </l><l n="250">ἠμὲν ὅσοι Πελοπόννησον πίειραν ἔχουσιν </l><l>ἠδʼ ὅσοι
              Εὐρώπην τε καὶ ἀμφιρύτας κατὰ νήσους, </l><l>χρησόμενοι· τοῖσιν δέ κʼ ἐγὼ νημερτέα
              βουλὴν </l><l>πᾶσι θεμιστεύοιμι χρέων ἐνὶ πίονι νηῷ. </l></q>
          <l><milestone unit="Para" ed="P"/>ὣς εἰπὼν διέθηκε θεμείλια Φοῖβος Ἀπόλλων </l>
          <l n="255">εὐρέα καὶ μάλα μακρὰ διηνεκές· ἣ δὲ ἰδοῦσα </l>
          <l>Τελφοῦσα κραδίην ἐχολώσατο εἶπέ τε μῦθον· </l>
          <q><l><milestone unit="Para" ed="P"/>φοῖβε ἄναξ ἑκάεργε, ἔπος τί τοι ἐν φρεσὶ θήσω.
              </l><l>ἐνθάδʼ ἐπεὶ φρονέεις τεῦξαι περικαλλέα νηὸν </l><l>ἔμμεναι ἀνθρώποις
              χρηστήριον, οἵτε τοι αἰεὶ </l><l n="260">ἐνθάδʼ ἀγινήσουσι τεληέσσας ἑκατόμβας·
              </l><l>ἀλλʼ ἔκ τοι ἐρέω, σὺ δʼ ἐνὶ φρεσὶ βάλλεο σῇσι, </l><l>πημανέει σʼ αἰεὶ κτύπος
              ἵππων ὠκειάων </l><l>ἀρδόμενοί τʼ οὐρῆες ἐμῶν ἱερῶν ἀπὸ πηγέων· </l><l>ἔνθα τις
              ἀνθρώπων βουλήσεται εἰσοράασθαι </l><l n="265">ἅρματά τʼ εὐποίητα καὶ ὠκυπόδων κτύπον
              ἵππων </l><l>ἢ νηόν τε μέγαν καὶ κτήματα πόλλʼ ἐνεόντα. <milestone unit="card" n="267"
                ed="P"/>
            </l><l>ἀλλʼ εἰ δή τι πίθοιο, σὺ δὲ κρείσσων καὶ ἀρείων </l><l>ἐσσί, ἄναξ, ἐμέθεν, σεῦ δὲ
              σθένος ἐστὶ μέγιστον, </l><l>ἐν Κρίσῃ ποίησαι ὑπὸ πτυχὶ Παρνησοῖο. </l><l n="270">ἔνθʼ
              οὔθʼ ἅρματα καλὰ δονήσεται οὔτε τοι ἵππων </l><l>ὠκυπόδων κτύπος ἔσται ἐύδμητον περὶ
              βωμόν, </l><l>ἀλλά τοι ὣς προσάγοιεν Ἰηπαιήονι δῶρα </l><l>ἀνθρώπων κλυτὰ φῦλα· σὺ δὲ
              φρένας ἀμφιγεγηθὼς </l><l>δέξαιʼ ἱερὰ καλὰ περικτιόνων ἀνθρώπων. </l></q>
          <l n="275">ὣς εἰποῦσʼ Ἑκάτου πέπιθε φρένας, ὄφρα οἱ αὐτῇ </l>
          <l>Τελφούσῃ κλέος εἴη ἐπὶ χθονί, μηδʼ Ἑκάτοιο. </l>
          <l><milestone unit="Para" ed="P"/>ἔνθεν δὲ προτέρω ἔκιες, ἑκατηβόλʼ Ἄπολλον· </l>
          <l>ἷξες δʼ ἐς Φλεγύων ἀνδρῶν πόλιν ὑβριστάων, </l>
          <l>οἳ Διὸς οὐκ ἀλέγοντες ἐπὶ χθονὶ ναιετάασκον </l>
          <l n="280">ἐν καλῇ βήσσῃ Κηφισίδος ἐγγύθι λίμνης. </l>
          <l>ἔνθεν καρπαλίμως προσέβης πρὸς δειράδα θύων </l>
          <l>ἵκεο δʼ ἐς Κρίσην ὑπὸ Παρνησὸν νιφόεντα, </l>
          <l>κνημὸν πρὸς Ζέφυρον τετραμμένον, αὐτὰρ ὕπερθεν </l>
          <l>πέτρη ἐπικρέμαται, κοίλη δʼ ὑποδέδρομε βῆσσα, </l>
          <l n="285">τρηχεῖʼ· ἔνθα ἄναξ τεκμήρατο Φοῖβος Ἀπόλλων </l>
          <l>νηὸν ποιήσασθαι ἐπήρατον εἶπέ τε μῦθον· </l>
          <l><milestone unit="Para" ed="P"/>ἐνθάδε δὴ φρονέω τεῦξαι περικαλλέα νηὸν </l>
          <l>ἔμμεναι ἀνθρώποις χρηστήριον, οἵτε μοι αἰεὶ </l>
          <l>ἐνθάδʼ ἀγινήσουσι τεληέσσας ἑκατόμβας, </l>
          <l n="290">ἠμὲν ὅσοι Πελοπόννησον πίειραν ἔχουσιν, </l>
          <l>ἠδʼ ὅσοι Εὐρώπην τε καὶ ἀμφιρύτας κατὰ νήσους, </l>
          <l>χρησόμενοι· τοῖσιν δʼ ἄρʼ ἐγὼ νημερτέα βουλὴν </l>
          <l>πᾶσι θεμιστεύοιμι χρέων ἐνὶ πίονι νηῷ. </l>
          <l><milestone unit="Para" ed="P"/>ὣς εἰπὼν διέθηκε θεμείλια Φοῖβος Ἀπόλλων </l>
          <l n="295">εὐρέα καὶ μάλα μακρὰ διηνεκές· αὐτὰρ ἐπʼ αὐτοῖς </l>
          <l>λάινον οὐδὸν ἔθηκε Τροφώνιος ἠδʼ Ἀγαμήδης, </l>
          <l>υἱέες Ἐργίνου, φίλοι ἀθανάτοισι θεοῖσιν· </l>
          <l>ἀμφὶ δὲ νηὸν ἔνασσαν ἀθέσφατα φῦλʼ ἀνθρώπων </l>
          <l>ξεστοῖσιν λάεσσιν, ἀοίδιμον ἔμμεναι αἰεί. </l>
          <l n="300"><milestone unit="Para" ed="P"/>ἀγχοῦ δὲ κρήνη καλλίρροος, ἔνθα δράκαιναν </l>
          <l>κτεῖνεν ἄναξ, Διὸς υἱός, ἀπὸ κρατεροῖο βιοῖο, </l>
          <l>ζατρεφέα, μεγάλην, τέρας ἄγριον, ἣ κακὰ πολλὰ </l>
          <l>ἀνθρώπους ἔρδεσκεν ἐπὶ χθονί, πολλὰ μὲν αὐτούς, </l>
          <l>πολλὰ δὲ μῆλα ταναύποδʼ, ἐπεὶ πέλε πῆμα δαφοινόν. <milestone unit="card" n="305" ed="P"
            />
          </l>
          <l n="305">καὶ ποτε δεξαμένη χρυσοθρόνου ἔτρεφεν Ἥρης </l>
          <l>δεινόν τʼ ἀργαλέον τε Τυφάονα, πῆμα βροτοῖσιν· </l>
          <l>ὅν ποτʼ ἄρʼ Ἥρη ἔτικτε χολωσαμένη Διὶ πατρί, </l>
          <l>ἡνίκʼ ἄρα Κρονίδης ἐρικυδέα γείνατʼ Ἀθήνην </l>
          <l>ἐν κορυφῇ· ἣ δʼ αἶψα χολώσατο πότνια Ἥρη </l>
          <l n="310">ἠδὲ καὶ ἀγρομένοισι μετʼ ἀθανάτοισιν ἔειπε· </l>
          <l><milestone unit="Para" ed="P"/>κέκλυτέ μευ, πάντες τε θεοὶ πᾶσαί τε θέαιναι, </l>
          <l>ὡς ἔμʼ ἀτιμάζειν ἄρχει νεφεληγερέτα Ζεὺς </l>
          <l>πρῶτος, ἐπεί μʼ ἄλοχον ποιήσατο κέδνʼ εἰδυῖαν· </l>
          <l>καὶ νῦν νόσφιν ἐμεῖο τέκε γλαυκῶπιν Ἀθήνην, </l>
          <l n="315">ἣ πᾶσιν μακάρεσσι μεταπρέπει ἀθανάτοισιν· </l>
          <l>αὐτὰρ ὅ γʼ ἠπεδανὸς γέγονεν μετὰ πᾶσι θεοῖσι </l>
          <l>παῖς ἐμὸς Ἥφαιστος, ῥικνὸς πόδας, ὃν τέκον αὐτή· </l>
          <l n="317a"> [αἶσχος ἐμοὶ καὶ ὄνειδος ἐν οὐρανῷ ὅντε καὶ αὐτή] </l>
          <l>ῥῖψʼ ἀνὰ χερσὶν ἑλοῦσα καὶ ἔμβαλον εὐρέι πόντῳ· </l>
          <l>ἀλλά ἑ Νηρῆος θυγάτηρ Θέτις ἀργυρόπεζα </l>
          <l n="320">δέξατο καὶ μετὰ ᾗσι κασιγνήτῃσι κόμισσεν. </l>
          <l>ὡς ὄφελʼ ἄλλο θεοῖσι χαρίζεσθαι μακάρεσσι. </l>
          <l>σχέτλιε, ποικιλομῆτα, τί νῦν μητίσεαι ἄλλο; </l>
          <l>πῶς ἔτλης οἶος τεκέειν γλαυκῶπιν Ἀθήνην; </l>
          <l>οὐκ ἂν ἐγὼ τεκόμην; καὶ σὴ κεκλημένη ἔμπης </l>
          <l n="325">ἦα ῥʼ ἐν ἀθανάτοισιν, οἳ οὐρανὸν εὐρὺν ἔχουσι. </l>
          <l n="325a">φράζεο νῦν μή τοί τι κακὸν μητίσομʼ ὀπίσσω. </l>
          <l>καὶ νῦν μέντοι ἐγὼ τεχνήσομαι, ὥς κε γένηται </l>
          <l>παῖς ἐμός, ὅς κε θεοῖσι μεταπρέποι ἀθανάτοισιν, </l>
          <l>οὔτε σὸν αἰσχύνασʼ ἱερὸν λέχος οὔτʼ ἐμὸν αὐτῆς. </l>
          <l>οὐδέ τοι εἰς εὐνὴν πωλήσομαι, ἀλλʼ ἀπὸ σεῖο </l>
          <l n="330">τηλόθʼ ἐοῦσα θεοῖσι μετέσσομαι ἀθανάτοισιν. </l>
          <l><milestone unit="Para" ed="P"/>ὣς εἰποῦσʼ ἀπὸ νόσφι θεῶν κίε χωομένη κῆρ. </l>
          <l>αὐτίκʼ ἔπειτʼ ἠρᾶτο βοῶπις πότνια Ἥρη, </l>
          <l>χειρὶ καταπρηνεῖ δʼ ἔλασε χθόνα καὶ φάτο μῦθον· </l>
          <l n="335"><milestone unit="Para" ed="P"/>κέκλυτε νῦν μευ, Γαῖα καὶ Οὐρανὸς εὐρὺς ὕπερθεν </l>
          <l>Τιτῆνές τε θεοί, τοὶ ὑπὸ χθονὶ ναιετάοντες </l>
          <l>Τάρταρον ἀμφὶ μέγαν, τῶν ἒξ ἄνδρες τε θεοί τε· </l>
          <l>αὐτοὶ νῦν μευ πάντες ἀκούσατε καὶ δότε παῖδα </l>
          <l>νόσφι Διός, μηδέν τι βίην ἐπιδευέα κείνου· </l>
          <l>ἀλλʼ ὅ γε φέρτερος ἔστω, ὅσον Κρόνου εὐρύοπα Ζεύς. </l>
          <l n="340">ὣς ἄρα φωνήσασʼ ἵμασε χθόνα χειρὶ παχείῃ· </l>
          <l>κινήθη δʼ ἄρα Γαῖα φερέσβιος· ἣ δὲ ἰδοῦσα </l>
          <l>τέρπετο ὃν κατὰ θυμόν· ὀίετο γὰρ τελέεσθαι. </l>
          <l>ἐκ τούτου δὴ ἔπειτα τελεσφόρον εἰς ἐνιαυτὸν </l>
          <l>οὔτε πότʼ εἰς εὐνὴν Διὸς ἤλυθε μητιόεντος, </l>
          <l n="345">οὔτε πότʼ ἐς θῶκον πολυδαίδαλον, ὡς τὸ πάρος περ </l>
          <l>αὐτῷ ἐφεζομένη πυκινὰς φραζέσκετο βουλάς· </l>
          <l>ἀλλʼ ἥ γʼ ἐν νηοῖσι πολυλλίστοισι μένουσα </l>
          <l>τέρπετο οἷς ἱεροῖσι βοῶπις πότνια Ἥρη. <milestone unit="card" n="349" ed="P"/>
          </l>
          <l>ἀλλʼ ὅτε δὴ μῆνές τε καὶ ἡμέραι ἐξετελεῦντο </l>
          <l n="350">ἂψ περιτελλομένου ἔτεος καὶ ἐπήλυθον ὧραι, </l>
          <l>ἣ δʼ ἔτεκʼ οὔτε θεοῖς ἐναλίγκιον οὔτε βροτοῖσι, </l>
          <l>δεινόν τʼ ἀργαλέον τε Τυφάονα, πῆμα βροτοῖσιν. </l>
          <l>αὐτίκα τόνδε λαβοῦσα βοῶπις πότνια Ἥρη </l>
          <l>δῶκεν ἔπειτα φέρουσα κακῷ κακόν· ἣ δʼ ὑπέδεκτο. </l>
          <l n="355">ὃς κακὰ πόλλʼ ἔρδεσκεν ἀγακλυτὰ φῦλʼ ἀνθρώπων· </l>
          <l>ὃς τῇ γʼ ἀντιάσειε, φέρεσκέ μιν αἴσιμον ἦμαρ, </l>
          <l>πρίν γέ οἱ ἰὸν ἐφῆκε ἄναξ ἑκάεργος Ἀπόλλων </l>
          <l>καρτερόν· ἣ δʼ ὀδύνῃσιν ἐρεχθομένη χαλεπῇσι </l>
          <l>κεῖτο μέγʼ ἀσθμαίνουσα κυλινδομένη κατὰ χῶρον. </l>
          <l n="360">θεσπεσίη δʼ ἐνοπὴ γένετʼ ἄσπετος· ἣ δὲ καθʼ ὕλην </l>
          <l>πυκνὰ μάλʼ ἔνθα καὶ ἔνθα ἑλίσσετο, λεῖπε δὲ θυμὸν </l>
          <l>φοινὸν ἀποπνείουσʼ· ὃ δʼ ἐπηύξατο Φοῖβος Ἀπόλλων· </l>
          <l><milestone unit="Para" ed="P"/>ἐνταυθοῖ νῦν πύθευ ἐπὶ χθονὶ βωτιανείρῃ· </l>
          <l>οὐδὲ σύ γε ζώουσα κακὸν δήλημα βροτοῖσιν </l>
          <l n="365">ἔσσεαι, οἳ γαίης πολυφόρβου καρπὸν ἔδοντες </l>
          <l>ἐνθάδʼ ἀγινήσουσι τεληέσσας ἑκατόμβας· </l>
          <l>οὐδέ τί τοι θάνατόν γε δυσηλεγέʼ οὔτε Τυφωεὺς </l>
          <l>ἀρκέσει οὔτε Χίμαιρα δυσώνυμος, ἀλλά σέ γʼ αὐτοῦ </l>
          <l>πύσει Γαῖα μέλαινα καὶ ἠλέκτωρ Ὑπερίων. </l>
          <l n="370"><milestone unit="Para" ed="P"/>ὣς φάτʼ ἐπευχόμενος· τὴν δὲ σκότος ὄσσε κάλυψε. </l>
          <l>τὴν δʼ αὐτοῦ κατέπυσʼ ἱερὸν μένος Ἠελίοιο, </l>
          <l>ἐξ οὗ νῦν Πυθὼ κικλήσκεται· οἳ δὲ ἄνακτα </l>
          <l>Πύθιον ἀγκαλέουσιν ἐπώνυμον, οὕνεκα κεῖθι </l>
          <l>αὐτοῦ πῦσε πέλωρ μένος ὀξέος Ἠελίοιο. </l>
          <l n="375"><milestone unit="Para" ed="P"/>καὶ τότʼ ἄρʼ ἔγνω ᾗσιν ἐνὶ φρεσὶ Φοῖβος Ἀπόλλων, </l>
          <l>οὕνεκά μιν κρήνη καλλίρροος ἐξαπάφησε· </l>
          <l>βῆ δʼ ἐπὶ Τελφούσῃ κεχολωμένος, αἶψα δʼ ἵκανε· </l>
          <l>στῆ δὲ μάλʼ ἄγχʼ αὐτῆς καί μιν πρὸς μῦθον ἔειπε· </l>
          <l><milestone unit="Para" ed="P"/>Τελφοῦσʼ, οὐκ ἄρʼ ἔμελλες ἐμὸν νόον ἐξαπαφοῦσα </l>
          <l n="380">χῶρον ἔχουσʼ ἐρατὸν προρέειν καλλίρροον ὕδωρ. </l>
          <l>ἐνθάδε δὴ καὶ ἐμὸν κλέος ἔσσεται, οὐδὲ σὸν οἴης. </l>
          <l><milestone unit="Para" ed="P"/>ἦ καὶ ἐπὶ ῥίον ὦσε ἄναξ ἑκάεργος Ἀπόλλων </l>
          <l>πετραίῃς προχυτῇσιν, ἀπέκρυψεν δὲ ῥέεθρα </l>
          <l>καὶ βωμὸν ποιήσατʼ ἐν ἄλσεϊ δενδρήεντι, </l>
          <l n="385">ἄγχι μάλα κρήνης καλλιρρόου· ἔνθαδʼ ἄνακτι </l>
          <l>πάντες ἐπίκλησιν Τελφουσίῳ εὐχετόωνται, </l>
          <l>οὕνεκα Τελφούσης ἱερῆς ᾔσχυνε ῥέεθρα. </l>
          <l><milestone unit="Para" ed="P"/>καὶ τότε δὴ κατὰ θυμὸν ἐφράζετο Φοῖβος Απόλλων, </l>
          <l>οὕστινας ἀνθρώπους ὀργείονας εἰσαγάγοιτο, </l>
          <l n="390">οἳ θεραπεύσονται Πυθοῖ ἔνι πετρηέσσῃ· </l>
          <l>ταῦτʼ ἄρα ὁρμαίνων ἐνόησʼ ἐπὶ οἴνοπι πόντῳ </l>
          <l>νῆα θοήν· ἐν δʼ ἄνδρες ἔσαν πολέες τε καὶ ἐσθλοί, </l>
          <l>Κρῆτες ἀπὸ Κνωσοῦ Μινωίου, οἵ ῥα ἄνακτι </l>
          <l>ἱερά τε ῥέζουσι καὶ ἀγγέλλουσι θέμιστας </l>
          <l n="395">φοίβου Ἀπόλλωνος χρυσαόρου, ὅττι κεν εἴπῃ </l>
          <l>χρείων ἐκ δάφνης γυάλων ὕπο Παρνησοῖο. <milestone unit="card" n="397" ed="P"/>
          </l>
          <l>οἳ μὲν ἐπὶ πρῆξιν καὶ χρήματα νηὶ μελαίνῃ </l>
          <l>ἐς Πύλον ἠμαθόεντα Πυλοιγενέας τʼ ἀνθρώπους </l>
          <l>ἔπλεον· αὐτὰρ ὃ τοῖσι συνήντετο Φοῖβος Ἀπόλλων· </l>
          <l n="400">ἐν πόντῳ δʼ ἐπόρουσε δέμας δελφῖνι ἐοικὼς </l>
          <l>νηὶ θοῇ καὶ κεῖτο πέλωρ μέγα τε δεινόν τε· </l>
          <l>τῶν δʼ οὔτις κατὰ θυμὸν ἐπεφράσαθʼ ὥστε νοῆσαι </l>
          <l n="402a"> [ἐκβάλλειν δʼ ἔθελον δελφῖνʼ· ὁ δὲ νῆα μέλαιναν] </l>
          <l>πάντοσʼ ἀνασσείσασκε, τίνασσε δὲ νήια δοῦρα. </l>
          <l>οἳ δʼ ἀκέων ἐνὶ νηὶ καθήατο δειμαίνοντες· </l>
          <l n="405">οὐδʼ οἵ γʼ ὅπλʼ ἔλυον κοίλην ἀνὰ νῆα μέλαιναν, </l>
          <l>οὐδʼ ἔλυον λαῖφος νηὸς κυανοπρώροιο, </l>
          <l>ἀλλʼ ὡς τὰ πρώτιστα κατεστήσαντο βοεῦσιν, </l>
          <l>ὣς ἔπλεον· κραιπνὸς δὲ Νότος κατόπισθεν ἔπειγε </l>
          <l>νῆα θοήν· πρῶτον δὲ παρημείβοντο Μάλειαν, </l>
          <l n="410">πὰρ δὲ Λακωνίδα γαῖαν ἁλιστέφανον πτολίεθρον </l>
          <l>ἷξον καὶ χῶρον τερψιμβρότου Ἠελίοιο, </l>
          <l>Ταίναρον, ἔνθα τε μῆλα βαθύτριχα βόσκεται αἰεὶ </l>
          <l>Ἠελίοιο ἄνακτος, ἔχει δʼ ἐπιτερπέα χῶρον. </l>
          <l>οἳ μὲν ἄρʼ ἔνθʼ ἔθελον νῆα σχεῖν ἠδʼ ἀποβάντες </l>
          <l n="415">φράσσασθαι μέγα θαῦμα καὶ ὀφθαλμοῖσιν ἰδέσθαι, </l>
          <l>εἰ μενέει νηὸς γλαφυρῆς δαπέδοισι πέλωρον </l>
          <l>ἢ εἰς οἶδμʼ ἅλιον πολυΐχθυον αὖτις ὀρούσει. </l>
          <l>ἀλλʼ οὐ πηδαλίοισιν ἐπείθετο νηῦς εὐεργής, </l>
          <l>ἀλλὰ παρὲκ Πελοπόννησον πίειραν ἔχουσα </l>
          <l n="420">ἤιʼ ὁδόν· πνοιῇ δὲ ἄναξ ἑκάεργος Ἀπόλλων </l>
          <l>ῥηιδίως ἴθυνʼ· ἣ δὲ πρήσσουσα κέλευθον </l>
          <l>Ἀρήνην ἵκανε καὶ Ἀργυφέην ἐρατεινὴν </l>
          <l>καὶ Θρύον, Ἀλφειοῖο πόρον, καὶ ἐύκτιτον Αἶπυ </l>
          <l>καὶ Πύλον ἠμαθόεντα Πυλοιγενέας τʼ ἀνθρώπους. </l>
          <l n="425">βῆ δὲ παρὰ Κπουνοὺς καὶ Χαλκίδα καὶ παρὰ Δύμην </l>
          <l>ἠδὲ παρʼ Ἤλιδα δῖαν, ὅθι κρατέουσιν Ἐπειοί. </l>
          <l>εὖτε Φερὰς ἐπέβαλλεν, ἀγαλλομένη Διὸς οὔρῳ, </l>
          <l>καί σφιν ὑπὲκ νεφέων Ἰθάκης τʼ ὄρος αἰπὺ πέφαντο </l>
          <l>Δουλίχιόν τε Σάμη τε καὶ ὑλήεσσα Ζάκυνθος. </l>
          <l n="430">ἀλλʼ ὅτε δὴ Πελοπόννησον παρενίσατο πᾶσαν </l>
          <l>καὶ δὴ ἐπὶ Κρίσης κατεφαίνετο κόλπος ἀπείρων, </l>
          <l>ὅστε διὲκ Πελοπόννησον πίειραν ἐέργει· </l>
          <l>ἦλθʼ ἄνεμος Ζέφυρος μέγας, αἴθριος, ἐκ Διὸς αἴσης, </l>
          <l>λάβρος ἐπαιγίζων ἐξ αἰθέρος, ὄφρα τάχιστα </l>
          <l n="435">νηῦς ἀνύσειε θέουσα θαλάσσης ἁλμυρὸν ὕδωρ. </l>
          <l>ἄψορροι δὴ ἔπειτα πρὸς ἠῶ τʼ ἠέλιόν τε </l>
          <l>ἔπλεον· ἡγεμόνευε δʼ ἄναξ Διὸς υἱὸς Ἀπόλλων· </l>
          <l>ἷξον δʼ ἐς Κρίσην εὐδείελον, ἀμπελόεσσαν, </l>
          <l>ἐς λιμένʼ· ἣ δʼ ἀμάθοισιν ἐχρίμψατο ποντοπόρος νηῦς. </l>
          <l n="440"><milestone unit="Para" ed="P"/>ἔνθʼ ἐκ νηὸς ὄρουσε ἄναξ ἑκάεργος Ἀπόλλων, </l>
          <l>ἀστέρι εἰδόμενος μέσῳ ἤματι· τοῦ δʼ ἀπὸ πολλαὶ </l>
          <l>σπινθαρίδες πωτῶντο, σέλας δʼ εἰς οὐρανὸν ἷκεν· </l>
          <l>ἐς δʼ ἄδυτον κατέδυσε διὰ τριπόδων ἐριτίμων. <milestone unit="card" n="444" ed="P"/>
          </l>
          <l>ἔνθʼ ἄρʼ ὅ γε φλόγα δαῖε πιφαυσκόμενος τὰ ἃ κῆλα· </l>
          <l n="445">πᾶσαν δὲ Κρίσην κάτεχεν σέλας· αἳ δʼ ὀλόλυξαν </l>
          <l>Κρισαίων ἄλοχοι καλλίζωνοί τε θύγατρες </l>
          <l>Φοίβου ὑπὸ ῥιπῆς· μέγα γὰρ δέος ἔμβαλʼ ἑκάστῳ. </l>
          <l>ἔνθεν δʼ αὖτʼ ἐπὶ νῆα νόημʼ ὣς ἆλτο πέτεσθαι, </l>
          <l>ἀνέρι εἰδόμενος αἰζηῷ τε κρατερῷ τε, </l>
          <l n="450">πρωθήβῃ, χαίτῃς εἰλυμένος εὐρέας ὤμους· </l>
          <l>καί σφεας φωνήσας ἔπεα πτερόεντα προσηύδα· </l>
          <l><milestone unit="Para" ed="P"/>ὦ ξεῖνοι, τίνες ἐστέ; πόθεν πλεῖθʼ ὑγρὰ κέλευθα; </l>
          <l>ἤ τι κατὰ πρῆξιν ἢ μαψιδίως ἀλάλησθε </l>
          <l>οἷά τε ληιστῆρες ὑπεὶρ ἅλα, τοί τʼ ἀλόωνται </l>
          <l n="455">ψυχὰς παρθέμενοι, κακὸν ἀλλοδαποῖσι φέροντες; </l>
          <l>τίφθʼ οὕτως ἧσθον τετιηότες, οὐδʼ ἐπὶ γαῖαν </l>
          <l>ἐκβῆτʼ, οὐδὲ καθʼ ὅπλα μελαίνης νηὸς ἔθεσθε; </l>
          <l>αὕτη μέν γε δίκη πέλει ἀνδρῶν ἀλφηστάων, </l>
          <l>ὁππότʼ ἂν ἐκ πόντοιο ποτὶ χθονὶ νηὶ μελαίνῃ </l>
          <l n="460">ἔλθωσιν καμάτῳ ἀδηκότες, αὐτίκα δέ σφεας </l>
          <l>σίτοιο γλυκεροῖο περὶ φρένας ἵμερος αἱρεῖ. </l>
          <l><milestone unit="Para" ed="P"/>ὣς φάτο καί σφιν θάρσος ἐνὶ στήθεσσιν ἔθηκε. </l>
          <l>τὸν καὶ ἀμειβόμενος Κρητῶν ἀγὸς ἀντίον ηὔδα· </l>
          <l>ξεῖνʼ, ἐπεὶ οὐ μὲν γάρ τι καταθνητοῖσι ἔοικας, </l>
          <l n="465">οὐ δέμας οὐδὲ φυήν, ἀλλʼ ἀθανάτοισι θεοῖσιν, </l>
          <l>οὖλέ τε καὶ μέγα χαῖρε, θεοὶ δέ τοι ὄλβια δοῖεν. </l>
          <l>καί μοι τοῦτʼ ἀγόρευσον ἐτήτυμον, ὄφρʼ εὖ εἰδῶ· </l>
          <l>τίς δῆμος; τίς γαῖα; τίνες βροτοὶ ἐγγεγάασιν; </l>
          <l>ἄλλῃ γὰρ φρονέοντες ἐπεπλέομεν μέγα λαῖτμα </l>
          <l n="470">ἐς Πύλον ἐκ Κρήτης, ἔνθεν γένος εὐχόμεθʼ εἶναι· </l>
          <l>νῦν δʼ ὧδε ξὺν νηὶ κατήλθομεν οὔ τι ἑκόντες, </l>
          <l>νόστου ἱέμενοι, ἄλλην ὁδόν, ἄλλα κέλευθα· </l>
          <l>ἀλλά τις ἀθανάτων δεῦρʼ ἤγαγεν οὐκ ἐθέλοντας. </l>
          <l><milestone unit="Para" ed="P"/>τοὺς δʼ ἀπαμειβόμενος προσέφη ἑκάεργος Ἀπόλλων· </l>
          <q><l n="475">ξεῖνοι, τοὶ Κνωσὸν πολυδένδρεον ἀμφενεμεσθε </l><l>τὸ πρίν, ἀτὰρ νῦν οὐκ ἔθʼ
              ὑπότροποι αὖτις ἔσεσθε </l><l>ἔς τε πόλιν ἐρατὴν καὶ δώματα καλὰ ἕκαστος </l><l>ἔς τε
              φίλας ἀλόχους· ἀλλʼ ἐνθάδε πίονα νηὸν </l><l>ἕξετʼ ἐμὸν πολλοῖσι τετιμένον
              ἀνθρώποισιν. </l><l n="480">εἰμὶ δʼ ἐγὼ Διὸς υἱός, Ἀπόλλων δʼ εὔχομαι εἶναι·
              </l><l>ὑμέας δʼ ἤγαγον ἐνθάδʼ ὑπὲρ μέγα λαῖμα θαλάσσης, </l><l>οὔ τι κακὰ φρονέων,
              ἀλλʼ ἐνθάδε πίονα νηὸν </l><l>ἕξετʼ ἐμὸν πᾶσιν μάλα τίμιον ἀνθρώποισι, </l><l>βουλάς
              τʼ ἀθανάτων εἰδήσετε, τῶν ἰότητι </l><l n="485">αἰεὶ τιμήσεσθε διαμπερὲς ἤματα πάντα.
              </l><l>ἀλλʼ ἄγεθʼ, ὡς ἂν ἐγὼ εἴπω, πείθεσθε τάχιστα· </l><l>ἱστία μὲν πρῶτον κάθετον
              λύσαντε βοείας, </l><l>νῆα δʼ ἔπειτα θοὴν μὲν ἐπʼ ἠπείρου ἐρύσασθε, </l><l>ἐκ δὲ
              κτήμαθʼ ἕλεσθε καὶ ἔντεα νηὸς ἐίσης </l><l n="490">καὶ βωμὸν ποιήσατʼ ἐπὶ ῥηγμῖνι
              θαλάσσης· </l><l>πῦρ δʼ ἐπικαίοντες ἐπί τʼ ἄλφιτα λευκὰ θύοντες </l><l>εὔχεσθαι δὴ
              ἔπειτα παριστάμενοι περὶ βωμόν. <milestone unit="card" n="493" ed="P"/>
            </l><l>ὡς μὲν ἐγὼ τὸ πρῶτον ἐν ἠεροειδέι πόντῳ </l><l>εἰδόμενος δελφῖνι θοῆς ἐπὶ νηὸς
              ὄρουσα, </l><l n="495">ὣς ἐμοὶ εὔχεσθαι Δελφινίῳ· αὐτὰρ ὁ βωμὸς </l><l>αὐτὸς Δελφίνιος
              καὶ ἐπόψιος ἔσσεται αἰεί. </l><l>δειπνῆσαί τʼ ἄρʼ ἔπειτα θοῇ παρὰ νηὶ μελαίνῃ
              </l><l>καὶ σπεῖσαι μακάρεσσι θεοῖς, οἳ Ὄλυμπον ἔχουσιν. </l><l>αὐτὰρ ἐπὴν σίτοιο
              μελίφρονος ἐξ ἔρον ἧσθε, </l><l n="500">ἔρχεσθαί θʼ ἅμʼ ἐμοὶ καὶ ἰηπαιήονʼ ἀείδειν,
              </l><l>εἰς ὅ κε χῶρον ἵκησθον, ἵνʼ ἕξετε πίονα νηόν. </l></q>
          <l><milestone unit="Para" ed="P"/>ὣς ἔφαθʼ· οἳ δʼ ἄρα τοῦ μάλα μὲν κλύον ἠδʼ ἐπίθοντο. </l>
          <l>ἱστία μὲν πρῶτον κάθεσαν, λῦσαν δὲ βοείας, </l>
          <l>ἱστὸν δʼ ἱστοδόκῃ πέλασαν προτόνοισιν ὑφέντες· </l>
          <l n="505">ἐκ δὲ καὶ αὐτοὶ βαῖνον ἐπὶ ῥηγμῖνι θαλάσσης. </l>
          <l>ἐκ δʼ ἁλὸς ἤπειρόνδε θοὴν ἀνὰ νῆʼ ἐρύσαντο </l>
          <l>ὑψοῦ ἐπὶ ψαμάθοις, ὑπὸ δʼ ἕρματα μακρὰ τάνυσσαν· </l>
          <l>καὶ βωμὸν ποίησαν ἐπὶ ῥηγμῖνι θαλάσσης· </l>
          <l>πῦρ δʼ ἐπικαίοντες ἐπί τʼ ἄλφιτα λευκὰ θύοντες </l>
          <l n="510">εὔχονθʼ, ὡς ἐκέλευε, παριστάμενοι περὶ βωμόν. </l>
          <l>δόρπον ἔπειθʼ εἵλοντο θοῇ παρὰ νηὶ μελαίνῃ </l>
          <l>καὶ σπεῖσαν μακάρεσσι θεοῖς, οἳ Ὄλυμπον ἔχουσιν. </l>
          <l>αὐτὰρ ἐπεὶ πόσιος καὶ ἐδητύος ἐξ ἔρον ἕντο, </l>
          <l>βάν ῥʼ ἴμεν· ἦρχε δʼ ἄρα σφιν ἄναξ Διὸς υἱὸς Ἀπόλλων, </l>
          <l n="515">φόρμιγγʼ ἐν χείρεσσιν ἔχων, ἐρατὸν κιθαρίζων, </l>
          <l>καλὰ καὶ ὕψι βιβάς· οἳ δὲ ῥήσσοντες ἕποντο </l>
          <l>Κρῆτες πρὸς Πυθὼ καὶ ἰηπαιήονʼ ἄειδον, </l>
          <l>οἷοί τε Κρητῶν παιήονες, οἷσί τε Μοῦσα </l>
          <l>ἐν στήθεσσιν ἔθηκε θεὰ μελίγηρυν ἀοιδήν. </l>
          <l n="520">ἄκμητοι δὲ λόφον προσέβαν ποσίν, αἶψα δʼ ἵκοντο </l>
          <l>Παρνησὸν καὶ χῶρον ἐπήρατον, ἔνθʼ ἄρʼ ἔμελλον </l>
          <l>οἰκήσειν πολλοῖσι τετιμένοι ἀνθρώποισι· </l>
          <l>δεῖξε δʼ ἄγων ἄδυτον ζάθεον καὶ πίονα νηόν. </l>
          <l><milestone unit="Para" ed="P"/>τῶν δʼ ὠρίνετο θυμὸς ἐνὶ στήθεσσι φίλοισι· </l>
          <l n="525">τὸν καὶ ἀνειρόμενος Κρητῶν ἀγὸς ἀντίον ηὔδα· </l>
          <l><milestone unit="Para" ed="P"/>ὦ ἄνα, εἰ δὴ τῆλε φίλων καὶ πατρίδος αἴης </l>
          <l>ἤγαγες· οὕτω που τῷ σῷ φίλον ἔπλετο θυμῷ· </l>
          <l>πῶς καὶ νῦν βιόμεσθα; τό σε φράζεσθαι ἄνωγμεν. </l>
          <l>οὔτε τρυγηφόρος ἥδε γʼ ἐπήρατος οὔτʼ εὐλείμων, </l>
          <l n="530">ὥστʼ ἀπό τʼ εὖ ζώειν καὶ ἅμʼ ἀνθρώποισιν ὀπάζειν. <milestone unit="card"
              n="531" ed="P"/>
          </l>
          <l><milestone unit="Para" ed="P"/>τοὺς δʼ ἐπιμειδήσας προσέφη Διὸς υἱὸς Ἀπόλλων· </l>
          <q><l><milestone unit="Para" ed="P"/>νήπιοι ἄνθρωποι, δυστλήμονες, οἳ μελεδῶνας
              </l><l>βούλεσθʼ ἀργαλέους τε πόνους καὶ στείνεα θυμῷ· </l><l>ῥηίδιον ἔπος ὔμμʼ ἐρέω
              καὶ ἐπὶ φρεσὶ θήσω, </l><l n="535">δεξιτερῇ μάλʼ ἕκαστος ἔχων ἐν χειρὶ μάχαιραν,
              </l><l>σφάζειν αἰεὶ μῆλα· τὰ δʼ ἄφθονα πάντα παρέσται, </l><l>ὅσσα τʼ ἐμοί κʼ ἀγάγωσι
              περικλυτὰ φῦλʼ ἀνθρώπων· </l><l>νηὸν δὲ προφύλαχθε, δέδεχθε δὲ φῦλʼ ἀνθρώπων
              </l><l>ἐνθάδʼ ἀγειρομένων καὶ ἐμὴν ἰθύν τε μάλιστα. </l><l n="539a">[δείκνυσθε
              θνητοῖσι· σὺ δὲ φρεσὶ δέξο θέμιστα. </l><l n="539b">εἰ δέ τις ἀφραδίῃς οὐ πείσεται,
              ἀλλʼ ἀλογήσει] </l><l n="540">ἠέ τι τηΰσιον ἔπος ἔσσεται ἠέ τι ἔργον </l><l>ὕβρις θʼ,
              ἣ θέμις ἐστὶ καταθνητῶν ἀνθρώπων, </l><l>ἄλλοι ἔπειθʼ ὑμῖν σημάντορες ἄνδρες ἔσονται,
              </l><l>τῶν ὑπʼ ἀναγκαίῃ δεδμήσεσθʼ ἤματα πάντα. </l><l>εἴρηταί τοι πάντα· σὺ δὲ φρεσὶ
              σῇσι φύλαξαι. </l></q>
          <l n="545"><milestone unit="Para" ed="P"/>καὶ σὺ μὲν οὕτω χαῖρε, Διὸς καὶ Λητοῦς υἱέ· </l>
          <l>αὐτὰρ ἐγὼ καὶ σεῖο καὶ ἄλλης μνήσομʼ ἀοιδῆς. </l>
        </sp>
      </div>
    </body>
  </text>
</TEI>

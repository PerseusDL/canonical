<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader type="text">
    <fileDesc>
      <titleStmt>
        <title>To Demeter </title>
        <title type="sub">Machine readable text</title>
        <editor role="editor">Hugh G. Evelyn-White</editor>
        <sponsor>Perseus Project, Tufts University</sponsor>
        <principal>Gregory Crane</principal>
        <respStmt>
          <resp>Prepared under the supervision of</resp>
          <name>Lisa Cerrato</name>
          <name>William Merrill</name>
          <name>Elli Mylonas</name>
          <name>David Smith</name>
        </respStmt>
        <funder n="org:AnnCPB">The Annenberg CPB/Project</funder>

      </titleStmt>
      <publicationStmt>
        <publisher>Trustees of Tufts University</publisher>
        <pubPlace>Medford, MA</pubPlace>
        <authority>Perseus Project</authority>
      </publicationStmt>





      <sourceDesc>
        <bibl>
          <author>Anonymous</author>
          <title>The Homeric Hymns and Homerica with an English Translation by Hugh G. Evelyn-White.
            Homeric Hymns</title>
          <publisher>Cambridge, MA.,Harvard University Press; London, William Heinemann
            Ltd.</publisher>
          <date>1914</date>
        </bibl>
      </sourceDesc>

    </fileDesc>

    <encodingDesc>
      <refsDecl>
        <refState unit="hymn" n="chunk" delim="."/>
        <refState unit="line"/>
      </refsDecl>
      <!--  <refsDecl>
	<state n="chunk" unit="card"/>
      </refsDecl> -->
    </encodingDesc>

    <profileDesc>
      <langUsage>
        <language ident="greek">Greek</language>
      </langUsage>
    </profileDesc>

    <revisionDesc>
      <!--
      <change><date>1988</date>
	<respStmt><resp>tagging</resp><name>Bill Merrill</name></respStmt>
	<item>Text keyboarded in the Philippines.  Basic SGML tagging by Bill Merrill</item>
      </change>
      <change>
	<date>8/93</date>
	<respStmt><resp>ed.</resp><name>EM</name></respStmt>
	<item>Go over text, check cardbreaks, and change tags to be more TEI conformant.</item>
      </change>
    <change><date>July 2014</date>
    <respStmt><name>Stella Dee</name><resp>ed.</resp></respStmt>
    <item>split composite text and converted to unicode</item>
      </change>-->
      <change when="2014-08-01" who="Stella Dee">edited markup</change>
    </revisionDesc>

  </teiHeader>
  <text xml:lang="grc">
    <body>

      <milestone unit="card" n="1" ed="P"/>
      <l><milestone unit="Para" ed="P"/>Δήμητρʼ ἠύκομον, σεμνὴν θεόν, ἄρχομʼ ἀείδειν, </l>
      <l>αὐτὴν ἠδὲ θύγατρα τανύσφυρον, ἣν Ἀιδωνεὺς </l>
      <l>ἥρπαξεν, δῶκεν δὲ βαρύκτυπος εὐρύοπα Ζεύς, </l>
      <l>νόσφιν Δήμητρος χρυσαόρου, ἀγλαοκάρπου, </l>
      <l n="5"> παίζουσαν κούρῃσι σὺν Ὠκεανοῦ βαθυκόλποις </l>
      <l>ἄνθεά τʼ αἰνυμένην, ῥόδα καὶ κρόκον ἠδʼ ἴα καλὰ </l>
      <l>λειμῶνʼ ἂμ μαλακὸν καὶ ἀγαλλίδας ἠδʼ ὑάκινθον </l>
      <l>νάρκισσόν θʼ, ὃν φῦσε δόλον καλυκώπιδι κούρῃ </l>
      <l>Γαῖα Διὸς βουλῇσι χαριζομένη Πολυδέκτῃ, </l>
      <l n="10"> θαυμαστὸν γανόωντα· σέβας τό γε πᾶσιν ἰδέσθαι </l>
      <l>ἀθανάτοις τε θεοῖς ἠδὲ θνητοῖς ἀνθρώποις· </l>
      <l>τοῦ καὶ ἀπὸ ῥίζης ἑκατὸν κάρα ἐξεπεφύκει· </l>
      <l>κὦζʼ ἥδιστʼ ὀδμή, πᾶς τʼ οὐρανὸς εὐρὺς ὕπερθεν </l>
      <l>γαῖά τε πᾶσʼ ἐγελάσσε καὶ ἁλμυρὸν οἶδμα θαλάσσης. </l>
      <l n="15">ἣ δʼ ἄρα θαμβήσασʼ ὠρέξατο χερσὶν ἅμʼ ἄμφω </l>
      <l>καλὸν ἄθυρμα λαβεῖν· χάνε δὲ χθὼν εὐρυάγυια </l>
      <l>Νύσιον ἂμ πεδίον, τῇ ὄρουσεν ἄναξ Πολυδέγμων </l>
      <l>ἵπποις ἀθανάτοισι, Κρόνου πολυώνυμος υἱός. </l>
      <l><milestone unit="Para" ed="P"/>ἁρπάξας δʼ ἀέκουσαν ἐπὶ χρυσέοισιν ὄχοισιν </l>
      <l n="20">ἦγʼ ὀλοφυρομένην· ἰάχησε δʼ ἄρʼ ὄρθια φωνῇ, </l>
      <l>κεκλομένη πατέρα Κρονίδην ὕπατον καὶ ἄριστον. </l>
      <l>οὐδέ τις ἀθανάτων οὐδὲ θνητῶν ἀνθρώπων </l>
      <l>ἤκουσεν φωνῆς, οὐδʼ ἀγλαόκαρποι ἐλαῖαι† </l>
      <l>εἰ μὴ Περσαίου θυγάτηρ ἀταλὰ φρονέουσα </l>
      <l n="25">ἄιεν ἐξ ἄντρου, Ἑκάτη λιπαροκρήδεμνος, </l>
      <l>Ἠέλιός τε ἄναξ, Ὑπερίονος ἀγλαὸς υἱός, </l>
      <l>κούρης κεκλομένης πατέρα Κρονίδην· ὃ δὲ νόσφιν </l>
      <l>ἧστο θεῶν ἀπάνευθε πολυλλίστῳ ἐνὶ νηῷ, </l>
      <l>δέγμενος ἱερὰ καλὰ παρὰ θνητῶν ἀνθρώπων. </l>
      <l n="30">τὴν δʼ ἀεκαζομένην ἦγεν Διὸς ἐννεσίῃσι </l>
      <l>πατροκασίγνητος, Πολυσημάντωρ Πολυδέγμων, </l>
      <l>ἵπποις ἀθανάτοισι, Κρόνου πολυώνυμος υἱός. </l>
      <l><milestone unit="Para" ed="P"/>ὄφρα μὲν οὖν γαῖάν τε καὶ οὐρανὸν ἀστερόεντα </l>
      <l>λεῦσσε θεὰ καὶ πόντον ἀγάρροον ἰχθυόεντα </l>
      <l n="35">αὐγάς τʼ ἠελίου, ἔτι δʼ ἤλπετο μητέρα κεδνὴν </l>
      <l>ὄψεσθαι καὶ φῦλα θεῶν αἰειγενετάων, </l>
      <l>τόφρα οἱ ἐλπὶς ἔθελγε μέγαν νόον ἀχνυμένης περ· </l>
      <l><gap/>ἤχησαν δʼ ὀρέων κορυφαὶ καὶ βένθεα πόντου </l>
      <l>φωνῇ ὑπʼ ἀθανάτῃ· τῆς δʼ ἔκλυε πότνια μήτηρ. <milestone unit="card" n="40" ed="P"/>
      </l>
      <l n="40"><milestone unit="Para" ed="P"/>ὀξὺ δέ μιν κραδίην ἄχος ἔλλαβεν, ἀμφὶ δὲ χαίταις </l>
      <l>ἀμβροσίαις κρήδεμνα δαΐζετο χερσὶ φίλῃσι, </l>
      <l>κυάνεον δὲ κάλυμμα κατʼ ἀμφοτέρων βάλετʼ ὤμων, </l>
      <l>σεύατο δʼ ὥστʼ οἰωνός, ἐπὶ τραφερήν τε καὶ ὑγρὴν </l>
      <l>μαιομένη· τῇ δʼ οὔτις ἐτήτυμα μυθήσασθαι </l>
      <l n="45">ἤθελεν οὔτε θεῶν οὔτε θνητῶν ἀνθρώπων, </l>
      <l>οὔτʼ οἰωνῶν τις τῇ ἐτήτυμος ἄγγελος ἦλθεν. </l>
      <l>ἐννῆμαρ μὲν ἔπειτα κατὰ χθόνα πότνια Δηὼ </l>
      <l>στρωφᾶτʼ αἰθομένας δαΐδας μετὰ χερσὶν ἔχουσα, </l>
      <l>οὐδέ ποτʼ ἀμβροσίης καὶ νέκταρος ἡδυπότοιο </l>
      <l n="50">πάσσατʼ ἀκηχεμένη, οὐδὲ χρόα βάλλετο λουτροῖς. </l>
      <l>ἀλλʼ ὅτε δὴ δεκάτη οἱ ἐπήλυθε φαινολὶς ἠώς, </l>
      <l>ἤντετό οἱ Ἑκάτη, σέλας ἐν χείρεσσιν ἔχουσα </l>
      <l>καί ῥά οἱ ἀγγελέουσα ἔπος φάτο φώνησέν τε· </l>

      <sp>
        <l><milestone unit="Para" ed="P"/>πότνια Δημήτηρ, ὡρηφόρε, ἀγλαόδωρε, </l>
        <l n="55">τίς θεῶν οὐρανίων ἠὲ θνητῶν ἀνθρώπων </l>
        <l>ἥρπασε Περσεφόνην καὶ σὸν φίλον ἤκαχε θυμόν; </l>
        <l>φωνῆς γὰρ ἤκουσʼ, ἀτὰρ οὐκ ἴδον ὀφθαλμοῖσιν, </l>
        <l>ὅστις ἔην· σοὶ δʼ ὦκα λέγω νημερτέα πάντα.</l>
      </sp>

      <l><milestone unit="Para" ed="P"/>ὣς ἄρʼ ἔφη Ἑκάτη· τὴν δʼ οὐκ ἠμείβετο μύθῳ </l>
      <l n="60">Ῥείης ἠυκόμου θυγάτηρ, ἀλλʼ ὦκα σὺν αὐτῇ </l>
      <l>ἤιξʼ αἰθομένας δαΐδας μετὰ χερσὶν ἔχουσα. </l>
      <l>Ἠέλιον δʼ ἵκοντο, θεῶν σκοπὸν ἠδὲ καὶ ἀνδρῶν, </l>
      <l>στὰν δʼ ἵππων προπάροιθε καὶ εἴρετο δῖα θεάων· </l>
      <sp>
        <l><milestone unit="Para" ed="P"/>ἠέλιʼ, αἴδεσσαί με θεὰν σύ περ, εἴ ποτε δή σευ </l>
        <l n="65">ἢ ἔπει ἢ ἔργῳ κραδίην καὶ θυμὸν ἴηνα· </l>
        <l>κούρην τὴν ἔτεκον, γλυκερὸν θάλος, εἴδεϊ κυδρήν, </l>
        <l>τῆς ἀδινὴν ὄπʼ ἄκουσα διʼ αἰθέρος ἀτρυγέτοιο </l>
        <l>ὥστε βιαζομένης, ἀτὰρ οὐκ ἴδον ὀφθαλμοῖσιν. </l>
        <l>ἀλλά, σὺ γὰρ δὴ πᾶσαν ἐπὶ χθόνα καὶ κατὰ πόντον </l>
        <l n="70">αἰθέρος ἐκ δίης καταδέρκεαι ἀκτίνεσσι, </l>
        <l>νημερτέως μοι ἔνισπε φίλον τέκος, εἴ που ὄπωπας, </l>
        <l>ὅστις νόσφιν ἐμεῖο λαβὼν ἀέκουσαν ἀνάγκῃ </l>
        <l>οἴχεται ἠὲ θεῶν ἢ καὶ θνητῶν ἀνθρώπων. </l>
      </sp>
      <l><milestone unit="Para" ed="P"/>ὣς φάτο· τὴν δʼ Ὑπεριονίδης ἠμείβετο μύθῳ· </l>
      <sp>

        <l n="75">Ῥείης ἠυκόμου θύγατερ, Δήμητερ ἄνασσα, </l>
        <l>εἰδήσεις· δὴ γὰρ μέγα σʼ ἅζομαι ἠδʼ ἐλεαίρω </l>
        <l>ἀχνυμένην περὶ παιδὶ τανυσφύρῳ· οὐδέ τις ἄλλος </l>
        <l>αἴτιος ἀθανάτων, εἰ μὴ νεφεληγερέτα Ζεύς, </l>
        <l>ὅς μιν ἔδωκʼ Ἀίδῃ θαλερὴν κεκλῆσθαι ἄκοιτιν </l>
        <l n="80">αὐτοκασιγνήτῳ· ὃ δʼ ὑπὸ ζόφον ἠερόεντα </l>
        <l>ἁρπάξας ἵπποισιν ἄγεν μεγάλα ἰάχουσαν. </l>
        <l>ἀλλά, θεά, κατάπαυε μέγαν γόον· οὐδέ τί σε χρὴ </l>
        <l>μὰψ αὔτως ἄπλητον ἔχειν χόλον· οὔ τοι ἀεικὴς </l>
        <l>γαμβρὸς ἐν ἀθανάτοις Πολυσημάντωρ Ἀιδωνεύς, </l>
        <l n="85">αὐτοκασίγνητος καὶ ὁμόσπορος· ἀμφὶ δὲ τιμὴν </l>
        <l>ἔλλαχεν ὡς τὰ πρῶτα διάτριχα δασμὸς ἐτύχθη, </l>
        <l>τοῖς μεταναιετάειν, τῶν ἔλλαχε κοίρανος εἶναι. </l>
      </sp>

      <milestone unit="card" n="87" ed="P"/>
      <l><milestone unit="Para" ed="P"/>ὣς εἰπὼν ἵπποισιν ἐκέκλετο· τοὶ δʼ ὑπʼ ὀμοκλῆς </l>
      <l>ῥίμφα φέρον θοὸν ἅρμα τανύπτεροι ὥστʼ οἰωνοί. </l>
      <l n="90">Τὴν δʼ ἄχος αἰνότερον καὶ κύντερον ἵκετο θυμόν· </l>
      <l>χωσαμένη δὴ ἔπειτα κελαινεφέι Κρονίωνι </l>
      <l>νοσφισθεῖσα θεῶν ἀγορὴν καὶ μακρὸν Ὄλυμπον </l>
      <l>ᾤχετʼ ἐπʼ ἀνθρώπων πόλιας καὶ πίονα ἔργα </l>
      <l>εἶδος ἀμαλδύνουσα πολὺν χρόνον· οὐδέ τις ἀνδρῶν </l>
      <l n="95">εἰσορόων γίγνωσκε βαθυζώνων τε γυναικῶν, </l>
      <l>πρίν γʼ ὅτε δὴ Κελεοῖο δαΐφρονος ἵκετο δῶμα, </l>
      <l>ὃς τότʼ Ἐλευσῖνος θυοέσσης κοίρανος ἦεν. </l>
      <l>ἕζετο δʼ ἐγγὺς ὁδοῖο φίλον τετιημένη ἦτορ, </l>
      <l>Παρθενίῳ φρέατι, ὅθεν ὑδρεύοντο πολῖται, </l>
      <l n="100">ἐν σκιῇ, αὐτὰρ ὕπερθε πεφύκει θάμνος ἐλαίης, </l>
      <l>γρηὶ παλαιγενέι ἐναλίγκιος, ἥτε τόκοιο </l>
      <l>εἴργηται δώρων τε φιλοστεφάνου Ἀφροδίτης, </l>
      <l>οἷαί τε τροφοί εἰσι θεμιστοπόλων βασιλήων </l>
      <l>παίδων καὶ ταμίαι κατὰ δώματα ἠχήεντα. </l>
      <l n="105">τὴν δὲ ἴδον Κελεοῖο Ἐλευσινίδαο θύγατρες </l>
      <l>ἐρχόμεναι μεθʼ ὕδωρ εὐήρυτον, ὄφρα φέροιεν </l>
      <l>κάλπισι χαλκείῃσι φίλα πρὸς δώματα πατρός, </l>
      <l>τέσσαρες, ὥστε θεαί, κουρήιον ἄνθος ἔχουσαι, </l>
      <l>Καλλιδίκη καὶ Κλεισιδίκη Δημώ τʼ ἐρόεσσα </l>
      <l n="110">Καλλιθόη θʼ, ἣ τῶν προγενεστάτη ἦεν ἁπασῶν· </l>
      <l>οὐδʼ ἔγνον· χαλεποὶ δὲ θεοὶ θνητοῖσιν ὁρᾶσθαι. </l>
      <l>ἀγχοῦ δʼ ἱστάμεναι ἔπεα πτερόεντα προσηύδων· </l>
      <sp>
        <l><milestone unit="Para" ed="P"/>τίς πόθεν ἐσσί, γρῆυ, παλαιγενέων ἀνθρώπων; </l>
        <l>τίπτε δὲ νόσφι πόληος ἀπέστιχες, οὐδὲ δόμοισι </l>
        <l n="115">πίλνασαι; ἔνθα γυναῖκες ἀνὰ μέγαρα σκιόεντα </l>
        <l>τηλίκαι, ὡς σύ περ ὧδε καὶ ὁπλότεραι γεγάασιν, </l>
        <l>αἵ κέ σε φίλωνται ἠμὲν ἔπει ἠδὲ καὶ ἔργῳ.</l>
      </sp>

      <milestone unit="card" n="118" ed="P"/>
      <l><milestone unit="Para" ed="P"/>ὣς ἔφαν· ἣ δʼ ἐπέεσσιν ἀμείβετο πότνα θεάων· </l>
      <sp>
        <l>τέκνα φίλʼ, αἵ τινές ἐστε γυναικῶν θηλυτεράων, </l>
        <l n="120">χαίρετʼ· ἐγὼ δʼ ὑμῖν μυθήσομαι· οὔ τοι ἀεικὲς </l>
        <l>ὑμῖν εἰρομένῃσιν ἀληθέα μυθήσασθαι. </l>
        <l>Δωσὼ ἐμοί γʼ ὄνομʼ ἐστί· τὸ γὰρ θέτο πότνια μήτηρ. </l>
        <l>νῦν αὖτε Κρήτηθεν ἐπʼ εὐρέα νῶτα θαλάσσης </l>
        <l>ἤλυθον οὐκ ἐθέλουσα, βίῃ δʼ ἀέκουσαν ἀνάγκῃ </l>
        <l n="125">ἄνδρες ληιστῆρες ἀπήγαγον. οἳ μὲν ἔπειτα </l>
        <l>νηὶ θοῇ Θόρικόνδε κατέσχεθον, ἔνθα γυναῖκες </l>
        <l>ἠπείρου ἐπέβησαν ἀολλέες ἠδὲ καὶ αὐτοί, </l>
        <l>δεῖπνόν τʼ ἐπηρτύνοντο παρὰ πρυμνήσια νηός· </l>
        <l>ἀλλʼ ἐμοὶ οὐ δόρποιο μελίφρονος ἤρατο θυμός· </l>
        <l n="130">λάθρη δʼ ὁρμηθεῖσα διʼ ἠπείροιο μελαίνης </l>
        <l>φεύγου ὑπερφιάλους σημάντορας, ὄφρα κε μή με </l>
        <l>ἀπριάτην περάσαντες ἐμῆς ἀποναίατο τιμῆς. </l>
        <l>οὕτω δεῦρʼ ἱκόμην ἀλαλημένη, οὐδέ τι οἶδα, </l>
        <l>ἥ τις δὴ γαῖʼ ἐστι καὶ οἵ τινες ἐγγεγάασιν. </l>
        <l n="135">ἀλλʼ ὑμῖν μὲν πάντες Ὀλύμπια δώματʼ ἔχοντες </l>
        <l>δοῖεν κουριδίους ἄνδρας, καὶ τέκνα τεκέσθαι, </l>
        <l>ὡς ἐθέλουσι τοκῆες· ἐμὲ δʼ αὖτʼ οἰκτείρατε, κοῦραι. </l>
        <l n="137a">[τοῦτο δέ μοι σαφέως ὑποθήκατε, ὄφρα πύθωμαι,] </l>
        <l>προφρονέως, φίλα τέκνα, τέων πρὸς δώμαθʼ ἵκωμαι </l>
        <l>ἀνέρος ἠδὲ γυναικός, ἵνα σφίσιν ἐργάζωμαι </l>
        <l n="140">πρόφρων, οἷα γυναικὸς ἀφήλικος ἔργα τέτυκται· </l>
        <l>καὶ κεν παῖδα νεογνὸν ἐν ἀγκοίνῃσιν ἔχουσα </l>
        <l>καλὰ τιθηνοίμην καὶ δώματα τηρήσαιμι </l>
        <l>καί κε λέχος στορέσαιμι μυχῷ θαλάμων εὐπήκτων </l>
        <l>δεσπόσυνον καί κʼ ἔργα διδασκήσαιμι γυναῖκας. </l>
      </sp>
      <l n="145"><milestone unit="Para" ed="P"/>φῆ ῥα θεά· τὴν δʼ αὐτίκʼ ἀμείβετο παρθένος ἀδμής, </l>
      <l>Καλλιδίκη, Κελεοῖο θυγατρῶν εἶδος ἀρίστη· <milestone unit="card" n="147" ed="P"/></l>

      <sp>
        <l><milestone unit="Para" ed="P"/>μαῖα, θεῶν μὲν δῶρα καὶ ἀχνύμενοί περ ἀνάγκῃ </l>
        <l>τέτλαμεν ἄνθρωποι· δὴ γὰρ πολὺ φέρτεροί εἰσι. </l>
        <l>ταῦτα δέ τοι σαφέως ὑποθήσομαι ἠδʼ ὀνομήνω </l>
        <l n="150">ἀνέρας οἷσιν ἔπεστι μέγα κράτος ἐνθάδε τιμῆς </l>
        <l>δήμου τε προὔχουσιν ἰδὲ κρήδεμνα πόληος </l>
        <l>εἰρύαται βουλῇσι καὶ ἰθείῃσι δίκῃσιν· </l>
        <l>ἠμὲν Τριπτολέμου πυκιμήδεος ἠδὲ Διόκλου </l>
        <l>ἠδὲ Πολυξείνου καὶ ἀμύμονος Εὐμόλποιο </l>
        <l n="155">καὶ Δολίχου καὶ πατρὸς ἀγήνορος ἡμετέροιο, </l>
        <l>τῶν πάντων ἄλοχοι κατὰ δώματα πορσαίνουσι· </l>
        <l>τάων οὐκ ἄν τίς σε κατὰ πρώτιστον ὀπωπὴν </l>
        <l>εἶδος ἀτιμήσασα δόμων ἀπονοσφίσσειεν, </l>
        <l>ἀλλά σε δέξονται· δὴ γὰρ θεοείκελός ἐσσι. </l>
        <l n="160">εἰ δʼ ἐθέλεις, ἐπίμεινον, ἵνα πρὸς δώματα πατρὸς </l>
        <l>ἔλθωμεν καὶ μητρὶ βαθυζώνῳ Μετανείρῃ </l>
        <l>εἴπωμεν τάδε πάντα διαμπερές, αἴ κέ σʼ ἀνώγῃ </l>
        <l>ἡμέτερόνδʼ ἰέναι μηδʼ ἄλλων δώματʼ ἐρευνᾶν. </l>
        <l>τηλύγετος δέ οἱ υἱὸς ἐνὶ μεγάρῳ εὐπήκτῳ </l>
        <l n="165">ὀψίγονος τρέφεται, πολυεύχετος ἀσπάσιός τε. </l>
        <l>εἰ τόν γʼ ἐκθρέψαιο καὶ ἥβης μέτρον ἵκοιτο, </l>
        <l>ῥεῖά κέ τίς σε ἰδοῦσα γυναικῶν θηλυτεράων </l>
        <l>ζηλώσαι· τόσα κέν τοι ἀπὸ θρεπτήρια δοίη. </l>
      </sp>
      <l><milestone unit="Para" ed="P"/>ὣς ἔφαθʼ· ἣ δʼ ἐπένευσε καρήατι· ταὶ δὲ φαεινὰ </l>
      <l n="170">πλησάμεναι ὕδατος φέρον ἄγγεα κυδιάουσαι. </l>
      <l>ῥίμφα δὲ πατρὸς ἵκοντο μέγαν δόμον, ὦκα δὲ μητρὶ </l>
      <l>ἔννεπον, ὡς εἶδόν τε καὶ ἔκλυον. ἣ δὲ μάλʼ ὦκα </l>
      <l>ἐλθούσας ἐκέλευε καλεῖν ἐπʼ ἀπείρονι μισθῷ. </l>
      <l>αἳ δʼ ὥστʼ ἢ ἔλαφοι ἢ πόρτιες εἴαρος ὥρῃ </l>
      <l n="175">ἅλλοντʼ ἂν λειμῶνα κορεσσάμεναι φρένα φορβῇ, </l>
      <l>ὣς αἳ ἐπισχόμεναι ἑανῶν πτύχας ἱμεροέντων </l>
      <l>ἤιξαν κοίλην κατʼ ἀμαξιτόν· ἀμφὶ δὲ χαῖται </l>
      <l>ὤμοις ἀίσσοντο κροκηίῳ ἄνθει ὁμοῖαι. </l>
      <l>τέτμον δʼ ἐγγὺς ὁδοῦ κυδρὴν θεόν, ἔνθα πάρος περ </l>
      <l n="180">κάλλιπον· αὐτὰρ ἔπειτα φίλου πρὸς δώματα πατρὸς </l>
      <l>ἡγεῦνθʼ· ἣ δʼ ἄρʼ ὄπισθε φίλον τετιημένη ἦτορ </l>
      <l>στεῖχε κατὰ κρῆθεν κεκαλυμμένη· ἀμφὶ δὲ πέπλος </l>
      <l>κυάνεος ῥαδινοῖσι θεᾶς ἐλελίζετο ποσσίν. <milestone unit="card" n="184" ed="P"/>
      </l>
      <l><milestone unit="Para" ed="P"/>αἶψα δὲ δώμαθʼ ἵκοντο διοτρεφέος Κελεοῖο, </l>
      <l n="185">βὰν δὲ διʼ αἰθούσης, ἔνθα σφίσι πότνια μήτηρ </l>
      <l>ἧστο παρὰ σταθμὸν τέγεος πύκα ποιητοῖο </l>
      <l>παῖδʼ ὑπὸ κόλπῳ ἔχουσα, νέον θάλος· αἳ δὲ πὰρ αὐτὴν </l>
      <l>ἔδραμον· ἣ δʼ ἄρʼ ἐπʼ οὐδὸν ἔβη ποσὶ καὶ ῥα μελάθρου </l>
      <l>κῦρε κάρη, πλῆσεν δὲ θύρας σέλαος θείοιο. </l>
      <l n="190">τὴν δʼ αἰδώς τε σέβας τε ἰδὲ χλωρὸν δέος εἷλεν· </l>
      <l>εἶξε δέ οἱ κλισμοῖο καὶ ἑδριάασθαι ἄνωγεν. </l>
      <l>ἀλλʼ οὐ Δημήτηρ ὡρηφόρος, ἀγλαόδωρος, </l>
      <l>ἤθελεν ἑδριάασθαι ἐπὶ κλισμοῖο φαεινοῦ, </l>
      <l>ἀλλʼ ἀκέουσʼ ἀνέμιμνε κατʼ ὄμματα καλὰ βαλοῦσα, </l>
      <l n="195">πρίν γʼ ὅτε δή οἱ ἔθηκεν Ἰάμβη κέδνʼ εἰδυῖα </l>
      <l>πηκτὸν ἕδος, καθύπερθε δʼ ἐπʼ ἀργύφεον βάλε κῶας. </l>
      <l>ἔνθα καθεζομένη προκατέσχετο χερσὶ καλύπτρην· </l>
      <l>δηρὸν δʼ ἄφθογγος τετιημένη ἧστʼ ἐπὶ δίφρου, </l>
      <l>οὐδέ τινʼ οὔτʼ ἔπεϊ προσπτύσσετο οὔτε τι ἔργῳ, </l>
      <l n="200">ἀλλʼ ἀγέλαστος, ἄπαστος ἐδητύος ἠδὲ ποτῆτος </l>
      <l>ἧστο πόθῳ μινύθουσα βαθυζώνοιο θυγατρός, </l>
      <l>πρίν γʼ ὅτε δὴ χλεύῃς μιν Ἰάμβη κέδνʼ εἰδυῖα </l>
      <l>πολλὰ παρασκώπτουσʼ ἐτρέψατο πότνιαν ἁγνήν, </l>
      <l>μειδῆσαι γελάσαι τε καὶ ἵλαον σχεῖν θυμόν· </l>
      <l n="205">ἣ δή οἱ καὶ ἔπειτα μεθύστερον εὔαδεν ὀργαῖς. </l>
      <l>τῇ δὲ δέπας Μετάνειρα δίδου μελιηδέος οἴνου </l>
      <l>πλήσασʼ· ἣ δʼ ἀνένευσʼ· οὐ γὰρ θεμιτόν οἱ ἔφασκε </l>
      <l>πίνειν οἶνον ἐρυθρόν· ἄνωγε δʼ ἄρʼ ἄλφι καὶ ὕδωρ </l>
      <l>δοῦναι μίξασαν πιέμεν γλήχωνι τερείνῃ. </l>
      <l n="210">ἣ δὲ κυκεῶ τεύξασα θεᾷ πόρεν, ὡς ἐκέλευε· </l>
      <l>δεξαμένη δʼ ὁσίης ἕνεκεν πολυπότνια Δηώ </l>
      <l><gap/>τῇσι δὲ μύθων ἦρχεν ἐύζωνος Μετάνειρα· <milestone unit="card" n="213" ed="P"/></l>

      <sp>

        <l><milestone unit="Para" ed="P"/>χαῖρε, γύναι, ἐπεὶ οὔ σε κακῶν ἄπʼ ἔολπα τοκήων </l>
        <l>ἔμμεναι, ἀλλʼ ἀγαθῶν· ἐπί τοι πρέπει ὄμμασιν αἰδὼς </l>
        <l n="215">καὶ χάρις, ὡς εἴ πέρ τε θεμιστοπόλων βασιλήων. </l>
        <l>ἀλλὰ θεῶν μὲν δῶρα καὶ ἀχνύμενοί περ ἀνάγκῃ </l>
        <l>τέτλαμεν ἄνθρωποι· ἐπὶ γὰρ ζυγὸς αὐχένι κεῖται. </l>
        <l>νῦν δʼ, ἐπεὶ ἵκεο δεῦρο, παρέσσεται ὅσσα τʼ ἐμοί περ. </l>
        <l>παῖδα δέ μοι τρέφε τόνδε, τὸν ὀψίγονον καὶ ἄελπτον </l>
        <l n="220">ὤπασαν ἀθάνατοι, πολυάρητος δέ μοί ἐστιν. </l>
        <l>εἰ τόν γε θρέψαιο καὶ ἥβης μέτρον ἵκοιτο, </l>
        <l>ῥεῖά κέ τίς σε ἰδοῦσα γυναικῶν θηλυτεράων </l>
        <l>ζηλώσαι· τόσα κέν τοι ἀπὸ θρεπτήρια δοίην. </l>
      </sp>

      <l><milestone unit="Para" ed="P"/>τὴν δʼ αὖτε προσέειπεν ἐυστέφανος Δημήτηρ·</l>
      <sp>

        <l n="225">καὶ σύ, γύναι, μάλα χαῖρε, θεοὶ δέ τοι ἐσθλὰ πόροιεν· </l>
        <l>παῖδα δέ τοι πρόφρων ὑποδέξομαι, ὥς με κελεύεις, </l>
        <l>θρέψω κοὔ μιν, ἔολπα, κακοφραδίῃσι τιθήνης </l>
        <l>οὔτʼ ἄρʼ ἐπηλυσίη δηλήσεται οὔθʼ ὑποτάμνον· </l>
        <l>οἶδα γὰρ ἀντίτομον μέγα φέρτερον ὑλοτόμοιο, </l>
        <l n="230">οἶδα δʼ ἐπηλυσίης πολυπήμονος ἐσθλὸν ἐρυσμόν.</l>
      </sp>

      <l><milestone unit="Para" ed="P"/>ὣς ἄρα φωνήσασα θυώδεϊ δέξατο κόλπῳ </l>
      <l>χείρεσσʼ ἀθανάτῃσι· γεγήθει δὲ φρένα μήτηρ. </l>
      <l>ὣς ἣ μὲν Κελεοῖο δαΐφρονος ἀγλαὸν υἱὸν </l>
      <l>Δημοφόωνθʼ, ὃν ἔτικτεν ἐύζωνος Μετάνειρα, </l>
      <l n="235">ἔτρεφεν ἐν μεγάροις· ὃ δʼ ἀέξετο δαίμονι ἶσος, </l>
      <l>οὔτʼ οὖν σῖτον ἔδων, οὐ θησάμενος [γάλα μητρὸς </l>
      <l n="236a">ἠματίη μὲν γὰρ καλλιστέφανος] Δημήτηρ </l>
      <l>χρίεσκʼ ἀμβροσίῃ ὡσεὶ θεοῦ ἐκγεγαῶτα </l>
      <l>ἡδὺ καταπνείουσα καὶ ἐν κόλποισιν ἔχουσα· </l>
      <l>νύκτας δὲ κρύπτεσκε πυρὸς μένει ἠύτε δαλὸν </l>
      <l n="240">λάθρα φίλων γονέων· τοῖς δὲ μέγα θαῦμʼ ἐτέτυκτο, </l>
      <l>ὡς προθαλὴς τελέθεσκε· θεοῖσι γὰρ ἄντα ἐῴκει. </l>
      <l>καί κέν μιν ποίησεν ἀγήρων τʼ ἀθάνατόν τε, </l>
      <l>εἰ μὴ ἄρʼ ἀφραδίῃσιν ἐύζωνος Μετάνειρα </l>
      <l>νύκτʼ ἐπιτηρήσασα θυώδεος ἐκ θαλάμοιο </l>
      <l n="245">σκέψατο· κώκυσεν δὲ καὶ ἄμφω πλήξατο μηρὼ </l>
      <l>δείσασʼ ᾧ περὶ παιδὶ καὶ ἀάσθη μέγα θυμῷ </l>
      <l>καί ῥʼ ὀλοφυρομένη ἔπεα πτερόεντα προσηύδα· <milestone unit="card" n="248" ed="P"/></l>

      <sp>
        <l><milestone unit="Para" ed="P"/>τέκνον Δημοφόων, ξείνη σε πυρὶ ἔνι πολλῷ </l>
        <l>κρύπτει, ἐμοὶ δὲ γόον καὶ κήδεα λυγρὰ τίθησιν. </l>
      </sp>

      <l n="250"><milestone unit="Para" ed="P"/>ὣς φάτʼ ὀδυρομένη· τῆς δʼ ἄιε δῖα θεάων. </l>
      <l>τῇ δὲ χολωσαμένη καλλιστέφανος Δημήτηρ </l>
      <l>παῖδα φίλον, τὸν ἄελπτον ἐνὶ μεγάροισιν ἔτικτε, </l>
      <l>χείρεσσʼ ἀθανάτῃσιν ἀπὸ ἕθεν ἧκε πέδονδε, </l>
      <l>ἐξανελοῦσα πυρός, θυμῷ κοτέσασα μάλʼ αἰνῶς, </l>
      <l n="255">καί ῥʼ ἄμυδις προσέειπεν ἐύζωνον Μετάνειραν· </l>
      <sp>
        <l><milestone unit="Para" ed="P"/>νήιδες ἄνθρωποι καὶ ἀφράδμονες οὔτʼ ἀγαθοῖο </l>
        <l>αἶσαν ἐπερχομένου προγνώμεναι οὔτε κακοῖο· </l>
        <l>καὶ σὺ γὰρ ἀφραδίῃσι τεῇς νήκεστον ἀάσθης. </l>
        <l>ἴστω γὰρ θεῶν ὅρκος, ἀμείλικτον Στυγὸς ὕδωρ, </l>
        <l n="260">ἀθάνατόν κέν τοι καὶ ἀγήραον ἤματα πάντα </l>
        <l>παῖδα φίλον ποίησα καὶ ἄφθιτον ὤπασα τιμήν· </l>
        <l>νῦν δʼ οὐκ ἔσθʼ ὥς κεν θάνατον καὶ κῆρας ἀλύξαι· </l>
        <l>τιμὴ δʼ ἄφθιτος αἰὲν ἐπέσσεται, οὕνεκα γούνων </l>
        <l>ἡμετέρων ἐπέβη καὶ ἐν ἀγκοίνῃσιν ἴαυσεν. </l>
        <l n="265">ὥρῃσιν δʼ ἄρα τῷ γε περιπλομένων ἐνιαυτῶν </l>
        <l>παῖδες Ἐλευσινίων πόλεμον καὶ φύλοπιν αἰνὴν </l>
        <l>αἰὲν ἐν ἀλλήλοισιν συνάξουσʼ ἤματα πάντα. </l>
        <l>εἰμὶ δὲ Δημήτηρ τιμάοχος, ἥτε μέγιστον </l>
        <l>ἀθανάτοις θνητοῖς τʼ ὄνεαρ καὶ χάρμα τέτυκται. </l>
        <l n="270">ἀλλʼ ἄγε μοι νηόν τε μέγαν καὶ βωμὸν ὑπʼ αὐτῷ </l>
        <l>τευχόντων πᾶς δῆμος ὑπαὶ πόλιν αἰπύ τε τεῖχος </l>
        <l>Καλλιχόρου καθύπερθεν ἐπὶ προὔχοντι κολωνῷ. </l>
        <l>ὄργια δʼ αὐτὴ ἐγὼν ὑποθήσομαι, ὡς ἂν ἔπειτα </l>
        <l>εὐαγέως ἔρδοντες ἐμὸν νόον ἱλάσκοισθε.</l>
      </sp>

      <l n="275"> ὣς εἰποῦσα θεὰ μέγεθος καὶ εἶδος ἄμειψε </l>
      <l>γῆρας ἀπωσαμένη· περί τʼ ἀμφί τε κάλλος ἄητο· </l>
      <l>ὀδμὴ δʼ ἱμερόεσσα θυηέντων ἀπὸ πέπλων </l>
      <l>σκίδνατο, τῆλε δὲ φέγγος ἀπὸ χροὸς ἀθανάτοιο </l>
      <l>λάμπε θεᾶς, ξανθαὶ δὲ κόμαι κατενήνοθεν ὤμους, </l>
      <l n="280">αὐγῆς δʼ ἐπλήσθη πυκινὸς δόμος ἀστεροπῆς ὥς· </l>
      <l>βῆ δὲ διὲκ μεγάρων· τῆς δʼ αὐτίκα γούνατʼ ἔλυντο, </l>
      <l>δηρὸν δʼ ἄφθογγος γένετο χρόνον, οὐδέ τι παιδὸς </l>
      <l>μνήσατο τηλυγέτοιο ἀπὸ δαπέδου ἀνελέσθαι. </l>
      <l>τοῦ δὲ κασίγνηται φωνὴν ἐσάκουσαν ἐλεινήν, </l>
      <l n="285">κὰδ δʼ ἄρʼ ἀπʼ εὐστρώτων λεχέων θόρον· ἣ μὲν ἔπειτα </l>
      <l>παῖδʼ ἀνὰ χερσὶν ἑλοῦσα ἑῷ ἐγκάτθετο κόλπῳ· </l>
      <l>ἣ δʼ ἄρα πῦρ ἀνέκαιʼ· ἣ δʼ ἔσσυτο πόσσʼ ἁπαλοῖσι </l>
      <l>μητέρʼ ἀναστήσουσα θυώδεος ἐκ θαλάμοιο. </l>
      <l>ἀγρόμεναι δέ μιν ἀμφὶς ἐλούεον ἀσπαίροντα </l>
      <l n="290">ἀμφαγαπαζόμεναι· τοῦ δʼ οὐ μειλίσσετο θυμός· </l>
      <l>χειρότεραι γὰρ δή μιν ἔχον τροφοὶ ἠδὲ τιθῆναι. <milestone unit="card" n="292" ed="P"/>
      </l>
      <l><milestone unit="Para" ed="P"/>αἳ μὲν παννύχιαι κυδρὴν θεὸν ἱλάσκοντο </l>
      <l>δείματι παλλόμεναι, ἅμα δʼ ἠοῖ φαινομένηφιν </l>
      <l>εὐρυβίῃ Κελεῷ νημερτέα μυθήσαντο, </l>
      <l n="295">ὡς ἐπέτελλε θεά, καλλιστέφανος Δημήτηρ. </l>
      <l>αὐτὰρ ὅ γʼ εἰς ἀγορὴν καλέσας πολυπείρονα λαὸν </l>
      <l>ἤνωγʼ ἠυκόμῳ Δημήτερι πίονα νηὸν </l>
      <l>ποιῆσαι καὶ βωμὸν ἐπὶ προὔχοντι κολωνῷ. </l>
      <l>οἳ δὲ μάλʼ αἶψʼ ἐπίθοντο καὶ ἔκλυον αὐδήσαντος, </l>
      <l n="300">τεῦχον δʼ, ὡς ἐπέτελλʼ. ὃ δʼ ἀέξετο δαίμονι ἶσος. </l>
      <l><milestone unit="Para" ed="P"/>αὐτὰρ ἐπεὶ τέλεσαν καὶ ἐρώησαν καμάτοιο, </l>
      <l>βάν ῥʼ ἴμεν οἴκαδʼ ἕκαστος· ἀτὰρ ξανθὴ Δημήτηρ </l>
      <l>ἔνθα καθεζομένη μακάρων ἀπὸ νόσφιν ἁπάντων </l>
      <l>μίμνε πόθῳ μινύθουσα βαθυζώνοιο θυγατρός. </l>
      <l n="305">αἰνότατον δʼ ἐνιαυτὸν ἐπὶ χθόνα πουλυβότειραν </l>
      <l>ποίησʼ ἀνθρώποις καὶ κύντατον· οὐδέ τι γαῖα </l>
      <l>σπέρμʼ ἀνίει, κρύπτεν γὰρ ἐυστέφανος Δημήτηρ· </l>
      <l>πολλὰ δὲ καμπύλʼ ἄροτρα μάτην βόες εἷλκον ἀρούραις· </l>
      <l>πολλὸν δὲ κρῖ λευκὸν ἐτώσιον ἔμπεσε γαίῃ· </l>
      <l n="310">καί νύ κε πάμπαν ὄλεσσε γένος μερόπων ἀνθρώπων </l>
      <l>λιμοῦ ὑπʼ ἀργαλέης, γεράων τʼ ἐρικυδέα τιμὴν </l>
      <l>καὶ θυσιῶν ἤμερσεν Ὀλύμπια δώματʼ ἔχοντας, </l>
      <l>εἰ μὴ Ζεὺς ἐνόησεν ἑῷ τʼ ἐφράσσατο θυμῷ. </l>
      <l>Ἶριν δὲ πρῶτον χρυσόπτερον ὦρσε καλέσσαι </l>
      <l n="315">Δήμητρʼ ἠύκομον, πολυήρατον εἶδος ἔχουσαν. </l>
      <l>ὣς ἔφαθʼ· ἣ δὲ Ζηνὶ κελαινεφέι Κρονίωνι </l>
      <l>πείθετο καὶ τὸ μεσηγὺ διέδραμεν ὦκα πόδεσσιν. </l>
      <l>ἵκετο δὲ πτολίεθρον Ἐλευσῖνος θυοέσσης, </l>
      <l>εὗρεν δʼ ἐν νηῷ Δημήτερα κυανόπεπλον </l>
      <l n="320">καί μιν φωνήσασʼ ἔπεα πτερόεντα προσηύδα· </l>
      <sp>
        <l><milestone unit="Para" ed="P"/>Δήμητερ, καλέει σε πατὴρ Ζεὺς ἄφθιτα εἰδὼς </l>
        <l>ἐλθέμεναι μετὰ φῦλα θεῶν αἰειγενετάων. </l>
        <l>ἄλλʼ ἴθι, μηδʼ ἀτέλεστον ἐμὸν ἔπος ἐκ Διὸς ἔστω. </l>
      </sp>
      <l><milestone unit="Para" ed="P"/>ὣς φάτο λισσομένη· τῇ δʼ οὐκ ἐπεπείθετο θυμός. </l>
      <l n="325">αὖτις ἔπειτα πατὴρ μάκαρας θεοὺς αἰὲν ἐόντας </l>
      <l>πάντας ἐπιπροΐαλλεν· ἀμοιβηδὶς δὲ κιόντες </l>
      <l>κίκλησκον καὶ πολλὰ δίδον περικαλλέα δῶρα </l>
      <l>τιμάς θʼ, †ἅς κʼ ἐθέλοιτο† μετʼ ἀθανάτοισιν ἑλέσθαι. </l>
      <l>ἀλλʼ οὔτις πεῖσαι δύνατο φρένας οὐδὲ νόημα </l>
      <l n="330">θυμῷ χωομένης· στερεῶς δʼ ἠναίνετο μύθους. </l>
      <l>οὐ μὲν γάρ ποτʼ ἔφασκε θυώδεος Οὐλύμποιο </l>
      <l>πρίν γʼ ἐπιβήσεσθαι, οὐ πρὶν γῆς καρπὸν ἀνήσειν, </l>
      <l>πρὶν ἴδοι ὀφθαλμοῖσιν ἑὴν εὐώπιδα κούρην. </l>
      <l><milestone unit="Para" ed="P"/>αὐτὰρ ἐπεὶ τό γʼ ἄκουσε βαρύκτυπος εὐρύοπα Ζεύς, </l>
      <l n="335">εἰς Ἔρεβος πέμψε χρυσόρραπιν Ἀργειφόντην, </l>
      <l>ὄφρʼ Ἀίδην μαλακοῖσι παραιφάμενος ἐπέεσσιν </l>
      <l>ἁγνὴν Περσεφόνειαν ὑπὸ ζόφου ἠερόεντος </l>
      <l>ἐς φάος ἐξαγάγοι μετὰ δαίμονας, ὄφρα ἑ μήτηρ </l>
      <l>ὀφθαλμοῖσιν ἰδοῦσα μεταλήξειε χόλοιο. </l>
      <l n="340">Ἑρμῆς δʼ οὐκ ἀπίθησεν, ἄφαρ δʼ ὑπὸ κεύθεα γαίης </l>
      <l>ἐσσυμένως κατόρουσε λιπὼν ἕδος Οὐλύμποιο. </l>
      <l>τέτμε δὲ τόν γε ἄνακτα δόμων ἔντοσθεν ἐόντα, </l>
      <l>ἥμενον ἐν λεχέεσσι σὺν αἰδοίῃ παρακοίτι, </l>
      <l>πόλλʼ ἀεκαζομένῃ μητρὸς πόθῳ· ἣ δʼ ἀποτηλοῦ </l>
      <l n="345">ἔργοις θεῶν μακάρων [δεινὴν] μητίσετο βουλήν. </l>
      <l>ἀγχοῦ δʼ ἱστάμενος προσέφη κρατὺς Ἀργειφόντης· <milestone unit="card" n="347" ed="P"/></l>

      <sp>
        <l><milestone unit="Para" ed="P"/>Ἅιδη κυανοχαῖτα, καταφθιμένοισιν ἀνάσσων, </l>
        <l>Ζεύς με πατὴρ ἤνωγεν ἀγαυὴν Περσεφόνειαν </l>
        <l>ἐξαγαγεῖν Ἐρέβευσφι μετὰ σφέας, ὄφρα ἑ μήτηρ </l>
        <l n="350">ὀφθαλμοῖσιν ἰδοῦσα χόλου καὶ μήνιος αἰνῆς </l>
        <l>ἀθανάτοις λήξειεν· ἐπεὶ μέγα μήδεται ἔργον, </l>
        <l>φθῖσαι φῦλʼ ἀμενηνὰ χαμαιγενέων ἀνθρώπων, </l>
        <l>σπέρμʼ ὑπὸ γῆς κρύπτουσα, καταφθινύθουσα δὲ τιμὰς </l>
        <l>ἀθανάτων· ἣ δʼ αἰνὸν ἔχει χόλον, οὐδὲ θεοῖσι </l>
        <l n="355">μίσγεται, ἀλλʼ ἀπάνευθε θυώδεος ἔνδοθι νηοῦ </l>
        <l>ἧσται Ἐλευσῖνος κραναὸν πτολίεθρον ἔχουσα. </l>
      </sp>

      <l><milestone unit="Para" ed="P"/>ὣς φάτο· μείδησεν δὲ ἄναξ ἐνέρων Ἀιδωνεὺς </l>
      <l>ὀφρύσιν, οὐδʼ ἀπίθησε Διὸς βασιλῆος ἐφετμῇς· </l>
      <l>ἐσσυμένως δʼ ἐκέλευσε δαΐφρονι Περσεφονείῃ· </l>
      <sp>

        <l n="360"><milestone unit="Para" ed="P"/>ἔρχεο, Περσεφόνη, παρὰ μητέρα κυανόπεπλον </l>
        <l>ἤπιον ἐν στήθεσσι μένος καὶ θυμὸν ἔχουσα, </l>
        <l>μηδέ τι δυσθύμαινε λίην περιώσιον ἄλλων· </l>
        <l>οὔ τοι ἐν ἀθανάτοισιν ἀεικὴς ἔσσομʼ ἀκοίτης, </l>
        <l>αὐτοκασίγνητος πατρὸς Διός· ἔνθα δʼ ἐοῦσα </l>
        <l n="365">δεσπόσσεις πάντων ὁπόσα ζώει τε καὶ ἕρπει, </l>
        <l>τιμὰς δὲ σχήσησθα μετʼ ἀθανάτοισι μεγίστας. </l>
        <l>τῶν δʼ ἀδικησάντων τίσις ἔσσεται ἤματα πάντα, </l>
        <l>οἵ κεν μὴ θυσίῃσι τεὸν μένος ἱλάσκωνται </l>
        <l>εὐαγέως ἔρδοντες, ἐναίσιμα δῶρα τελοῦντες. </l>
      </sp>

      <l n="370"><milestone unit="Para" ed="P"/>ὣς φάτο· γήθησεν δὲ περίφρων Περσεφόνεια, </l>
      <l>καρπαλίμως δʼ ἀνόρουσʼ ὑπὸ χάρματος· αὐτὰρ ὅ γʼ αὐτὸς </l>
      <l>ῥοιῆς κόκκον ἔδωκε φαγεῖν μελιηδέα λάθρῃ, </l>
      <l>ἀμφὶ ἓ νωμήσας, ἵνα μὴ μένοι ἤματα πάντα </l>
      <l>αὖθι παρʼ αἰδοίῃ Δημήτερι κυανοπέπλῳ. </l>
      <l n="375">ἵππους δὲ προπάροιθεν ὑπὸ χρυσέοισιν ὄχεσφιν </l>
      <l>ἔντυεν ἀθανάτους Πολυσημάντωρ Ἀιδωνευς. </l>
      <l>ἣ δʼ ὀχέων ἐπέβη, πάρα δὲ κρατὺς Ἀργειφόντης </l>
      <l>ἡνία καὶ μάστιγα λαβὼν μετὰ χερσὶ φίλῃσι </l>
      <l>σεῦε διὲκ μεγάρων· τὼ δʼ οὐκ ἀέκοντε πετέσθην. </l>
      <l n="380">ῥίμφα δὲ μακρὰ κέλευθα διήνυσαν· οὐδὲ θάλασσα </l>
      <l>οὔθʼ ὕδωρ ποταμῶν οὔτʼ ἄγκεα ποιήεντα </l>
      <l>ἵππων ἀθανάτων οὔτʼ ἄκριες ἔσχεθον ὁρμήν, </l>
      <l>ἀλλʼ ὑπὲρ αὐτάων βαθὺν ἠέρα τέμνον ἰόντες. </l>
      <l>στῆσε δʼ ἄγων, ὅθι μίμνεν ἐυστέφανος Δημήτηρ, </l>
      <l n="385">νηοῖο προπάροιθε θυώδεος· ἣ δὲ ἰδοῦσα </l>
      <l>ἤιξʼ, ἠύτε μαινὰς ὄρος κάτα δάσκιον ὕλῃ. </l>
      <l>Περσεφόνη δʼ ἑτέρ[ωθεν ἐπεὶ ἴδεν ὄμματα καλὰ] </l>
      <l>μητρὸς ἑῆς κατʼ [ἄρʼ ἥ γʼ ὄχεα προλιποῦσα καὶ ἵππους] </l>
      <l>ἆλτο θέει[ν, δειρῇ δέ οἱ ἔμπεσε ἀμφιχυθεῖσα·] </l>
      <l n="390">τῇ δὲ [φίλην ἔτι παῖδα ἑῇς μετὰ χερσὶν ἐχούσῃ] </l>
      <l>α[ἶψα δόλον θυμός τινʼ ὀίσατο, τρέσσε δʼ ἄρʼ αἰνῶς] </l>
      <l>παυομ[ένη φιλότητος, ἄφαρ δʼ ἐρεείνετο μύθῳ·] </l>
      <sp>

        <l>τέκνον, μή ῥά τι μοι σ[ύ γε πάσσαο νέρθεν ἐοῦσα] </l>
        <l>βρώμης; ἐξαύδα, μ[ὴ κεῦθʼ, ἵνα εἴδομεν ἄμφω·] </l>
        <l n="395">ὣς μὲν γάρ κεν ἐοῦσα π[αρὰ στυγεροῦ Ἀίδαο] </l>
        <l>καὶ παρʼ ἐμοὶ καὶ πατρὶ κελ[αινεφέϊ Κρονίωνι] </l>
        <l>ναιετάοις πάντεσσι τετιμ[ένη ἀθανάτοι]σιν. <milestone unit="card" n="398" ed="P"/>
        </l>
        <l>εἰ δʼ ἐπάσω, πάλιν αὖτις ἰοῦσʼ ὑπ[ὸ κεύθεσι γαίης] </l>
        <l>οἰκήσεις ὡρέων τρίτατον μέρ[ος εἰς ἐνιαυτόν,] </l>
        <l n="400">τὰς δὲ δύω παρʼ ἐμοί τε καὶ [ἄλλοις ἀθανά]τοισιν. </l>
        <l>ὁππότε δʼ ἄνθεσι γαῖʼ εὐώδε[σιν] εἰαρινο[ῖσι] </l>
        <l>παντοδαποῖς θάλλῃ, τόθʼ ὑπὸ ζόφου ἠερόεντος </l>
        <l>αὖτις ἄνει μέγα θαῦμα θεοῖς θνητοῖς τʼ ἀνθρώποις. </l>
        <l n="403a"> [εἶπε δὲ πῶς σʼ ἥρπαξεν ὑπὸ ζόφον ἠερόεντα] </l>
        <l>καὶ τίνι σʼ ἐξαπάτησε δόλῳ κρατερὸς Πολυδέγμων; </l>
      </sp>
      <l n="405">
        <milestone unit="Para" ed="P"/>τὴν δʼ αὖ Περσεφόνη περικαλλὴς ἀντίον ηὔδα· </l>
      <sp>

        <l>τοιγὰρ ἐγώ τοι, μῆτερ, ἐρέω νημερτέα πάντα· </l>
        <l>εὖτέ μοι Ἑρμῆς ἦλθʼ ἐριούνιος ἄγγελος ὠκὺς </l>
        <l>πὰρ πατέρος Κρονιδαο καὶ ἄλλων Οὐρανιώνων, </l>
        <l>ἐλθεῖν ἐξ Ἐρέβευς, ἵνα ὀφθαλμοῖσιν ἰδοῦσα </l>
        <l n="410">λήξαις ἀθανάτοισι χόλου καὶ μήνιος αἰνῆς, </l>
        <l>αὐτίκʼ ἐγὼν ἀνόρουσʼ ὑπὸ χάρματος· αὐτὰρ ὃ λάθρῃ </l>
        <l>ἔμβαλέ μοι ῥοιῆς κόκκον, μελιηδέʼ ἐδωδήν, </l>
        <l>ἄκουσαν δὲ βίῃ με προσηνάγκασσε πάσασθαι. </l>
        <l>ὡς δέ μʼ ἀναρπάξας Κρονίδεω πυκινὴν διὰ μῆτιν </l>
        <l n="415">ᾤχετο πατρὸς ἐμοῖο, φέρων ὑπὸ κεύθεα γαίης, </l>
        <l>ἐξερέω, καὶ πάντα διίξομαι, ὡς ἐρεείνεις. </l>
        <l>ἡμεῖς μὲν μάλα πᾶσαι ἀνʼ ἱμερτὸν λειμῶνα, </l>
        <l>Λευκίππη Φαινώ τε καὶ Ἠλέκτρη καὶ Ἰάνθη </l>
        <l>καὶ Μελίτη Ἰάχη τε Ῥόδειά τε Καλλιρόη τε </l>
        <l n="420">Μηλόβοσίς τε Τύχη τε καὶ Ὠκυρόη καλυκῶπις </l>
        <l>Χρυσηίς τʼ Ἰάνειρά τʼ Ἀκάστη τʼ Ἀδμήτη τε </l>
        <l>καὶ Ῥοδόπη Πλουτώ τε καὶ ἱμερόεσσα Καλυψὼ </l>
        <l>καὶ Στὺξ Οὐρανίη τε Γαλαξαύρη τʼ ἐρατεινὴ </l>
        <l>Παλλάς τʼ ἐγρεμάχη καὶ Ἄρτεμις ἰοχέαιρα, </l>
        <l n="425">παίζομεν ἠδʼ ἄνθεα δρέπομεν χείρεσσʼ ἐρόεντα, </l>
        <l>μίγδα κρόκον τʼ ἀγανὸν καὶ ἀγαλλίδας ἠδʼ ὑάκινθον </l>
        <l>καὶ ῥοδέας κάλυκας καὶ λείρια, θαῦμα ἰδέσθαι, </l>
        <l>νάρκισσόν θʼ, ὃν ἔφυσʼ ὥς περ κρόκον εὐρεῖα χθών. </l>
        <l>αὐτὰρ ἐγὼ δρεπόμην περὶ χάρματι· γαῖα δʼ ἔνερθε </l>
        <l n="430">χώρησεν· τῇ δʼ ἔκθορʼ ἄναξ κρατερὸς Πολυδέγμων· </l>
        <l>βῆ δὲ φέρων ὑπὸ γαῖαν ἐν ἅρμασι χρυσείοισι </l>
        <l>πόλλʼ ἀεκαζομένην· ἐβόησα δʼ ἄρʼ ὄρθια φωνῇ. </l>
        <l>ταῦτά τοι ἀχνυμένη περ ἀληθέα πάντʼ ἀγορεύω. </l>
      </sp>

      <l><milestone unit="Para" ed="P"/>ὣς τότε μὲν πρόπαν ἦμαρ ὁμόφρονα θυμὸν ἔχουσαι </l>
      <l n="435">πολλὰ μάλʼ ἀλλήλων κραδίην καὶ θυμὸν ἴαινον </l>
      <l>ἀμφαγαπαζόμεναι· ἀχέων δʼ ἀπεπαύετο θυμός. </l>
      <l>γηθοσύνας δʼ ἐδέχοντο παρʼ ἀλλήλων ἔδιδόν τε. </l>
      <l>τῇσιν δʼ ἐγγύθεν ἦλθʼ Ἑκάτη λιπαροκρήδεμνος· </l>
      <l>πολλὰ δʼ ἄρʼ ἀμφαγάπησε κόρην Δημήτερος ἁγνήν· </l>
      <l n="440">ἐκ τοῦ οἱ πρόπολος καὶ ὀπάων ἔπλετʼ ἄνασσα. </l>
      <l><milestone unit="Para" ed="P"/>ταῖς δὲ μέτʼ ἄγγελον ἧκε βαρύκτυπος εὐρύοπα Ζεὺς </l>
      <l>Ῥείην ἠύκομον, Δημήτερα κυανόπεπλον </l>
      <l>ἀξέμεναι μετὰ φῦλα θεῶν, ὑπέδεκτο δὲ τιμὰς </l>
      <l>δωσέμεν, ἅς κεν ἕλοιτο μετʼ ἀθανάτοισι θεοῖσι· </l>
      <l n="445">νεῦσε δέ οἱ κούρην ἔτεος περιτελλομένοιο </l>
      <l>τὴν τριτάτην μὲν μοῖραν ὑπὸ ζόφον ἠερόεντα, </l>
      <l>τὰς δὲ δύω παρὰ μητρὶ καὶ ἄλλοις ἀθανάτοισιν. </l>
      <l>ὣς ἔφατʼ· οὐδʼ ἀπίθησε θεὰ Διὸς ἀγγελιάων. <milestone unit="card" n="449" ed="P"/>
      </l>
      <l>ἐσσυμένως δʼ ἤιξε κατʼ Οὐλύμποιο καρήνων, </l>
      <l n="450">ἐς δʼ ἄρα Ῥάριον ἷξε, φερέσβιον οὖθαρ ἀρούρης </l>
      <l>τὸ πρίν, ἀτὰρ τότε γʼ οὔτι φερέσβιον, ἀλλὰ ἕκηλον </l>
      <l>ἑστήκει πανάφυλλον· ἔκευθε δʼ ἄρα κρῖ λευκὸν </l>
      <l>μήδεσι Δήμητρος καλλισφύρου· αὐτὰρ ἔπειτα </l>
      <l>μέλλεν ἄφαρ ταναοῖσι κομήσειν ἀσταχύεσσιν </l>
      <l n="455">ἦρος ἀεξομένοιο, πέδῳ δʼ ἄρα πίονες ὄγμοι </l>
      <l>βρισέμεν ἀσταχύων, τὰ δʼ ἐν ἐλλεδανοῖσι δεδέσθαι. </l>
      <l>ἔνθʼ ἐπέβη πρώτιστον ἀπʼ αἰθέρος ἀτρυγέτοιο· </l>
      <l>ἀσπασίως δʼ ἴδον ἀλλήλας, κεχάρηντο δὲ θυμῷ. </l>
      <l>τὴν δʼ ὧδε προσέειπε Ῥέη λιπαροκρήδεμνος· </l>
      <sp>

        <l n="460"><milestone unit="Para" ed="P"/>δεῦρο τέκος, καλέει σε βαρύκτυπος εὐρύοπα Ζεὺς </l>
        <l>ἐλθέμεναι μετὰ φῦλα θεῶν, ὑπέδεκτο δὲ τιμὰς </l>
        <l>[δωσέμεν, ἅς κʼ ἐθέλῃσθα] μετʼ ἀθανάτοισι θεοῖσι. </l>
        <l>[νεῦσε δέ σοι κούρην ἔτεος π]εριτελλομένοιο </l>
        <l>[τὴν τριτάτην μὲν μοῖραν ὑπὸ ζόφον ἠ]ερόεντα, </l>
        <l n="465">[τὰς δὲ δύω παρὰ σοί τε καὶ ἄλλοις] ἀθανάτοισιν. </l>
        <l>[ὣς ἄρʼ ἔφη τελέ]εσθαι· ἑῷ δʼ ἐπένευσε κάρητι. </l>
        <l>[ἀλλʼ ἴθι, τέκνον] ἐμόν, καὶ πείθεο, μηδέ τι λίην </l>
        <l>ἀ[ζηχὲς μεν]έαινε κελαινεφέι Κρονίωνι. </l>
        <l>α[ἶψα δὲ κα]ρπὸν ἄεξε φερέσβιον ἀνθρώποισιν. </l>
      </sp>
      <l n="470"><milestone unit="Para" ed="P"/>ὣ<add>ς ἔφατʼ. οὐ</add>δʼ ἀπίθησεν ἐυστέφανος
        Δημήτηρ· </l>
      <l>αἶψα δὲ καρπὸν ἀνῆκεν ἀρουράων ἐριβώλων· </l>
      <l>πᾶσα δὲ φύλλοισίν τε καὶ ἄνθεσιν εὐρεῖα χθὼν </l>
      <l>ἔβρισʼ· ἣ δὲ κιοῦσα θεμιστοπόλοις βασιλεῦσι </l>
      <l>δεῖξεν Τριπτολέμῳ τε Διοκλεῖ τε πληξίππῳ </l>
      <l n="475">Εὐμόλπου τε βίῃ Κελεῷ θʼ ἡγήτορι λαῶν </l>
      <l>δρησμοσύνην θʼ ἱερῶν καὶ ἐπέφραδεν ὄργια πᾶσι, </l>
      <l>Τριπτολέμῳ τε Πολυξείνῳ, ἐπὶ τοῖς δὲ Διοκλεῖ </l>
      <l>σεμνά, τά τʼ οὔπως ἔστι παρεξίμεν οὔτε πυθέσθαι </l>
      <l>οὔτʼ ἀχέειν· μέγα γάρ τι θεῶν σέβας ἰσχάνει αὐδήν. </l>
      <l n="480">ὄλβιος, ὃς τάδʼ ὄπωπεν ἐπιχθονίων ἀνθρώπων· </l>
      <l>ὃς δʼ ἀτελὴς ἱερῶν ὅς τʼ ἄμμορος, οὔποθʼ ὁμοίων </l>
      <l>αἶσαν ἔχει φθίμενός περ ὑπὸ ζόφῳ ἠερόεντι. </l>
      <l><milestone unit="Para" ed="P"/>αὐτὰρ ἐπειδὴ πάνθʼ ὑπεθήκατο δῖα θεάων, </l>
      <l>βάν ῥʼ ἴμεν Οὔλυμπόνδε θεῶν μεθʼ ὁμήγυριν ἄλλων. </l>
      <l n="485">ἔνθα δὲ ναιετάουσι παραὶ Διὶ τερπικεραύνῳ </l>
      <l>σεμναί τʼ αἰδοῖαι τε· μέγʼ ὄλβιος, ὅν τινʼ ἐκεῖναι </l>
      <l>προφρονέως φίλωνται ἐπιχθονίων ἀνθρώπων· </l>
      <l>αἶψα δέ οἱ πέμπουσιν ἐφέστιον ἐς μέγα δῶμα </l>
      <l>Πλοῦτον, ὃς ἀνθρώποις ἄφενος θνητοῖσι δίδωσιν. </l>
      <l n="490"> ἀλλʼ ἄγʼ Ἐλευσῖνος θυοέσσης δῆμον ἔχουσα </l>
      <l>καὶ Πάρον ἀμφιρύτην Ἀντρῶνά τε πετρήεντα, </l>
      <l>πότνια, ἀγλαόδωρʼ, ὡρηφόρε, Δηοῖ ἄνασσα, </l>
      <l>αὐτὴ καὶ κούρη περικαλλὴς Περσεφόνεια· </l>
      <l>πρόφρονες ἀντʼ ᾠδῆς βίοτον θυμήρεʼ ὄπαζε. </l>
      <l n="495">αὐτὰρ ἐγὼ καὶ σεῖο καὶ ἄλλης μνήσομʼ ἀοιδῆς. </l>
    </body>
  </text>
</TEI>

<?xml version="1.0" encoding="UTF-8"?>
<TEI.2>
    <teiHeader status="new" type="text">
        
        <fileDesc>
            
            <titleStmt>
                <title>Philebus (Greek). Machine readable text</title>
                <author>Plato</author>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:AnnCPB">The Annenberg CPB/Project</funder>
            </titleStmt>
            
            <extent>About 117Kb</extent>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            
            <notesStmt>
            <note anchored="yes">Text was scanned at St. Olaf Spring, 1992.</note>
         </notesStmt>
            <sourceDesc>
                <biblStruct>
                    <monogr>
                        <author>Plato</author>
                  <title>Platonis Opera, ed. John Burnet</title>
                        
                        <imprint>
                     <publisher>Oxford University Press</publisher>
                     <date>1903</date>
                  </imprint>
                    </monogr>
                </biblStruct>
            </sourceDesc>
            
            
        </fileDesc>
        
        <encodingDesc>
            
            <refsDecl doctype="TEI.2">
                <state unit="text"/>
                <state unit="section"/>
            </refsDecl>
            <refsDecl doctype="TEI.2">
                <state unit="text"/>
                <state unit="page"/>
            </refsDecl>
        </encodingDesc>
        <profileDesc>
            <langUsage>
                <language id="greek">Greek</language>
                <language id="en">English</language>
            </langUsage>
        </profileDesc>
        <change>
            <date>May, 2014</date>
            <respStmt>
                <name>Bridget Almas</name>
            </respStmt>
            <item>Converted speaker to said and section milestones to divs.</item>
        </change>
        <revisionDesc>
            <change>
                <date>July, 1992</date>
            <respStmt>
               <name>DAS</name>
               <resp>(n/a)</resp>
            </respStmt>
            <item>Tagged in conformance with Prose.e dtd.</item>
            </change>
            
        </revisionDesc>
        
    </teiHeader>
    <text xml:lang="grc">
      <body>
         <div type="section">
            <head>Φίληβος</head>
            <castList>
               <castItem type="role">
                  <role xml:id="Σωκράτης">Σωκράτης</role>
               </castItem>
               <castItem type="role">
                  <role xml:id="Πρώταρχος">Πρώταρχος</role>
               </castItem>
               <castItem type="role">
                  <role xml:id="Φίληβος">Φίληβος</role>
               </castItem>
            </castList>
            <milestone n="11" unit="page"/>
         </div>
         <div type="section" n="11a">
            <said who="#Σωκράτης">ὅρα δή, Πρώταρχε, τίνα λόγον μέλλεις παρὰ Φιλήβου δέχεσθαι νυνὶ καὶ πρὸς τίνα τὸν παρʼ ἡμῖν ἀμφισβητεῖν,
            </said>
         </div>
         <div type="section" n="11b">
            <said who="#Σωκράτης">ἐὰν μή σοι κατὰ νοῦν ᾖ λεγόμενος. βούλει συγκεφαλαιωσώμεθα ἑκάτερον;</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">Φίληβος μὲν τοίνυν ἀγαθὸν εἶναί φησι τὸ χαίρειν πᾶσι ζῴοις καὶ τὴν ἡδονὴν καὶ τέρψιν, καὶ ὅσα τοῦ γένους ἐστὶ τούτου σύμφωνα· τὸ δὲ παρʼ ἡμῶν ἀμφισβήτημά ἐστι μὴ ταῦτα, ἀλλὰ τὸ φρονεῖν καὶ τὸ νοεῖν καὶ μεμνῆσθαι καὶ τὰ τούτων αὖ συγγενῆ, δόξαν τε ὀρθὴν καὶ ἀληθεῖς λογισμούς, τῆς γε ἡδονῆς ἀμείνω καὶ λῴω γίγνεσθαι σύμπασιν ὅσαπερ
                </said>
         </div>
         <div type="section" n="11c">
            <said who="#Σωκράτης">αὐτῶν δυνατὰ μεταλαβεῖν· δυνατοῖς δὲ μετασχεῖν ὠφελιμώτατον ἁπάντων εἶναι πᾶσι τοῖς οὖσί τε καὶ ἐσομένοις. μῶν οὐχ οὕτω πως λέγομεν, ὦ Φίληβε, ἑκάτεροι;</said>
            <said who="#Φίληβος">πάντων μὲν οὖν μάλιστα, ὦ Σώκρατες.</said>
            <said who="#Σωκράτης">δέχῃ δὴ τοῦτον τὸν νῦν διδόμενον, ὦ Πρώταρχε, λόγον;</said>
            <said who="#Πρώταρχος">ἀνάγκη δέχεσθαι· Φίληβος γὰρ ἡμῖν ὁ καλὸς ἀπείρηκεν.</said>
            <said who="#Σωκράτης">δεῖ δὴ περὶ αὐτῶν τρόπῳ παντὶ τἀληθές πῃ περανθῆναι;
                    </said>
         </div>
         <div type="section" n="11d">
            <said who="#Πρώταρχος">δεῖ γὰρ οὖν.</said>
            <said who="#Σωκράτης">ἴθι δή, πρὸς τούτοις διομολογησώμεθα καὶ τόδε.</said>
            <said who="#Πρώταρχος">τὸ ποῖον;</said>
            <said who="#Σωκράτης">ὡς νῦν ἡμῶν ἑκάτερος ἕξιν ψυχῆς καὶ διάθεσιν ἀποφαίνειν τινὰ ἐπιχειρήσει τὴν δυναμένην ἀνθρώποις πᾶσι τὸν βίον εὐδαίμονα παρέχειν. ἆρʼ οὐχ οὕτως;</said>
            <said who="#Πρώταρχος">οὕτω μὲν οὖν.</said>
            <said who="#Σωκράτης">οὐκοῦν ὑμεῖς μὲν τὴν τοῦ χαίρειν, ἡμεῖς δʼ αὖ τὴν τοῦ φρονεῖν;</said>
            <said who="#Πρώταρχος">ἔστι ταῦτα.</said>
            <said who="#Σωκράτης">τί δʼ ἂν ἄλλη τις κρείττων τούτων φανῇ; μῶν οὐκ,
                        </said>
         </div>
         <div type="section" n="11e">
            <said who="#Σωκράτης">ἂν μὲν ἡδονῇ μᾶλλον φαίνηται συγγενής, ἡττώμεθα μὲν ἀμφότεροι τοῦ ταῦτα ἔχοντος βεβαίως βίου, κρατεῖ δὲ ὁ τῆς
                        <milestone n="12" unit="page"/>
            </said>
         </div>
         <div type="section" n="12a">
            <said who="#Σωκράτης">ἡδονῆς τὸν τῆς φρονήσεως;</said>
            <said who="#Πρώταρχος">ναί.</said>
            <said who="#Σωκράτης">ἂν δέ γε φρονήσει, νικᾷ μὲν φρόνησις τὴν ἡδονήν, ἡ δὲ ἡττᾶται; ταῦθʼ οὕτως ὁμολογούμενά φατε, ἢ πῶς;</said>
            <said who="#Πρώταρχος">ἐμοὶ γοῦν δοκεῖ.</said>
            <said who="#Σωκράτης">τί δὲ Φιλήβῳ; τί φῄς;</said>
            <said who="#Φίληβος">ἐμοὶ μὲν πάντως νικᾶν ἡδονὴ δοκεῖ καὶ δόξει· σὺ δέ, Πρώταρχε, αὐτὸς γνώσῃ.</said>
            <said who="#Πρώταρχος">παραδούς, ὦ Φίληβε, ἡμῖν τὸν λόγον οὐκ ἂν ἔτι κύριος εἴης τῆς πρὸς Σωκράτη ὁμολογίας ἢ καὶ τοὐναντίον.
                            </said>
         </div>
         <div type="section" n="12b">
            <said who="#Φίληβος">ἀληθῆ λέγεις· ἀλλὰ γὰρ ἀφοσιοῦμαι καὶ μαρτύρομαι νῦν αὐτὴν τὴν θεόν.</said>
            <said who="#Πρώταρχος">καὶ ἡμεῖς σοι τούτων γε αὐτῶν συμμάρτυρες ἂν εἶμεν, ὡς ταῦτα ἔλεγες ἃ λέγεις. ἀλλὰ δὴ τὰ μετὰ ταῦτα ἑξῆς, ὦ Σώκρατες, ὅμως καὶ μετὰ Φιλήβου ἑκόντος ἢ ὅπως ἂν ἐθέλῃ πειρώμεθα περαίνειν.</said>
            <said who="#Σωκράτης">πειρατέον, ἀπʼ αὐτῆς δὴ τῆς θεοῦ, ἣν ὅδε Ἀφροδίτην μὲν λέγεσθαί φησι, τὸ δʼ ἀληθέστατον αὐτῆς ὄνομα ἡδονὴν εἶναι.</said>
            <said who="#Πρώταρχος">ὀρθότατα.
                                </said>
         </div>
         <div type="section" n="12c">
            <said who="#Σωκράτης">τὸ δʼ ἐμὸν δέος, ὦ Πρώταρχε, ἀεὶ πρὸς τὰ τῶν θεῶν ὀνόματα οὐκ ἔστι κατʼ ἄνθρωπον, ἀλλὰ πέρα τοῦ μεγίστου φόβου. καὶ νῦν τὴν μὲν Ἀφροδίτην, ὅπῃ ἐκείνῃ φίλον, ταύτῃ προσαγορεύω· τὴν δὲ ἡδονὴν οἶδα ὡς ἔστι ποικίλον, καὶ ὅπερ εἶπον, ἀπʼ ἐκείνης ἡμᾶς ἀρχομένους ἐνθυμεῖσθαι δεῖ καὶ σκοπεῖν ἥντινα φύσιν ἔχει. ἔστι γάρ, ἀκούειν μὲν οὕτως ἁπλῶς, ἕν τι, μορφὰς δὲ δήπου παντοίας εἴληφε καί τινα τρόπον ἀνομοίους ἀλλήλαις. ἰδὲ γάρ· ἥδεσθαι μέν φαμεν
                                    </said>
         </div>
         <div type="section" n="12d">
            <said who="#Σωκράτης">τὸν ἀκολασταίνοντα ἄνθρωπον, ἥδεσθαι δὲ καὶ τὸν σωφρονοῦντα αὐτῷ τῷ σωφρονεῖν· ἥδεσθαι δʼ αὖ καὶ τὸν ἀνοηταίνοντα καὶ ἀνοήτων δοξῶν καὶ ἐλπίδων μεστόν, ἥδεσθαι δʼ αὖ τὸν φρονοῦντα αὐτῷ τῷ φρονεῖν· καὶ τούτων τῶν ἡδονῶν ἑκατέρας πῶς ἄν τις ὁμοίας ἀλλήλαις εἶναι λέγων οὐκ ἀνόητος φαίνοιτο ἐνδίκως;</said>
            <said who="#Πρώταρχος">εἰσὶ μὲν γὰρ ἀπʼ ἐναντίων, ὦ Σώκρατες, αὗται πραγμάτων, οὐ μὴν αὐταί γε ἀλλήλαις ἐναντίαι. πῶς γὰρ
                                        </said>
         </div>
         <div type="section" n="12e">
            <said who="#Πρώταρχος">ἡδονῇ γε ἡδονὴ <del>μὴ</del> οὐχ ὁμοιότατον ἂν εἴη, τοῦτο αὐτὸ ἑαυτῷ, πάντων χρημάτων;</said>
            <said who="#Σωκράτης">καὶ γὰρ χρῶμα, ὦ δαιμόνιε, χρώματι· κατά γε αὐτὸ τοῦτο οὐδὲν διοίσει τὸ χρῶμα εἶναι πᾶν, τό γε μὴν μέλαν τῷ λευκῷ πάντες γιγνώσκομεν ὡς πρὸς τῷ διάφορον εἶναι καὶ ἐναντιώτατον ὂν τυγχάνει. καὶ δὴ καὶ σχῆμα σχήματι κατὰ ταὐτόν· γένει μέν ἐστι πᾶν ἕν, τὰ δὲ μέρη τοῖς μέρεσιν
                                            <milestone n="13" unit="page"/>
            </said>
         </div>
         <div type="section" n="13a">
            <said who="#Σωκράτης">αὐτοῦ τὰ μὲν ἐναντιώτατα ἀλλήλοις, τὰ δὲ διαφορότητʼ ἔχοντα μυρίαν που τυγχάνει, καὶ πολλὰ ἕτερα οὕτως ἔχονθʼ εὑρήσομεν. ὥστε τούτῳ γε τῷ λόγῳ μὴ πίστευε, τῷ πάντα τὰ ἐναντιώτατα ἓν ποιοῦντι. φοβοῦμαι δὲ μή τινας ἡδονὰς ἡδοναῖς εὑρήσομεν ἐναντίας.</said>
            <said who="#Πρώταρχος">ἴσως· ἀλλὰ τί τοῦθʼ ἡμῶν βλάψει τὸν λόγον;</said>
            <said who="#Σωκράτης">ὅτι προσαγορεύεις αὐτὰ ἀνόμοια ὄντα ἑτέρῳ, φήσομεν, ὀνόματι· λέγεις γὰρ ἀγαθὰ πάντʼ εἶναι τὰ ἡδέα. τὸ μὲν οὖν μὴ οὐχὶ ἡδέα εἶναι τὰ ἡδέα λόγος οὐδεὶς ἀμφισβητεῖ·
                                                </said>
         </div>
         <div type="section" n="13b">
            <said who="#Σωκράτης">κακὰ δʼ ὄντα αὐτῶν τὰ πολλὰ καὶ ἀγαθὰ δέ, ὡς ἡμεῖς φαμέν, ὅμως πάντα σὺ προσαγορεύεις ἀγαθὰ αὐτά, ὁμολογῶν ἀνόμοια εἶναι, τῷ λόγῳ εἴ τίς σε προσαναγκάζοι. τί οὖν δὴ ταὐτὸν ἐν ταῖς κακαῖς ὁμοίως καὶ ἐν ἀγαθαῖς ἐνὸν πάσας ἡδονὰς ἀγαθὸν εἶναι προσαγορεύεις;</said>
            <said who="#Πρώταρχος">πῶς λέγεις, ὦ Σώκρατες; οἴει γάρ τινα συγχωρήσεσθαι, θέμενον ἡδονὴν εἶναι τἀγαθόν, εἶτα ἀνέξεσθαί σου
                                                    </said>
         </div>
         <div type="section" n="13c">
            <said who="#Πρώταρχος">λέγοντος τὰς μὲν εἶναί τινας ἀγαθὰς ἡδονάς, τὰς δέ τινας ἑτέρας αὐτῶν κακάς;</said>
            <said who="#Σωκράτης">ἀλλʼ οὖν ἀνομοίους γε φήσεις αὐτὰς ἀλλήλαις εἶναι καί τινας ἐναντίας.</said>
            <said who="#Πρώταρχος">οὔτι καθʼ ὅσον γε ἡδοναί.</said>
            <said who="#Σωκράτης">πάλιν εἰς τὸν αὐτὸν φερόμεθα λόγον, ὦ Πρώταρχε, οὐδʼ ἄρα ἡδονὴν ἡδονῆς διάφορον, ἀλλὰ πάσας ὁμοίας εἶναι φήσομεν, καὶ τὰ παραδείγματα ἡμᾶς τὰ νυνδὴ λεχθέντα οὐδὲν τιτρώσκει, πεισόμεθα δὲ καὶ ἐροῦμεν ἅπερ οἱ πάντων
                                                        </said>
         </div>
         <div type="section" n="13d">
            <said who="#Σωκράτης">φαυλότατοί τε καὶ περὶ λόγους ἅμα νέοι.</said>
            <said who="#Πρώταρχος">τὰ ποῖα δὴ λέγεις;</said>
            <said who="#Σωκράτης">ὅτι σε μιμούμενος ἐγὼ καὶ ἀμυνόμενος ἐὰν τολμῶ λέγειν ὡς τὸ ἀνομοιότατόν ἐστι τῷ ἀνομοιοτάτῳ πάντων ὁμοιότατον, ἕξω τὰ αὐτὰ σοὶ λέγειν, καὶ φανούμεθά γε νεώτεροι τοῦ δέοντος, καὶ ὁ λόγος ἡμῖν ἐκπεσὼν οἰχήσεται. πάλιν οὖν αὐτὸν ἀνακρουώμεθα, καὶ τάχʼ ἂν ἰόντες εἰς τὰς ὁμοίας ἴσως ἄν πως ἀλλήλοις συγχωρήσαιμεν.
                                                            </said>
         </div>
         <div type="section" n="13e">
            <said who="#Πρώταρχος">λέγε πῶς;</said>
            <said who="#Σωκράτης">ἐμὲ θὲς ὑπὸ σοῦ πάλιν ἐρωτώμενον, ὦ Πρώταρχε.</said>
            <said who="#Πρώταρχος">τὸ ποῖον δή;</said>
            <said who="#Σωκράτης">φρόνησίς τε καὶ ἐπιστήμη καὶ νοῦς καὶ πάνθʼ ὁπόσα δὴ κατʼ ἀρχὰς ἐγὼ θέμενος εἶπον ἀγαθά, διερωτώμενος ὅτι ποτʼ ἐστὶν ἀγαθόν, ἆρʼ οὐ ταὐτὸν πείσονται τοῦτο ὅπερ ὁ σὸς λόγος;</said>
            <said who="#Πρώταρχος">πῶς;</said>
            <said who="#Σωκράτης">πολλαί τε αἱ συνάπασαι ἐπιστῆμαι δόξουσιν εἶναι καὶ ἀνόμοιοί τινες αὐτῶν ἀλλήλαις· εἰ δὲ καὶ ἐναντίαι πῃ
                                                                <milestone n="14" unit="page"/>
            </said>
         </div>
         <div type="section" n="14a">
            <said who="#Σωκράτης">γίγνονταί τινες, ἆρα ἄξιος ἂν εἴην τοῦ διαλέγεσθαι νῦν, εἰ φοβηθεὶς τοῦτο αὐτὸ μηδεμίαν ἀνόμοιον φαίην ἐπιστήμην ἐπιστήμῃ γίγνεσθαι, κἄπειθʼ ἡμῖν οὕτως ὁ λόγος ὥσπερ μῦθος ἀπολόμενος οἴχοιτο, αὐτοὶ δὲ σῳζοίμεθα ἐπί τινος ἀλογίας;</said>
            <said who="#Πρώταρχος">ἀλλʼ οὐ μὴν δεῖ τοῦτο γενέσθαι, πλὴν τοῦ σωθῆναι. τό γε μήν μοι ἴσον τοῦ σοῦ τε καὶ ἐμοῦ λόγου ἀρέσκει· πολλαὶ μὲν ἡδοναὶ καὶ ἀνόμοιοι γιγνέσθων, πολλαὶ δὲ ἐπιστῆμαι καὶ διάφοροι.
                                                                    </said>
         </div>
         <div type="section" n="14b">
            <said who="#Σωκράτης">τὴν τοίνυν διαφορότητα, ὦ Πρώταρχε, <del>τοῦ ἀγαθοῦ</del> τοῦ τʼ ἐμοῦ καὶ τοῦ σοῦ μὴ ἀποκρυπτόμενοι, κατατιθέντες δὲ εἰς τὸ μέσον, τολμῶμεν, ἄν πῃ ἐλεγχόμενοι μηνύσωσι πότερον ἡδονὴν τἀγαθὸν δεῖ λέγειν ἢ φρόνησιν ἤ τι τρίτον ἄλλο εἶναι. νῦν γὰρ οὐ δήπου πρός γε αὐτὸ τοῦτο φιλονικοῦμεν, ὅπως ἁγὼ τίθεμαι, ταῦτʼ ἔσται τὰ νικῶντα, ἢ ταῦθʼ ἃ σύ, τῷ δʼ ἀληθεστάτῳ δεῖ που συμμαχεῖν ἡμᾶς ἄμφω.</said>
            <said who="#Πρώταρχος">δεῖ γὰρ οὖν.
                                                                        </said>
         </div>
         <div type="section" n="14c">
            <said who="#Σωκράτης">τοῦτον τοίνυν τὸν λόγον ἔτι μᾶλλον διʼ ὁμολογίας βεβαιωσώμεθα.</said>
            <said who="#Πρώταρχος">τὸν ποῖον δή;</said>
            <said who="#Σωκράτης">τὸν πᾶσι παρέχοντα ἀνθρώποις πράγματα ἑκοῦσί τε καὶ ἄκουσιν ἐνίοις καὶ ἐνίοτε.</said>
            <said who="#Πρώταρχος">λέγε σαφέστερον.</said>
            <said who="#Σωκράτης">τὸν νυνδὴ παραπεσόντα λέγω, φύσει πως πεφυκότα θαυμαστόν. ἓν γὰρ δὴ τὰ πολλὰ εἶναι καὶ τὸ ἓν πολλὰ θαυμαστὸν λεχθέν, καὶ ῥᾴδιον ἀμφισβητῆσαι τῷ τούτων ὁποτερονοῦν τιθεμένῳ.</said>
            <said who="#Πρώταρχος">ἆρʼ οὖν λέγεις ὅταν τις ἐμὲ φῇ Πρώταρχον ἕνα
                                                                            </said>
         </div>
         <div type="section" n="14d">
            <said who="#Πρώταρχος">γεγονότα φύσει πολλοὺς εἶναι πάλιν τοὺς ἐμὲ καὶ ἐναντίους ἀλλήλοις, μέγαν καὶ σμικρὸν τιθέμενος καὶ βαρὺν καὶ κοῦφον τὸν αὐτὸν καὶ ἄλλα μυρία;</said>
            <said who="#Σωκράτης">σὺ μέν, ὦ Πρώταρχε, εἴρηκας τὰ δεδημευμένα τῶν θαυμαστῶν περὶ τὸ ἓν καὶ πολλά, συγκεχωρημένα δὲ ὡς ἔπος εἰπεῖν ὑπὸ πάντων ἤδη μὴ δεῖν τῶν τοιούτων ἅπτεσθαι, παιδαριώδη καὶ ῥᾴδια καὶ σφόδρα τοῖς λόγοις ἐμπόδια ὑπολαμβανόντων γίγνεσθαι, ἐπεὶ μηδὲ τὰ τοιάδε, ὅταν τις
                                                                                </said>
         </div>
         <div type="section" n="14e">
            <said who="#Σωκράτης">ἑκάστου τὰ μέλη τε καὶ ἅμα μέρη διελὼν τῷ λόγῳ, πάντα ταῦτα τὸ ἓν ἐκεῖνο εἶναι διομολογησάμενος, ἐλέγχῃ καταγελῶν ὅτι τέρατα διηνάγκασται φάναι, τό τε ἓν ὡς πολλά ἐστι καὶ ἄπειρα, καὶ τὰ πολλὰ ὡς ἓν μόνον.</said>
            <said who="#Πρώταρχος">σὺ δὲ δὴ ποῖα, ὦ Σώκρατες, ἕτερα λέγεις, ἃ μήπω συγκεχωρημένα δεδήμευται περὶ τὸν αὐτὸν τοῦτον λόγον;
                                                                                    <milestone n="15" unit="page"/>
            </said>
         </div>
         <div type="section" n="15a">
            <said who="#Σωκράτης">ὁπόταν, ὦ παῖ, τὸ ἓν μὴ τῶν γιγνομένων τε καὶ ἀπολλυμένων τις τιθῆται, καθάπερ ἀρτίως ἡμεῖς εἴπομεν. ἐνταυθοῖ μὲν γὰρ καὶ τὸ τοιοῦτον ἕν, ὅπερ εἴπομεν νυνδή, συγκεχώρηται τὸ μὴ δεῖν ἐλέγχειν· ὅταν δέ τις ἕνα ἄνθρωπον ἐπιχειρῇ τίθεσθαι καὶ βοῦν ἕνα καὶ τὸ καλὸν ἓν καὶ τὸ ἀγαθὸν ἕν, περὶ τούτων τῶν ἑνάδων καὶ τῶν τοιούτων ἡ πολλὴ σπουδὴ μετὰ διαιρέσεως ἀμφισβήτησις γίγνεται.</said>
            <said who="#Πρώταρχος">πῶς;
                                                                                        </said>
         </div>
         <div type="section" n="15b">
            <said who="#Σωκράτης">πρῶτον μὲν εἴ τινας δεῖ τοιαύτας εἶναι μονάδας ὑπολαμβάνειν ἀληθῶς οὔσας· εἶτα πῶς αὖ ταύτας, μίαν ἑκάστην οὖσαν ἀεὶ τὴν αὐτὴν καὶ μήτε γένεσιν μήτε ὄλεθρον προσδεχομένην, ὅμως εἶναι βεβαιότατα μίαν ταύτην; μετὰ δὲ τοῦτʼ ἐν τοῖς γιγνομένοις αὖ καὶ ἀπείροις εἴτε διεσπασμένην καὶ πολλὰ γεγονυῖαν θετέον, εἴθʼ ὅλην αὐτὴν αὑτῆς χωρίς, ὃ δὴ πάντων ἀδυνατώτατον φαίνοιτʼ ἄν, ταὐτὸν καὶ ἓν ἅμα ἐν ἑνί τε καὶ πολλοῖς γίγνεσθαι. ταῦτʼ ἔστι τὰ
                                                                                            </said>
         </div>
         <div type="section" n="15c">
            <said who="#Σωκράτης">περὶ τὰ τοιαῦτα ἓν καὶ πολλά, ἀλλʼ οὐκ ἐκεῖνα, ὦ Πρώταρχε, ἁπάσης ἀπορίας αἴτια μὴ καλῶς ὁμολογηθέντα καὶ εὐπορίας <del>ἂν</del> αὖ καλῶς.</said>
            <said who="#Πρώταρχος">οὐκοῦν χρὴ τοῦθʼ ἡμᾶς, ὦ Σώκρατες, ἐν τῷ νῦν πρῶτον διαπονήσασθαι;</said>
            <said who="#Σωκράτης">ὡς γοῦν ἐγὼ φαίην ἄν.</said>
            <said who="#Πρώταρχος">καὶ πάντας τοίνυν ἡμᾶς ὑπόλαβε συγχωρεῖν σοι τούσδε τὰ τοιαῦτα· Φίληβον δʼ ἴσως κράτιστον ἐν τῷ νῦν ἐπερωτῶντα μὴ κινεῖν εὖ κείμενον.
                                                                                                </said>
         </div>
         <div type="section" n="15d">
            <said who="#Σωκράτης">εἶεν· πόθεν οὖν τις ταύτης ἄρξηται πολλῆς οὔσης καὶ παντοίας περὶ τὰ ἀμφισβητούμενα μάχης; ἆρʼ ἐνθένδε;</said>
            <said who="#Πρώταρχος">πόθεν;</said>
            <said who="#Σωκράτης">φαμέν που ταὐτὸν ἓν καὶ πολλὰ ὑπὸ λόγων γιγνόμενα περιτρέχειν πάντῃ καθʼ ἕκαστον τῶν λεγομένων ἀεί, καὶ πάλαι καὶ νῦν. καὶ τοῦτο οὔτε μὴ παύσηταί ποτε οὔτε ἤρξατο νῦν, ἀλλʼ ἔστι τὸ τοιοῦτον, ὡς ἐμοὶ φαίνεται, τῶν λόγων αὐτῶν ἀθάνατόν τι καὶ ἀγήρων πάθος ἐν ἡμῖν· ὁ δὲ πρῶτον αὐτοῦ γευσάμενος ἑκάστοτε τῶν νέων, ἡσθεὶς ὥς
                                                                                                    </said>
         </div>
         <div type="section" n="15e">
            <said who="#Σωκράτης">τινα σοφίας ηὑρηκὼς θησαυρόν, ὑφʼ ἡδονῆς ἐνθουσιᾷ τε καὶ πάντα κινεῖ λόγον ἅσμενος, τοτὲ μὲν ἐπὶ θάτερα κυκλῶν καὶ συμφύρων εἰς ἕν, τοτὲ δὲ πάλιν ἀνειλίττων καὶ διαμερίζων, εἰς ἀπορίαν αὑτὸν μὲν πρῶτον καὶ μάλιστα καταβάλλων, δεύτερον δʼ ἀεὶ τὸν ἐχόμενον, ἄντε νεώτερος ἄντε πρεσβύτερος ἄντε ἧλιξ ὢν τυγχάνῃ, φειδόμενος οὔτε πατρὸς οὔτε μητρὸς
                                                                                                    <milestone n="16" unit="page"/>
            </said>
         </div>
         <div type="section" n="16a">
            <said who="#Σωκράτης">οὔτε ἄλλου τῶν ἀκουόντων οὐδενός, ὀλίγου δὲ καὶ τῶν ἄλλων ζῴων, οὐ μόνον τῶν ἀνθρώπων, ἐπεὶ βαρβάρων γε οὐδενὸς ἂν φείσαιτο, εἴπερ μόνον ἑρμηνέα ποθὲν ἔχοι.</said>
            <said who="#Πρώταρχος">ἆρʼ, ὦ Σώκρατες, οὐχ ὁρᾷς ἡμῶν τὸ πλῆθος, ὅτι νέοι πάντες ἐσμέν, καὶ οὐ φοβῇ μή σοι μετὰ Φιλήβου συνεπιθώμεθα, ἐὰν ἡμᾶς λοιδορῇς; ὅμως δὲ μανθάνομεν γὰρ ὃ λέγεις, εἴ τις τρόπος ἔστι καὶ μηχανὴ τὴν μὲν τοιαύτην ταραχὴν ἡμῖν ἔξω τοῦ λόγου εὐμενῶς πως ἀπελθεῖν, ὁδὸν δέ
                                                                                                        </said>
         </div>
         <div type="section" n="16b">
            <said who="#Πρώταρχος">τινα καλλίω ταύτης ἐπὶ τὸν λόγον ἀνευρεῖν, σύ τε προθυμοῦ τοῦτο καὶ ἡμεῖς συνακολουθήσομεν εἰς δύναμιν· οὐ γὰρ σμικρὸς ὁ παρὼν λόγος, ὦ Σώκρατες.</said>
            <said who="#Σωκράτης">οὐ γὰρ οὖν, ὦ παῖδες, ὥς φησιν ὑμᾶς προσαγορεύων Φίληβος. οὐ μὴν ἔστι καλλίων ὁδὸς οὐδʼ ἂν γένοιτο ἧς ἐγὼ ἐραστὴς μέν εἰμι ἀεί, πολλάκις δέ με ἤδη διαφυγοῦσα ἔρημον καὶ ἄπορον κατέστησεν.</said>
            <said who="#Πρώταρχος">τίς αὕτη; λεγέσθω μόνον.
                                                                                                            </said>
         </div>
         <div type="section" n="16c">
            <said who="#Σωκράτης">ἣν δηλῶσαι μὲν οὐ πάνυ χαλεπόν, χρῆσθαι δὲ παγχάλεπον· πάντα γὰρ ὅσα τέχνης ἐχόμενα ἀνηυρέθη πώποτε διὰ ταύτης φανερὰ γέγονε. σκόπει δὲ ἣν λέγω.</said>
            <said who="#Πρώταρχος">λέγε μόνον.</said>
            <said who="#Σωκράτης">θεῶν μὲν εἰς ἀνθρώπους δόσις, ὥς γε καταφαίνεται ἐμοί, ποθὲν ἐκ θεῶν ἐρρίφη διά τινος Προμηθέως ἅμα φανοτάτῳ τινὶ πυρί· καὶ οἱ μὲν παλαιοί, κρείττονες ἡμῶν καὶ ἐγγυτέρω θεῶν οἰκοῦντες, ταύτην φήμην παρέδοσαν, ὡς ἐξ ἑνὸς μὲν καὶ πολλῶν ὄντων τῶν ἀεὶ λεγομένων εἶναι, πέρας δὲ καὶ ἀπειρίαν ἐν αὑτοῖς σύμφυτον ἐχόντων. δεῖν
                                                                                                                </said>
         </div>
         <div type="section" n="16d">
            <said who="#Σωκράτης">οὖν ἡμᾶς τούτων οὕτω διακεκοσμημένων ἀεὶ μίαν ἰδέαν περὶ παντὸς ἑκάστοτε θεμένους ζητεῖν—εὑρήσειν γὰρ ἐνοῦσαν— ἐὰν οὖν μεταλάβωμεν, μετὰ μίαν δύο, εἴ πως εἰσί, σκοπεῖν, εἰ δὲ μή, τρεῖς ἤ τινα ἄλλον ἀριθμόν, καὶ τῶν ἓν ἐκείνων ἕκαστον πάλιν ὡσαύτως, μέχριπερ ἂν τὸ κατʼ ἀρχὰς ἓν μὴ ὅτι ἓν καὶ πολλὰ καὶ ἄπειρά ἐστι μόνον ἴδῃ τις, ἀλλὰ καὶ ὁπόσα· τὴν δὲ τοῦ ἀπείρου ἰδέαν πρὸς τὸ πλῆθος μὴ προσφέρειν πρὶν ἄν τις τὸν ἀριθμὸν αὐτοῦ πάντα κατίδῃ τὸν
                                                                                                                </said>
         </div>
         <div type="section" n="16e">
            <said who="#Σωκράτης">μεταξὺ τοῦ ἀπείρου τε καὶ τοῦ ἑνός, τότε δʼ ἤδη τὸ ἓν ἕκαστον τῶν πάντων εἰς τὸ ἄπειρον μεθέντα χαίρειν ἐᾶν. οἱ μὲν οὖν θεοί, ὅπερ εἶπον, οὕτως ἡμῖν παρέδοσαν σκοπεῖν καὶ μανθάνειν καὶ διδάσκειν ἀλλήλους· οἱ δὲ νῦν τῶν ἀνθρώπων
                                                                                                                <milestone n="17" unit="page"/>
            </said>
         </div>
         <div type="section" n="17a">
            <said who="#Σωκράτης">σοφοὶ ἓν μέν, ὅπως ἂν τύχωσι, καὶ πολλὰ θᾶττον καὶ βραδύτερον ποιοῦσι τοῦ δέοντος, μετὰ δὲ τὸ ἓν ἄπειρα εὐθύς, τὰ δὲ μέσα αὐτοὺς ἐκφεύγει—οἷς διακεχώρισται τό τε διαλεκτικῶς πάλιν καὶ τὸ ἐριστικῶς ἡμᾶς ποιεῖσθαι πρὸς ἀλλήλους τοὺς λόγους.</said>
            <said who="#Πρώταρχος">τὰ μέν πως, ὦ Σώκρατες, δοκῶ σου μανθάνειν, τὰ δὲ ἔτι σαφέστερον δέομαι ἃ λέγεις ἀκοῦσαι.</said>
            <said who="#Σωκράτης">σαφὲς μήν, ὦ Πρώταρχε, ἐστὶν ἐν τοῖς γράμμασιν ὃ λέγω, καὶ λάμβανʼ αὐτὸ ἐν τούτοις οἷσπερ καὶ
                                                                                                                    </said>
         </div>
         <div type="section" n="17b">
            <said who="#Σωκράτης">πεπαίδευσαι.</said>
            <said who="#Πρώταρχος">πῶς;</said>
            <said who="#Σωκράτης">φωνὴ μὲν ἡμῖν ἐστί που μία διὰ τοῦ στόματος ἰοῦσα, καὶ ἄπειρος αὖ πλήθει, πάντων τε καὶ ἑκάστου.</said>
            <said who="#Πρώταρχος">τί μήν;</said>
            <said who="#Σωκράτης">καὶ οὐδὲν ἑτέρῳ γε τούτων ἐσμέν πω σοφοί, οὔτε ὅτι τὸ ἄπειρον αὐτῆς ἴσμεν οὔθʼ ὅτι τὸ ἕν· ἀλλʼ ὅτι πόσα τʼ ἐστὶ καὶ ὁποῖα, τοῦτό ἐστι τὸ γραμματικὸν ἕκαστον ποιοῦν ἡμῶν.</said>
            <said who="#Πρώταρχος">ἀληθέστατα.</said>
            <said who="#Σωκράτης">καὶ μὴν καὶ τὸ μουσικὸν ὃ τυγχάνει ποιοῦν, τοῦτʼ ἔστι ταὐτόν.</said>
            <said who="#Πρώταρχος">πῶς;
                                                                                                                        </said>
         </div>
         <div type="section" n="17c">
            <said who="#Σωκράτης">φωνὴ μέν που καὶ τὸ κατʼ ἐκείνην τὴν τέχνην ἐστὶ μία ἐν αὐτῇ.</said>
            <said who="#Πρώταρχος">πῶς δʼ οὔ;</said>
            <said who="#Σωκράτης">δύο δὲ θῶμεν βαρὺ καὶ ὀξύ, καὶ τρίτον ὁμότονον. ἢ πῶς;</said>
            <said who="#Πρώταρχος">οὕτως.</said>
            <said who="#Σωκράτης">ἀλλʼ οὔπω σοφὸς ἂν εἴης τὴν μουσικὴν εἰδὼς ταῦτα μόνα, μὴ δὲ εἰδὼς ὥς γʼ ἔπος εἰπεῖν εἰς ταῦτα οὐδενὸς ἄξιος ἔσῃ.</said>
            <said who="#Πρώταρχος">οὐ γὰρ οὖν.</said>
            <said who="#Σωκράτης">ἀλλʼ, ὦ φίλε, ἐπειδὰν λάβῃς τὰ διαστήματα ὁπόσα ἐστὶ τὸν ἀριθμὸν τῆς φωνῆς ὀξύτητός τε πέρι καὶ βαρύτητος,
                                                                                                                            </said>
         </div>
         <div type="section" n="17d">
            <said who="#Σωκράτης">καὶ ὁποῖα, καὶ τοὺς ὅρους τῶν διαστημάτων, καὶ τὰ ἐκ τούτων ὅσα συστήματα γέγονεν—ἃ κατιδόντες οἱ πρόσθεν παρέδοσαν ἡμῖν τοῖς ἑπομένοις ἐκείνοις καλεῖν αὐτὰ ἁρμονίας, ἔν τε ταῖς κινήσεσιν αὖ τοῦ σώματος ἕτερα τοιαῦτα ἐνόντα πάθη γιγνόμενα, ἃ δὴ διʼ ἀριθμῶν μετρηθέντα δεῖν αὖ φασι ῥυθμοὺς καὶ μέτρα ἐπονομάζειν, καὶ ἅμα ἐννοεῖν ὡς οὕτω δεῖ περὶ παντὸς ἑνὸς καὶ πολλῶν σκοπεῖν—ὅταν γὰρ αὐτά
                                                                                                                            </said>
         </div>
         <div type="section" n="17e">
            <said who="#Σωκράτης">τε λάβῃς οὕτω, τότε ἐγένου σοφός, ὅταν τε ἄλλο τῶν ἓν ὁτιοῦν ταύτῃ σκοπούμενος ἕλῃς, οὕτως ἔμφρων περὶ τοῦτο γέγονας· τὸ δʼ ἄπειρόν σε ἑκάστων καὶ ἐν ἑκάστοις πλῆθος ἄπειρον ἑκάστοτε ποιεῖ τοῦ φρονεῖν καὶ οὐκ ἐλλόγιμον οὐδʼ ἐνάριθμον, ἅτʼ οὐκ εἰς ἀριθμὸν οὐδένα ἐν οὐδενὶ πώποτε ἀπιδόντα.</said>
            <said who="#Πρώταρχος">κάλλιστα, ὦ Φίληβε, ἔμοιγε τὰ νῦν λεγόμενα εἰρηκέναι φαίνεται Σωκράτης.
                                                                                                                                <milestone n="18" unit="page"/>
            </said>
         </div>
         <div type="section" n="18a">
            <said who="#Φίληβος">κἀμοὶ ταῦτά γε αὐτά· ἀλλὰ τί δή ποτε πρὸς ἡμᾶς ὁ λόγος οὗτος νῦν εἴρηται καὶ τί ποτε βουλόμενος;</said>
            <said who="#Σωκράτης">ὀρθῶς μέντοι τοῦθʼ ἡμᾶς, ὦ Πρώταρχε, ἠρώτηκε Φίληβος.</said>
            <said who="#Πρώταρχος">πάνυ μὲν οὖν, καὶ ἀποκρίνου γε αὐτῷ.</said>
            <said who="#Σωκράτης">δράσω ταῦτα διελθὼν σμικρὸν ἔτι περὶ αὐτῶν τούτων. ὥσπερ γὰρ ἓν ὁτιοῦν εἴ τίς ποτε λάβοι, τοῦτον, ὥς φαμεν, οὐκ ἐπʼ ἀπείρου φύσιν δεῖ βλέπειν εὐθὺς ἀλλʼ ἐπί τινα ἀριθμόν, οὕτω καὶ τὸ ἐναντίον ὅταν τις τὸ ἄπειρον
                                                                                                                                    </said>
         </div>
         <div type="section" n="18b">
            <said who="#Σωκράτης">ἀναγκασθῇ πρῶτον λαμβάνειν, μὴ ἐπὶ τὸ ἓν εὐθύς, ἀλλʼ <del>ἐπʼ</del> ἀριθμὸν αὖ τινα πλῆθος ἕκαστον ἔχοντά τι κατανοεῖν, τελευτᾶν τε ἐκ πάντων εἰς ἕν. πάλιν δὲ ἐν τοῖς γράμμασι τὸ νῦν λεγόμενον λάβωμεν.</said>
            <said who="#Πρώταρχος">πῶς;</said>
            <said who="#Σωκράτης">ἐπειδὴ φωνὴν ἄπειρον κατενόησεν εἴτε τις θεὸς εἴτε καὶ θεῖος ἄνθρωπος—ὡς λόγος ἐν Αἰγύπτῳ Θεῦθ τινα τοῦτον γενέσθαι λέγων, ὃς πρῶτος τὰ φωνήεντα ἐν τῷ ἀπείρῳ κατενόησεν οὐχ ἓν ὄντα ἀλλὰ πλείω, καὶ πάλιν
                                                                                                                                        </said>
         </div>
         <div type="section" n="18c">
            <said who="#Σωκράτης">ἕτερα φωνῆς μὲν οὔ, φθόγγου δὲ μετέχοντά τινος, ἀριθμὸν δέ τινα καὶ τούτων εἶναι, τρίτον δὲ εἶδος γραμμάτων διεστήσατο τὰ νῦν λεγόμενα ἄφωνα ἡμῖν· τὸ μετὰ τοῦτο διῄρει τά τε ἄφθογγα καὶ ἄφωνα μέχρι ἑνὸς ἑκάστου, καὶ τὰ φωνήεντα καὶ τὰ μέσα κατὰ τὸν αὐτὸν τρόπον, ἕως ἀριθμὸν αὐτῶν λαβὼν ἑνί τε ἑκάστῳ καὶ σύμπασι <term>στοιχεῖον</term> ἐπωνόμασε· καθορῶν δὲ ὡς οὐδεὶς ἡμῶν οὐδʼ ἂν ἓν αὐτὸ καθʼ αὑτὸ ἄνευ πάντων αὐτῶν μάθοι, τοῦτον τὸν δεσμὸν αὖ λογισάμενος ὡς
                                                                                                                                        </said>
         </div>
         <div type="section" n="18d">
            <said who="#Σωκράτης">ὄντα ἕνα καὶ πάντα ταῦτα ἕν πως ποιοῦντα μίαν ἐπʼ αὐτοῖς ὡς οὖσαν γραμματικὴν τέχνην ἐπεφθέγξατο προσειπών.</said>
            <said who="#Φίληβος">ταῦτʼ ἔτι σαφέστερον ἐκείνων αὐτά γε πρὸς ἄλληλα, ὦ Πρώταρχε, ἔμαθον· τὸ δʼ αὐτό μοι τοῦ λόγου νῦν τε καὶ σμικρὸν ἔμπροσθεν ἐλλείπεται.</said>
            <said who="#Σωκράτης">μῶν, ὦ Φίληβε, τὸ τί πρὸς ἔπος αὖ ταῦτʼ ἐστίν;</said>
            <said who="#Φίληβος">ναί, τοῦτʼ ἔστιν ὃ πάλαι ζητοῦμεν ἐγώ τε καὶΠρώταρχος.</said>
            <said who="#Σωκράτης">ἦ μὴν ἐπʼ αὐτῷ γε ἤδη γεγονότες ζητεῖτε, ὡς φῄς,
                                                                                                                                            </said>
         </div>
         <div type="section" n="18e">
            <said who="#Σωκράτης">πάλαι.</said>
            <said who="#Φίληβος">πῶς;</said>
            <said who="#Σωκράτης">ἆρʼ οὐ περὶ φρονήσεως ἦν καὶ ἡδονῆς ἡμῖν ἐξ ἀρχῆς ὁ λόγος, ὁπότερον αὐτοῖν αἱρετέον;</said>
            <said who="#Φίληβος">πῶς γὰρ οὔ;</said>
            <said who="#Σωκράτης">καὶ μὴν ἕν γε ἑκάτερον αὐτοῖν εἶναί φαμεν.</said>
            <said who="#Φίληβος">πάνυ μὲν οὖν.</said>
            <said who="#Σωκράτης">τοῦτʼ αὐτὸ τοίνυν ἡμᾶς ὁ πρόσθεν λόγος ἀπαιτεῖ, πῶς ἔστιν ἓν καὶ πολλὰ αὐτῶν ἑκάτερον, καὶ πῶς μὴ ἄπειρα
                                                                                                                                                <milestone n="19" unit="page"/>
            </said>
         </div>
         <div type="section" n="19a">
            <said who="#Σωκράτης">εὐθύς, ἀλλά τινά ποτε ἀριθμὸν ἑκάτερον ἔμπροσθεν κέκτηται τοῦ ἄπειρα αὐτῶν ἕκαστα γεγονέναι;</said>
            <said who="#Πρώταρχος">οὐκ εἰς φαῦλόν γε ἐρώτημα, ὦ Φίληβε, οὐκ οἶδʼ ὅντινα τρόπον κύκλῳ πως περιαγαγὼν ἡμᾶς ἐμβέβληκε Σωκράτης. καὶ σκόπει δὴ πότερος ἡμῶν ἀποκρινεῖται τὸ νῦν ἐρωτώμενον. ἴσως δὴ γελοῖον τὸ ἐμὲ τοῦ λόγου διάδοχον παντελῶς ὑποστάντα διὰ τὸ μὴ δύνασθαι τὸ νῦν ἐρωτηθὲν ἀποκρίνασθαι σοὶ πάλιν τοῦτο προστάττειν· γελοιότερον
                                                                                                                                                    </said>
         </div>
         <div type="section" n="19b">
            <said who="#Πρώταρχος">δʼ οἶμαι πολὺ τὸ μηδέτερον ἡμῶν δύνασθαι. σκόπει δὴ τί δράσομεν. εἴδη γάρ μοι δοκεῖ νῦν ἐρωτᾶν ἡδονῆς ἡμᾶς Σωκράτης εἴτε ἔστιν εἴτε μή, καὶ ὁπόσα ἐστὶ καὶ ὁποῖα· τῆς τʼ αὖ φρονήσεως πέρι κατὰ ταὐτὰ ὡσαύτως.</said>
            <said who="#Σωκράτης">ἀληθέστατα λέγεις, ὦ παῖ Καλλίου· μὴ γὰρ δυνάμενοι τοῦτο κατὰ παντὸς ἑνὸς καὶ ὁμοίου καὶ ταὐτοῦ δρᾶν καὶ τοῦ ἐναντίου, ὡς ὁ παρελθὼν λόγος ἐμήνυσεν, οὐδεὶς εἰς οὐδὲν οὐδενὸς ἂν ἡμῶν οὐδέποτε γένοιτο ἄξιος.
                                                                                                                                                        </said>
         </div>
         <div type="section" n="19c">
            <said who="#Πρώταρχος">σχεδὸν ἔοικεν οὕτως, ὦ Σώκρατες, ἔχειν. ἀλλὰ καλὸν μὲν τὸ σύμπαντα γιγνώσκειν τῷ σώφρονι, δεύτερος δʼ εἶναι πλοῦς δοκεῖ μὴ λανθάνειν αὐτὸν αὑτόν. τί δή μοι τοῦτο εἴρηται τὰ νῦν; ἐγώ σοι φράσω. σὺ τήνδε ἡμῖν τὴν συνουσίαν, ὦ Σώκρατες, ἐπέδωκας πᾶσι καὶ σεαυτὸν πρὸς τὸ διελέσθαι τί τῶν ἀνθρωπίνων κτημάτων ἄριστον. Φιλήβου γὰρ εἰπόντος ἡδονὴν καὶ τέρψιν καὶ χαρὰν καὶ πάνθʼ ὁπόσα τοιαῦτʼ ἐστί, σὺ πρὸς αὐτὰ ἀντεῖπες ὡς οὐ ταῦτα
                                                                                                                                                            </said>
         </div>
         <div type="section" n="19d">
            <said who="#Πρώταρχος">ἀλλʼ ἐκεῖνά ἐστιν ἃ πολλάκις ἡμᾶς αὐτοὺς ἀναμιμνῄσκομεν ἑκόντες, ὀρθῶς δρῶντες, ἵνʼ ἐν μνήμῃ παρακείμενα ἑκάτερα βασανίζηται. φῂς δʼ, ὡς ἔοικε, σὺ τὸ προσρηθησόμενον ὀρθῶς ἄμεινον ἡδονῆς γε ἀγαθὸν εἶναι νοῦν, ἐπιστήμην, σύνεσιν, τέχνην καὶ πάντα αὖ τὰ τούτων συγγενῆ, <add>ἃ</add> κτᾶσθαι δεῖν ἀλλʼ οὐχὶ ἐκεῖνα. τούτων δὴ μετʼ ἀμφισβητήσεως ἑκατέρων λεχθέντων ἡμεῖς σοι μετὰ παιδιᾶς ἠπειλήσαμεν
                                                                                                                                                            </said>
         </div>
         <div type="section" n="19e">
            <said who="#Πρώταρχος">ὡς οὐκ ἀφήσομεν οἴκαδέ σε πρὶν ἂν τούτων τῶν λόγων πέρας ἱκανὸν γένηταί τι διορισθέντων, σὺ δὲ συνεχώρησας καὶ ἔδωκας εἰς ταῦθʼ ἡμῖν σαυτόν, ἡμεῖς δὲ δὴ λέγομεν, καθάπερ οἱ παῖδες, ὅτι τῶν ὀρθῶς δοθέντων ἀφαίρεσις οὐκ ἔστι· παῦσαι δὴ τὸν τρόπον ἡμῖν ἀπαντῶν τοῦτον ἐπὶ τὰ νῦν λεγόμενα.</said>
            <said who="#Σωκράτης">τίνα λέγεις;
                                                                                                                                                                <milestone n="20" unit="page"/>
            </said>
         </div>
         <div type="section" n="20a">
            <said who="#Πρώταρχος">εἰς ἀπορίαν ἐμβάλλων καὶ ἀνερωτῶν ὧν μὴ δυναίμεθʼ ἂν ἱκανὴν ἀπόκρισιν ἐν τῷ παρόντι διδόναι σοι. μὴ γὰρ οἰώμεθα τέλος ἡμῖν εἶναι τῶν νῦν τὴν πάντων ἡμῶν ἀπορίαν, ἀλλʼ εἰ δρᾶν τοῦθʼ ἡμεῖς ἀδυνατοῦμεν, σοὶ δραστέον· ὑπέσχου γάρ. βουλεύου δὴ πρὸς ταῦτα αὐτὸς πότερον ἡδονῆς εἴδη σοι καὶ ἐπιστήμης διαιρετέον ἢ καὶ ἐατέον, εἴ πῃ καθʼ ἕτερόν τινα τρόπον οἷός τʼ εἶ καὶ βούλει δηλῶσαί πως ἄλλως τὰ νῦν ἀμφισβητούμενα παρʼ ἡμῖν.
                                                                                                                                                                    </said>
         </div>
         <div type="section" n="20b">
            <said who="#Σωκράτης">δεινὸν μὲν τοίνυν ἔτι προσδοκᾶν οὐδὲν δεῖ τὸν ἐμέ, ἐπειδὴ τοῦθʼ οὕτως εἶπες· τὸ γὰρ εἰ βούλει ῥηθὲν λύει πάντα φόβον ἑκάστων πέρι. πρὸς δὲ αὖ τοῖς μνήμην τινὰ δοκεῖ τίς μοι δεδωκέναι θεῶν ἡμῖν.</said>
            <said who="#Πρώταρχος">πῶς δὴ καὶ τίνων;</said>
            <said who="#Σωκράτης">λόγων ποτέ τινων πάλαι ἀκούσας ὄναρ ἢ καὶ ἐγρηγορὼς νῦν ἐννοῶ περί τε ἡδονῆς καὶ φρονήσεως, ὡς οὐδέτερον αὐτοῖν ἐστι τἀγαθόν, ἀλλὰ ἄλλο τι τρίτον, ἕτερον μὲν τούτων, ἄμεινον δὲ ἀμφοῖν. καίτοι τοῦτό γε ἂν ἐναργῶς
                                                                                                                                                                        </said>
         </div>
         <div type="section" n="20c">
            <said who="#Σωκράτης">ἡμῖν φανῇ νῦν, ἀπήλλακται μὲν ἡδονὴ τοῦ νικᾶν· τὸ γὰρ ἀγαθὸν οὐκ ἂν ἔτι ταὐτὸν αὐτῇ γίγνοιτο. ἢ πῶς;</said>
            <said who="#Πρώταρχος">οὕτως.</said>
            <said who="#Σωκράτης">τῶν δέ γε εἰς τὴν διαίρεσιν εἰδῶν ἡδονῆς οὐδὲν ἔτι προσδεησόμεθα κατʼ ἐμὴν δόξαν. προϊὸν δʼ ἔτι σαφέστερον δείξει.</said>
            <said who="#Πρώταρχος">κάλλιστʼ εἰπὼν οὕτω καὶ διαπέραινε.</said>
            <said who="#Σωκράτης">μίκρʼ ἄττα τοίνυν ἔμπροσθεν ἔτι διομολογησώμεθα.</said>
            <said who="#Πρώταρχος">τὰ ποῖα;
                                                                                                                                                                            </said>
         </div>
         <div type="section" n="20d">
            <said who="#Σωκράτης">τὴν τἀγαθοῦ μοῖραν πότερον ἀνάγκη τέλεον ἢ μὴ τέλεον εἶναι;</said>
            <said who="#Πρώταρχος">πάντων δήπου τελεώτατον, ὦ Σώκρατες.</said>
            <said who="#Σωκράτης">τί δέ; ἱκανὸν τἀγαθόν;</said>
            <said who="#Πρώταρχος">πῶς γὰρ οὔ; καὶ πάντων γε εἰς τοῦτο διαφέρειν τῶν ὄντων.</said>
            <said who="#Σωκράτης">τόδε γε μήν, ὡς οἶμαι, περὶ αὐτοῦ ἀναγκαιότατον εἶναι λέγειν, ὡς πᾶν τὸ γιγνῶσκον αὐτὸ θηρεύει καὶ ἐφίεται βουλόμενον ἑλεῖν καὶ περὶ αὑτὸ κτήσασθαι, καὶ τῶν ἄλλων οὐδὲν φροντίζει πλὴν τῶν ἀποτελουμένων ἅμα ἀγαθοῖς.</said>
            <said who="#Πρώταρχος">οὐκ ἔστι τούτοις ἀντειπεῖν.
                                                                                                                                                                                </said>
         </div>
         <div type="section" n="20e">
            <said who="#Σωκράτης">σκοπῶμεν δὴ καὶ κρίνωμεν τόν τε ἡδονῆς καὶ τὸν φρονήσεως βίον ἰδόντες χωρίς.</said>
            <said who="#Πρώταρχος">πῶς εἶπες;</said>
            <said who="#Σωκράτης">μήτε ἐν τῷ τῆς ἡδονῆς ἐνέστω φρόνησις μήτʼ ἐν τῷ τῆς φρονήσεως ἡδονή. δεῖ γάρ, εἴπερ πότερον αὐτῶν ἔστʼ ἀγαθόν, μηδὲν μηδενὸς ἔτι προσδεῖσθαι· δεόμενον δʼ
                                                                                                                                                                                    <milestone n="21" unit="page"/>
            </said>
         </div>
         <div type="section" n="21a">
            <said who="#Σωκράτης">ἂν φανῇ πότερον, οὐκ ἔστι που τοῦτʼ ἔτι τὸ ὄντως ἡμῖν ἀγαθόν.</said>
            <said who="#Πρώταρχος">πῶς γὰρ ἄν;</said>
            <said who="#Σωκράτης">οὐκοῦν ἐν σοὶ πειρώμεθα βασανίζοντες ταῦτα;</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">ἀποκρίνου δή.</said>
            <said who="#Πρώταρχος">λέγε.</said>
            <said who="#Σωκράτης">δέξαιʼ ἄν, Πρώταρχε, σὺ ζῆν τὸν βίον ἅπαντα ἡδόμενος ἡδονὰς τὰς μεγίστας;</said>
            <said who="#Πρώταρχος">τί δʼ οὔ;</said>
            <said who="#Σωκράτης">ἆρʼ οὖν ἔτι τινὸς ἄν σοι προσδεῖν ἡγοῖο, εἰ τοῦτʼ ἔχεις παντελῶς;</said>
            <said who="#Πρώταρχος">οὐδαμῶς.</said>
            <said who="#Σωκράτης">ὅρα δή, τοῦ φρονεῖν καὶ τοῦ νοεῖν καὶ λογίζεσθαι
                                                                                                                                                                                        </said>
         </div>
         <div type="section" n="21b">
            <said who="#Σωκράτης">τὰ δέοντα καὶ ὅσα τούτων ἀδελφά, μῶν μὴ δέοιʼ ἄν τι;</said>
            <said who="#Πρώταρχος">καὶ τί; πάντα γὰρ ἔχοιμʼ ἄν που τὸ χαίρειν ἔχων.</said>
            <said who="#Σωκράτης">οὐκοῦν οὕτω ζῶν ἀεὶ μὲν διὰ βίου ταῖς μεγίσταις ἡδοναῖς χαίροις ἄν;</said>
            <said who="#Πρώταρχος">τί δʼ οὔ;</said>
            <said who="#Σωκράτης">νοῦν δέ γε καὶ μνήμην καὶ ἐπιστήμην καὶ δόξαν μὴ κεκτημένος ἀληθῆ, πρῶτον μὲν τοῦτο αὐτό, εἰ χαίρεις ἢ μὴ χαίρεις, ἀνάγκη δήπου σε ἀγνοεῖν, κενόν γε ὄντα πάσης φρονήσεως;</said>
            <said who="#Πρώταρχος">ἀνάγκη.
                                                                                                                                                                                            </said>
         </div>
         <div type="section" n="21c">
            <said who="#Σωκράτης">καὶ μὴν ὡσαύτως μνήμην μὴ κεκτημένον ἀνάγκη δήπου μηδʼ ὅτι ποτὲ ἔχαιρες μεμνῆσθαι, τῆς τʼ ἐν τῷ παραχρῆμα ἡδονῆς προσπιπτούσης μηδʼ ἡντινοῦν μνήμην ὑπομένειν· δόξαν δʼ αὖ μὴ κεκτημένον ἀληθῆ μὴ δοξάζειν χαίρειν χαίροντα, λογισμοῦ δὲ στερόμενον μηδʼ εἰς τὸν ἔπειτα χρόνον ὡς χαιρήσεις δυνατὸν εἶναι λογίζεσθαι, ζῆν δὲ οὐκ ἀνθρώπου βίον, ἀλλά τινος πλεύμονος ἢ τῶν ὅσα θαλάττια μετʼ ὀστρεΐνων ἔμψυχά ἐστι σωμάτων. ἔστι ταῦτα, ἢ παρὰ
                                                                                                                                                                                                </said>
         </div>
         <div type="section" n="21d">
            <said who="#Σωκράτης">ταῦτα ἔχομεν ἄλλα διανοηθῆναι;</said>
            <said who="#Πρώταρχος">καὶ πῶς;</said>
            <said who="#Σωκράτης">ἆρʼ οὖν αἱρετὸς ἡμῖν βίος ὁ τοιοῦτος;</said>
            <said who="#Πρώταρχος">εἰς ἀφασίαν παντάπασί με, ὦ Σώκρατες, οὗτος ὁ λόγος ἐμβέβληκε τὰ νῦν.</said>
            <said who="#Σωκράτης">μήπω τοίνυν μαλθακιζώμεθα, τὸν δὲ τοῦ νοῦ μεταλαβόντες αὖ βίον ἴδωμεν.</said>
            <said who="#Πρώταρχος">τὸν ποῖον δὴ λέγεις;</said>
            <said who="#Σωκράτης">εἴ τις δέξαιτʼ ἂν αὖ ζῆν ἡμῶν φρόνησιν μὲν καὶ νοῦν καὶ ἐπιστήμην καὶ μνήμην πᾶσαν πάντων κεκτημένος,
                                                                                                                                                                                                    </said>
         </div>
         <div type="section" n="21e">
            <said who="#Σωκράτης">ἡδονῆς δὲ μετέχων μήτε μέγα μήτε σμικρόν, μηδʼ αὖ λύπης, ἀλλὰ τὸ παράπαν ἀπαθὴς πάντων τῶν τοιούτων.</said>
            <said who="#Πρώταρχος">οὐδέτερος ὁ βίος, ὦ Σώκρατες, ἔμοιγε τούτων αἱρετός, οὐδʼ ἄλλῳ μή ποτε, ὡς ἐγᾦμαι, φανῇ.
                                                                                                                                                                                                        <milestone n="22" unit="page"/>
            </said>
         </div>
         <div type="section" n="22a">
            <said who="#Σωκράτης">τί δʼ ὁ συναμφότερος, ὦ Πρώταρχε, ἐξ ἀμφοῖν συμμειχθεὶς κοινὸς γενόμενος;</said>
            <said who="#Πρώταρχος">ἡδονῆς λέγεις καὶ νοῦ καὶ φρονήσεως;</said>
            <said who="#Σωκράτης">οὕτω καὶ τῶν τοιούτων <del>λέγω</del> ἔγωγε.</said>
            <said who="#Πρώταρχος">πᾶς δήπου τοῦτόν γε αἱρήσεται πρότερον ἢ ʼκείνων ὁποτερονοῦν, καὶ πρὸς τούτοις <del>γε</del> οὐχ ὁ μέν, ὁ δʼ οὔ.</said>
            <said who="#Σωκράτης">μανθάνομεν οὖν ὅτι νῦν ἡμῖν ἐστι τὸ συμβαῖνον ἐν τοῖς παροῦσι λόγοις;</said>
            <said who="#Πρώταρχος">πάνυ μὲν οὖν, ὅτι γε τρεῖς μὲν βίοι προυτέθησαν,
                                                                                                                                                                                                            </said>
         </div>
         <div type="section" n="22b">
            <said who="#Πρώταρχος">τοῖν δυοῖν δʼ οὐδέτερος ἱκανὸς οὐδὲ αἱρετὸς οὔτε ἀνθρώπων οὔτε ζῴων οὐδενί.</said>
            <said who="#Σωκράτης">μῶν οὖν οὐκ ἤδη τούτων γε πέρι δῆλον ὡς οὐδέτερος αὐτοῖν εἶχε τἀγαθόν; ἦν γὰρ ἂν ἱκανὸς καὶ τέλεος καὶ πᾶσι φυτοῖς καὶ ζῴοις αἱρετός, οἷσπερ δυνατὸν ἦν οὕτως ἀεὶ διὰ βίου ζῆν· εἰ δέ τις ἄλλα ᾑρεῖθʼ ἡμῶν, παρὰ φύσιν ἂν τὴν τοῦ ἀληθῶς αἱρετοῦ ἐλάμβανεν ἄκων ἐξ ἀγνοίας ἤ τινος ἀνάγκης οὐκ εὐδαίμονος.</said>
            <said who="#Πρώταρχος">ἔοικε γοῦν ταῦθʼ οὕτως ἔχειν.
                                                                                                                                                                                                                </said>
         </div>
         <div type="section" n="22c">
            <said who="#Σωκράτης">ὡς μὲν τοίνυν τήν γε Φιλήβου θεὸν οὐ δεῖ διανοεῖσθαι ταὐτὸν καὶ τἀγαθόν, ἱκανῶς εἰρῆσθαί μοι δοκεῖ.</said>
            <said who="#Φίληβος">οὐδὲ γὰρ ὁ σὸς νοῦς, ὦ Σώκρατες, ἔστι τἀγαθόν, ἀλλʼ ἕξει που ταὐτὰ ἐγκλήματα.</said>
            <said who="#Σωκράτης">τάχʼ ἄν, ὦ Φίληβε, ὅ γʼ ἐμός· οὐ μέντοι τόν γε ἀληθινὸν ἅμα καὶ θεῖον οἶμαι νοῦν, ἀλλʼ ἄλλως πως ἔχειν. τῶν μὲν οὖν νικητηρίων πρὸς τὸν κοινὸν βίον οὐκ ἀμφισβητῶ πω ὑπὲρ νοῦ, τῶν δὲ δὴ δευτερείων ὁρᾶν καὶ σκοπεῖν χρὴ πέρι
                                                                                                                                                                                                                    </said>
         </div>
         <div type="section" n="22d">
            <said who="#Σωκράτης">τί δράσομεν· τάχα γὰρ ἂν τοῦ κοινοῦ τούτου βίου αἰτιῴμεθʼ ἂν ἑκάτερος ὁ μὲν τὸν νοῦν αἴτιον, ὁ δʼ ἡδονὴν εἶναι, καὶ οὕτω τὸ μὲν ἀγαθὸν τούτων ἀμφοτέρων οὐδέτερον ἂν εἴη, τάχα δʼ ἂν αἴτιόν τις ὑπολάβοι πότερον αὐτῶν εἶναι. τούτου δὴ πέρι καὶ μᾶλλον ἔτι πρὸς Φίληβον διαμαχοίμην ἂν ὡς ἐν τῷ μεικτῷ τούτῳ βίῳ, ὅτι ποτʼ ἔστι τοῦτο ὃ λαβὼν ὁ βίος οὗτος γέγονεν αἱρετὸς ἅμα καὶ ἀγαθός, οὐχ ἡδονὴ ἀλλὰ νοῦς τούτῳ συγγενέστερον καὶ ὁμοιότερόν ἐστι, καὶ κατὰ τοῦτον
                                                                                                                                                                                                                    </said>
         </div>
         <div type="section" n="22e">
            <said who="#Σωκράτης">τὸν λόγον οὔτʼ ἂν τῶν πρωτείων οὐδʼ αὖ τῶν δευτερείων ἡδονῇ μετὸν ἀληθῶς ἄν ποτε λέγοιτο· πορρωτέρω δʼ ἐστὶ τῶν τριτείων, εἴ τι τῷ ἐμῷ νῷ δεῖ πιστεύειν ἡμᾶς τὰ νῦν.</said>
            <said who="#Πρώταρχος">ἀλλὰ μήν, ὦ Σώκρατες, ἔμοιγε δοκεῖ νῦν μὲν ἡδονή σοι πεπτωκέναι καθαπερεὶ πληγεῖσα ὑπὸ τῶν νυνδὴ λόγων· τῶν γὰρ νικητηρίων πέρι μαχομένη κεῖται. τὸν δὲ
                                                                                                                                                                                                                        <milestone n="23" unit="page"/>
            </said>
         </div>
         <div type="section" n="23a">
            <said who="#Πρώταρχος">νοῦν, ὡς ἔοικε, λεκτέον ὡς ἐμφρόνως οὐκ ἀντεποιεῖτο τῶν νικητηρίων· τὰ γὰρ αὔτʼ ἔπαθεν ἄν. τῶν δὲ δὴ δευτερείων στερηθεῖσα ἡδονὴ παντάπασιν ἄν τινα καὶ ἀτιμίαν σχοίη πρὸς τῶν αὑτῆς ἐραστῶν· οὐδὲ γὰρ ἐκείνοις ἔτʼ ἂν ὁμοίως φαίνοιτο καλή.</said>
            <said who="#Σωκράτης">τί οὖν; οὐκ ἄμεινον αὐτὴν ἐᾶν ἤδη καὶ μὴ τὴν ἀκριβεστάτην αὐτῇ προσφέροντα βάσανον καὶ ἐξελέγχοντα λυπεῖν;</said>
            <said who="#Πρώταρχος">οὐδὲν λέγεις, ὦ Σώκρατες.
                                                                                                                                                                                                                            </said>
         </div>
         <div type="section" n="23b">
            <said who="#Σωκράτης">ἆρʼ ὅτι τὸ ἀδύνατον εἶπον, λυπεῖν ἡδονήν;</said>
            <said who="#Πρώταρχος">οὐ μόνον γε ἀλλʼ ὅτι καὶ ἀγνοεῖς ὡς οὐδείς πώ σε ἡμῶν μεθήσει πρὶν ἂν εἰς τέλος ἐπεξέλθῃς τούτων τῷ λόγῳ.</said>
            <said who="#Σωκράτης">βαβαῖ ἄρα, ὦ Πρώταρχε, συχνοῦ μὲν λόγου τοῦ λοιποῦ, σχεδὸν δὲ οὐδὲ ῥᾳδίου πάνυ τι νῦν. καὶ γὰρ δὴ φαίνεται δεῖν ἄλλης μηχανῆς, ἐπὶ τὰ δευτερεῖα ὑπὲρ νοῦ πορευόμενον οἷον βέλη ἔχειν ἕτερα τῶν ἔμπροσθεν λόγων· ἔστι δὲ ἴσως ἔνια καὶ ταὐτά. οὐκοῦν χρή;</said>
            <said who="#Πρώταρχος">πῶς γὰρ οὔ;
                                                                                                                                                                                                                                </said>
         </div>
         <div type="section" n="23c">
            <said who="#Σωκράτης">τὴν δέ γε ἀρχὴν αὐτοῦ διευλαβεῖσθαι πειρώμεθα τιθέμενοι.</said>
            <said who="#Πρώταρχος">ποίαν δὴ λέγεις;</said>
            <said who="#Σωκράτης">πάντα τὰ νῦν ὄντα ἐν τῷ παντὶ διχῇ διαλάβωμεν, μᾶλλον δʼ, εἰ βούλει, τριχῇ.</said>
            <said who="#Πρώταρχος">καθʼ ὅτι, φράζοις ἄν;</said>
            <said who="#Σωκράτης">λάβωμεν ἄττα τῶν νυνδὴ λόγων.</said>
            <said who="#Πρώταρχος">ποῖα;</said>
            <said who="#Σωκράτης">τὸν θεὸν ἐλέγομέν που τὸ μὲν ἄπειρον δεῖξαι τῶν ὄντων, τὸ δὲ πέρας;</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">τούτω δὴ τῶν εἰδῶν τὰ δύο τιθώμεθα, τὸ δὲ τρίτον
                                                                                                                                                                                                                                    </said>
         </div>
         <div type="section" n="23d">
            <said who="#Σωκράτης">ἐξ ἀμφοῖν τούτοιν ἕν τι συμμισγόμενον. εἰμὶ δʼ, ὡς ἔοικεν, ἐγὼ γελοῖός τις ἄνθρωπος κατʼ εἴδη διιστὰς καὶ συναριθμούμενος.</said>
            <said who="#Πρώταρχος">τί φῄς, ὠγαθέ;</said>
            <said who="#Σωκράτης">τετάρτου μοι γένους αὖ προσδεῖν φαίνεται.</said>
            <said who="#Πρώταρχος">λέγε τίνος.</said>
            <said who="#Σωκράτης">τῆς συμμείξεως τούτων πρὸς ἄλληλα τὴν αἰτίαν ὅρα, καὶ τίθει μοι πρὸς τρισὶν ἐκείνοις τέταρτον τοῦτο.</said>
            <said who="#Πρώταρχος">μῶν οὖν σοι καὶ πέμπτου προσδεήσει διάκρισίν τινος δυναμένου;</said>
            <said who="#Σωκράτης">τάχʼ ἄν· οὐ μὴν οἶμαί γε ἐν τῷ νῦν· ἂν δέ τι δέῃ,
                                                                                                                                                                                                                                        </said>
         </div>
         <div type="section" n="23e">
            <said who="#Σωκράτης">συγγνώσῃ πού μοι σὺ μεταδιώκοντι πέμπτον <del>βίον</del>.</said>
            <said who="#Πρώταρχος">τί μήν;</said>
            <said who="#Σωκράτης">πρῶτον μὲν δὴ τῶν τεττάρων τὰ τρία διελόμενοι, τὰ δύο τούτων πειρώμεθα, πολλὰ ἑκάτερον ἐσχισμένον καὶ διεσπασμένον ἰδόντες, εἰς ἓν πάλιν ἑκάτερον συναγαγόντες, νοῆσαι πῇ ποτε ἦν αὐτῶν ἓν καὶ πολλὰ ἑκάτερον.</said>
            <said who="#Πρώταρχος">εἴ μοι σαφέστερον ἔτι περὶ αὐτῶν εἴποις, τάχʼ ἂν ἑποίμην.
                                                                                                                                                                                                                                            <milestone n="24" unit="page"/>
            </said>
         </div>
         <div type="section" n="24a">
            <said who="#Σωκράτης">λέγω τοίνυν τὰ δύο ἃ προτίθεμαι ταὔτʼ εἶναι ἅπερ νυνδή, τὸ μὲν ἄπειρον, τὸ δὲ πέρας ἔχον· ὅτι δὲ τρόπον τινὰ τὸ ἄπειρον πόλλʼ ἐστί, πειράσομαι φράζειν. τὸ δὲ πέρας ἔχον ἡμᾶς περιμενέτω.</said>
            <said who="#Πρώταρχος">μένει.</said>
            <said who="#Σωκράτης">σκέψαι δή. χαλεπὸν μὲν γὰρ καὶ ἀμφισβητήσιμον ὃ κελεύω σε σκοπεῖν, ὅμως δὲ σκόπει. θερμοτέρου καὶ ψυχροτέρου πέρι πρῶτον ὅρα πέρας εἴ ποτέ τι νοήσαις ἄν, ἢ τὸ μᾶλλόν τε καὶ ἧττον ἐν αὐτοῖς οἰκοῦν<add>τε</add> τοῖς γένεσιν,
                                                                                                                                                                                                                                                </said>
         </div>
         <div type="section" n="24b">
            <said who="#Σωκράτης">ἕωσπερ ἂν ἐνοικῆτον, τέλος οὐκ ἂν ἐπιτρεψαίτην γίγνεσθαι· γενομένης γὰρ τελευτῆς καὶ αὐτὼ τετελευτήκατον.</said>
            <said who="#Πρώταρχος">ἀληθέστατα λέγεις.</said>
            <said who="#Σωκράτης">ἀεὶ δέ γε, φαμέν, ἔν τε τῷ θερμοτέρῳ καὶ ψυχροτέρῳ τὸ μᾶλλόν τε καὶ ἧττον ἔνι.</said>
            <said who="#Πρώταρχος">καὶ μάλα.</said>
            <said who="#Σωκράτης">ἀεὶ τοίνυν ὁ λόγος ἡμῖν σημαίνει τούτω μὴ τέλος ἔχειν· ἀτελῆ δʼ ὄντε δήπου παντάπασιν ἀπείρω γίγνεσθον.</said>
            <said who="#Πρώταρχος">καὶ σφόδρα γε, ὦ Σώκρατες.</said>
            <said who="#Σωκράτης">ἀλλʼ εὖ γε, ὦ φίλε Πρώταρχε, ὑπέλαβες καὶ
                                                                                                                                                                                                                                                    </said>
         </div>
         <div type="section" n="24c">
            <said who="#Σωκράτης">ἀνέμνησας ὅτι καὶ τὸ σφόδρα τοῦτο, ὃ σὺ νῦν ἐφθέγξω, καὶ τό γε ἠρέμα τὴν αὐτὴν δύναμιν ἔχετον τῷ μᾶλλόν τε καὶ ἧττον· ὅπου γὰρ ἂν ἐνῆτον, οὐκ ἐᾶτον εἶναι ποσὸν ἕκαστον, ἀλλʼ ἀεὶ σφοδρότερον ἡσυχαιτέρου καὶ τοὐναντίον ἑκάσταις πράξεσιν ἐμποιοῦντε τὸ πλέον καὶ τὸ ἔλαττον ἀπεργάζεσθον, τὸ δὲ ποσὸν ἀφανίζετον. ὃ γὰρ ἐλέχθη νυνδή, μὴ ἀφανίσαντε τὸ ποσόν, ἀλλʼ ἐάσαντε αὐτό τε καὶ τὸ μέτριον ἐν τῇ
                                                                                                                                                                                                                                                    </said>
         </div>
         <div type="section" n="24d">
            <said who="#Σωκράτης">τοῦ μᾶλλον καὶ ἧττον καὶ σφόδρα καὶ ἠρέμα ἕδρᾳ ἐγγενέσθαι, αὐτὰ ἔρρει ταῦτα ἐκ τῆς αὑτῶν χώρας ἐν ᾗ ἐνῆν. οὐ γὰρ ἔτι θερμότερον οὐδὲ ψυχρότερον εἴτην ἂν λαβόντε τὸ ποσόν· προχωρεῖ γὰρ καὶ οὐ μένει τό τε θερμότερον ἀεὶ καὶ τὸ ψυχρότερον ὡσαύτως, τὸ δὲ ποσὸν ἔστη καὶ προϊὸν ἐπαύσατο. κατὰ δὴ τοῦτον τὸν λόγον ἄπειρον γίγνοιτʼ ἂν τὸ θερμότερον καὶ τοὐναντίον ἅμα.</said>
            <said who="#Πρώταρχος">φαίνεται γοῦν, ὦ Σώκρατες· ἔστι δʼ, ὅπερ εἶπες, οὐ ῥᾴδια ταῦτα συνέπεσθαι. τὸ δὲ εἰς αὖθίς τε καὶ αὖθις
                                                                                                                                                                                                                                                        </said>
         </div>
         <div type="section" n="24e">
            <said who="#Πρώταρχος">ἴσως λεχθέντα τόν τε ἐρωτῶντα καὶ τὸν ἐρωτώμενον ἱκανῶς ἂν συμφωνοῦντας ἀποφήναιεν.</said>
            <said who="#Σωκράτης">ἀλλʼ εὖ μὲν λέγεις καὶ πειρατέον οὕτω ποιεῖν. νῦν μέντοι ἄθρει τῆς τοῦ ἀπείρου φύσεως εἰ τοῦτο δεξόμεθα σημεῖον, ἵνα μὴ πάντʼ ἐπεξιόντες μηκύνωμεν.</said>
            <said who="#Πρώταρχος">τὸ ποῖον δὴ λέγεις;</said>
            <said who="#Σωκράτης">ὁπόσʼ ἂν ἡμῖν φαίνηται μᾶλλόν τε καὶ ἧττον γιγνόμενα καὶ τὸ σφόδρα καὶ ἠρέμα δεχόμενα καὶ τὸ λίαν καὶ ὅσα
                                                                                                                                                                                                                                                            <milestone n="25" unit="page"/>
            </said>
         </div>
         <div type="section" n="25a">
            <said who="#Σωκράτης">τοιαῦτα πάντα, εἰς τὸ τοῦ ἀπείρου γένος ὡς εἰς ἓν δεῖ πάντα ταῦτα τιθέναι, κατὰ τὸν ἔμπροσθεν λόγον ὃν ἔφαμεν ὅσα διέσπασται καὶ διέσχισται συναγαγόντας χρῆναι κατὰ δύναμιν μίαν ἐπισημαίνεσθαί τινα φύσιν, εἰ μέμνησαι.</said>
            <said who="#Πρώταρχος">μέμνημαι.</said>
            <said who="#Σωκράτης">οὐκοῦν τὰ μὴ δεχόμενα ταῦτα, τούτων δὲ τὰ ἐναντία πάντα δεχόμενα, πρῶτον μὲν τὸ ἴσον καὶ ἰσότητα, μετὰ δὲ τὸ ἴσον τὸ διπλάσιον καὶ πᾶν ὅτιπερ ἂν πρὸς ἀριθμὸν ἀριθμὸς
                                                                                                                                                                                                                                                                </said>
         </div>
         <div type="section" n="25b">
            <said who="#Σωκράτης">ἢ μέτρον ᾖ πρὸς μέτρον, ταῦτα σύμπαντα εἰς τὸ πέρας ἀπολογιζόμενοι καλῶς ἂν δοκοῖμεν δρᾶν τοῦτο. ἢ πῶς σὺ φῄς;</said>
            <said who="#Πρώταρχος">κάλλιστά γε, ὦ Σώκρατες.</said>
            <said who="#Σωκράτης">εἶεν· τὸ δὲ τρίτον τὸ μεικτὸν ἐκ τούτοιν ἀμφοῖν τίνα ἰδέαν φήσομεν ἔχειν;</said>
            <said who="#Πρώταρχος">σὺ καὶ ἐμοὶ φράσεις, ὡς οἶμαι.</said>
            <said who="#Σωκράτης">θεὸς μὲν οὖν, ἄνπερ γε ἐμαῖς εὐχαῖς ἐπήκοος γίγνηταί τις θεῶν.</said>
            <said who="#Πρώταρχος">εὔχου δὴ καὶ σκόπει.</said>
            <said who="#Σωκράτης">σκοπῶ· καί μοι δοκεῖ τις, ὦ Πρώταρχε, αὐτῶν φίλος ἡμῖν νυνδὴ γεγονέναι.
                                                                                                                                                                                                                                                                    </said>
         </div>
         <div type="section" n="25c">
            <said who="#Πρώταρχος">πῶς λέγεις τοῦτο καὶ τίνι τεκμηρίῳ χρῇ;</said>
            <said who="#Σωκράτης">φράσω δῆλον ὅτι· σὺ δέ μοι συνακολούθησον τῷ λόγῳ.</said>
            <said who="#Πρώταρχος">λέγε μόνον.</said>
            <said who="#Σωκράτης">θερμότερον ἐφθεγγόμεθα νυνδή πού τι καὶ ψυχρότερον. ἦ γάρ;</said>
            <said who="#Πρώταρχος">ναί.</said>
            <said who="#Σωκράτης">πρόσθες δὴ ξηρότερον καὶ ὑγρότερον αὐτοῖς καὶ πλέον καὶ ἔλαττον καὶ θᾶττον καὶ βραδύτερον καὶ μεῖζον καὶ σμικρότερον καὶ ὁπόσα ἐν τῷ πρόσθεν τῆς τὸ μᾶλλόν τε καὶ ἧττον δεχομένης ἐτίθεμεν εἰς ἓν φύσεως.
                                                                                                                                                                                                                                                                        </said>
         </div>
         <div type="section" n="25d">
            <said who="#Πρώταρχος">τῆς τοῦ ἀπείρου λέγεις;</said>
            <said who="#Σωκράτης">ναί. συμμείγνυ δέ γε εἰς αὐτὴν τὸ μετὰ ταῦτα τὴν αὖ τοῦ πέρατος γένναν.</said>
            <said who="#Πρώταρχος">ποίαν;</said>
            <said who="#Σωκράτης">ἣν καὶ νυνδή, δέον ἡμᾶς καθάπερ τὴν τοῦ ἀπείρου συνηγάγομεν εἰς ἕν, οὕτω καὶ τὴν τοῦ περατοειδοῦς συναγαγεῖν, οὐ συνηγάγομεν. ἀλλʼ ἴσως καὶ νῦν ταὐτὸν δράσει, <add>εἰ</add> τούτων ἀμφοτέρων συναγομένων καταφανὴς κἀκείνη γενήσεται.</said>
            <said who="#Πρώταρχος">ποίαν καὶ πῶς λέγεις;</said>
            <said who="#Σωκράτης">τὴν τοῦ ἴσου καὶ διπλασίου, καὶ ὁπόση παύει πρὸς
                                                                                                                                                                                                                                                                            </said>
         </div>
         <div type="section" n="25e">
            <said who="#Σωκράτης">ἄλληλα τἀναντία διαφόρως ἔχοντα, σύμμετρα δὲ καὶ σύμφωνα ἐνθεῖσα ἀριθμὸν ἀπεργάζεται.</said>
            <said who="#Πρώταρχος">μανθάνω· φαίνῃ γάρ μοι λέγειν μειγνὺς ταῦτα γενέσεις τινὰς ἐφʼ ἑκάστων αὐτῶν συμβαίνειν.</said>
            <said who="#Σωκράτης">ὀρθῶς γὰρ φαίνομαι.</said>
            <said who="#Πρώταρχος">λέγε τοίνυν.</said>
            <said who="#Σωκράτης">ἆρα οὐκ ἐν μὲν νόσοις ἡ τούτων ὀρθὴ κοινωνία τὴν ὑγιείας φύσιν ἐγέννησεν;
                                                                                                                                                                                                                                                                                <milestone n="26" unit="page"/>
            </said>
         </div>
         <div type="section" n="26a">
            <said who="#Πρώταρχος">παντάπασι μὲν οὖν.</said>
            <said who="#Σωκράτης">ἐν δὲ ὀξεῖ καὶ βαρεῖ καὶ ταχεῖ καὶ βραδεῖ, ἀπείροις οὖσιν, ἆρʼ οὐ ταὐτὰ <del>ἐγγιγνόμενα</del> ταῦτα· ἅμα πέρας τε ἀπηργάσατο καὶ μουσικὴν σύμπασαν τελεώτατα συνεστήσατο;</said>
            <said who="#Πρώταρχος">κάλλιστά γε.</said>
            <said who="#Σωκράτης">καὶ μὴν ἔν γε χειμῶσιν καὶ πνίγεσιν ἐγγενομένη τὸ μὲν πολὺ λίαν καὶ ἄπειρον ἀφείλετο, τὸ δὲ ἔμμετρον καὶ ἅμα σύμμετρον ἀπηργάσατο.</said>
            <said who="#Πρώταρχος">τί μήν;
                                                                                                                                                                                                                                                                                    </said>
         </div>
         <div type="section" n="26b">
            <said who="#Σωκράτης">οὐκοῦν ἐκ τούτων ὧραί τε καὶ ὅσα καλὰ πάντα ἡμῖν γέγονε, τῶν τε ἀπείρων καὶ τῶν πέρας ἐχόντων συμμειχθέντων;</said>
            <said who="#Πρώταρχος">πῶς δʼ οὔ;</said>
            <said who="#Σωκράτης">καὶ ἄλλα γε δὴ μυρία ἐπιλείπω λέγων, οἷον μεθʼ ὑγιείας κάλλος καὶ ἰσχύν, καὶ ἐν ψυχαῖς αὖ πάμπολλα ἕτερα καὶ πάγκαλα. ὕβριν γάρ που καὶ σύμπασαν πάντων πονηρίαν αὕτη κατιδοῦσα ἡ θεός, ὦ καλὲ Φίληβε, πέρας οὔτε ἡδονῶν οὐδὲν οὔτε πλησμονῶν ἐνὸν ἐν αὐτοῖς, νόμον καὶ τάξιν πέρας ἔχοντʼ ἔθετο· καὶ σὺ μὲν ἀποκναῖσαι φῂς
                                                                                                                                                                                                                                                                                        </said>
         </div>
         <div type="section" n="26c">
            <said who="#Σωκράτης">αὐτήν, ἐγὼ δὲ τοὐναντίον ἀποσῶσαι λέγω. σοὶ δέ, ὦ Πρώταρχε, πῶς φαίνεται;</said>
            <said who="#Πρώταρχος">καὶ μάλα, ὦ Σώκρατες, ἔμοιγε κατὰ νοῦν.</said>
            <said who="#Σωκράτης">οὐκοῦν τὰ μὲν δὴ τρία ταῦτα εἴρηκα, εἰ συννοεῖς.</said>
            <said who="#Πρώταρχος">ἀλλʼ οἶμαι κατανοεῖν· ἓν μὲν γάρ μοι δοκεῖς τὸ ἄπειρον λέγειν, ἓν δὲ καὶ δεύτερον τὸ πέρας ἐν τοῖς οὖσι· τρίτον δὲ οὐ σφόδρα κατέχω τί βούλει φράζειν.</said>
            <said who="#Σωκράτης">τὸ γὰρ πλῆθός σε, ὦ θαυμάσιε, ἐξέπληξε τῆς τοῦ τρίτου γενέσεως· καίτοι πολλά γε καὶ τὸ ἄπειρον παρέσχετο
                                                                                                                                                                                                                                                                                            </said>
         </div>
         <div type="section" n="26d">
            <said who="#Σωκράτης">γένη, ὅμως δʼ ἐπισφραγισθέντα τῷ τοῦ μᾶλλον καὶ ἐναντίου γένει ἓν ἐφάνη.</said>
            <said who="#Πρώταρχος">ἀληθῆ.</said>
            <said who="#Σωκράτης">καὶ μὴν τό γε πέρας οὔτε πολλὰ εἶχεν, οὔτʼ ἐδυσκολαίνομεν ὡς οὐκ ἦν ἓν φύσει.</said>
            <said who="#Πρώταρχος">πῶς γὰρ ἄν;</said>
            <said who="#Σωκράτης">οὐδαμῶς. ἀλλὰ τρίτον φάθι με λέγειν, ἓν τοῦτο τιθέντα τὸ τούτων ἔκγονον ἅπαν, γένεσιν εἰς οὐσίαν ἐκ τῶν μετὰ τοῦ πέρατος ἀπειργασμένων μέτρων.</said>
            <said who="#Πρώταρχος">ἔμαθον.
                                                                                                                                                                                                                                                                                                </said>
         </div>
         <div type="section" n="26e">
            <said who="#Σωκράτης">ἀλλὰ δὴ πρὸς τρισὶ τέταρτόν τι τότε ἔφαμεν εἶναι γένος σκεπτέον· κοινὴ δʼ ἡ σκέψις. ὅρα γὰρ εἴ σοι δοκεῖ ἀναγκαῖον εἶναι πάντα τὰ γιγνόμενα διά τινα αἰτίαν γίγνεσθαι.</said>
            <said who="#Πρώταρχος">ἔμοιγε· πῶς γὰρ ἂν χωρὶς τούτου γίγνοιτο;</said>
            <said who="#Σωκράτης">οὐκοῦν ἡ τοῦ ποιοῦντος φύσις οὐδὲν πλὴν ὀνόματι τῆς αἰτίας διαφέρει, τὸ δὲ ποιοῦν καὶ τὸ αἴτιον ὀρθῶς ἂν εἴη λεγόμενον ἕν;</said>
            <said who="#Πρώταρχος">ὀρθῶς.
                                                                                                                                                                                                                                                                                                    <milestone n="27" unit="page"/>
            </said>
         </div>
         <div type="section" n="27a">
            <said who="#Σωκράτης">καὶ μὴν τό γε ποιούμενον αὖ καὶ τὸ γιγνόμενον οὐδὲν πλὴν ὀνόματι, καθάπερ τὸ νυνδή, διαφέρον εὑρήσομεν. ἢ πῶς;</said>
            <said who="#Πρώταρχος">οὕτως.</said>
            <said who="#Σωκράτης">ἆρʼ οὖν ἡγεῖται μὲν τὸ ποιοῦν ἀεὶ κατὰ φύσιν, τὸ δὲ ποιούμενον ἐπακολουθεῖ γιγνόμενον ἐκείνῳ;</said>
            <said who="#Πρώταρχος">πάνυ γε.</said>
            <said who="#Σωκράτης">ἄλλο ἄρα καὶ οὐ ταὐτὸν αἰτία τʼ ἐστὶ καὶ τὸ δουλεῦον εἰς γένεσιν αἰτίᾳ.</said>
            <said who="#Πρώταρχος">τί μήν;</said>
            <said who="#Σωκράτης">οὐκοῦν τὰ μὲν γιγνόμενα καὶ ἐξ ὧν γίγνεται πάντα τὰ τρία παρέσχετο ἡμῖν γένη;</said>
            <said who="#Πρώταρχος">καὶ μάλα.
                                                                                                                                                                                                                                                                                                        </said>
         </div>
         <div type="section" n="27b">
            <said who="#Σωκράτης">τὸ δὲ δὴ πάντα ταῦτα δημιουργοῦν λέγομεν τέταρτον, τὴν αἰτίαν, ὡς ἱκανῶς ἕτερον ἐκείνων δεδηλωμένον;</said>
            <said who="#Πρώταρχος">ἕτερον γὰρ οὖν.</said>
            <said who="#Σωκράτης">ὀρθῶς μὴν ἔχει, διωρισμένων τῶν τεττάρων, ἑνὸς ἑκάστου μνήμης ἕνεκα ἐφεξῆς αὐτὰ καταριθμήσασθαι.</said>
            <said who="#Πρώταρχος">τί μήν;</said>
            <said who="#Σωκράτης">πρῶτον μὲν τοίνυν ἄπειρον λέγω, δεύτερον δὲ πέρας, ἔπειτʼ ἐκ τούτων τρίτον μεικτὴν καὶ γεγενημένην οὐσίαν· τὴν δὲ τῆς μείξεως αἰτίαν καὶ γενέσεως τετάρτην
                                                                                                                                                                                                                                                                                                            </said>
         </div>
         <div type="section" n="27c">
            <said who="#Σωκράτης">λέγων ἆρα μὴ πλημμελοίην ἄν τι;</said>
            <said who="#Πρώταρχος">καὶ πῶς;</said>
            <said who="#Σωκράτης">φέρε δή, τὸ μετὰ τοῦθʼ ἡμῖν τίς ὁ λόγος, καὶ τί ποτε βουληθέντες εἰς ταῦτα ἀφικόμεθα; ἆρʼ οὐ τόδε ἦν; δευτερεῖα ἐζητοῦμεν πότερον ἡδονῆς γίγνοιτʼ ἂν ἢ φρονήσεως. οὐχ οὕτως ἦν;</said>
            <said who="#Πρώταρχος">οὕτω μὲν οὖν.</said>
            <said who="#Σωκράτης">ἆρʼ οὖν ἴσως νῦν, ἐπειδὴ ταῦτα οὕτω διειλόμεθα, κάλλιον ἂν καὶ τὴν κρίσιν ἐπιτελεσαίμεθα πρώτου πέρι καὶ δευτέρου, περὶ ὧν δὴ τὸ πρῶτον ἠμφεσβητήσαμεν;</said>
            <said who="#Πρώταρχος">ἴσως.
                                                                                                                                                                                                                                                                                                                </said>
         </div>
         <div type="section" n="27d">
            <said who="#Σωκράτης">ἴθι δή· νικῶντα μὲν ἔθεμέν που τὸν μεικτὸν βίον ἡδονῆς τε καὶ φρονήσεως. ἦν οὕτως;</said>
            <said who="#Πρώταρχος">ἦν.</said>
            <said who="#Σωκράτης">οὐκοῦν τοῦτον μὲν τὸν βίον ὁρῶμέν που τίς τέ ἐστι καὶ ὁποίου γένους;</said>
            <said who="#Πρώταρχος">πῶς γὰρ οὔ;</said>
            <said who="#Σωκράτης">καὶ μέρος γʼ αὐτὸν φήσομεν εἶναι τοῦ τρίτου οἶμαι γένους· οὐ γὰρ <del>ὁ</del> δυοῖν τινοῖν ἐστι <del>μικτὸς ἐκεῖνος</del> ἀλλὰ συμπάντων τῶν ἀπείρων ὑπὸ τοῦ πέρατος δεδεμένων, ὥστε ὀρθῶς ὁ νικηφόρος οὗτος βίος μέρος ἐκείνου γίγνοιτʼ ἄν.</said>
            <said who="#Πρώταρχος">ὀρθότατα μὲν οὖν.
                                                                                                                                                                                                                                                                                                                    </said>
         </div>
         <div type="section" n="27e">
            <said who="#Σωκράτης">εἶεν· τί δὲ ὁ σός, ὦ Φίληβε, ἡδὺς καὶ ἄμεικτος ὤν; ἐν τίνι γένει τῶν εἰρημένων λεγόμενος ὀρθῶς ἄν ποτε λέγοιτο; ὧδε δʼ ἀπόκριναί μοι πρὶν ἀποφήνασθαι.</said>
            <said who="#Φίληβος">λέγε μόνον.</said>
            <said who="#Σωκράτης">ἡδονὴ καὶ λύπη πέρας ἔχετον, ἢ τῶν τὸ μᾶλλόν τε καὶ ἧττον δεχομένων ἐστόν;</said>
            <said who="#Φίληβος">ναί, τῶν τὸ μᾶλλον, ὦ Σώκρατες· οὐ γὰρ ἂν ἡδονὴ πᾶν ἀγαθὸν ἦν, εἰ μὴ ἄπειρον ἐτύγχανε πεφυκὸς καὶ πλήθει καὶ τῷ μᾶλλον.
                                                                                                                                                                                                                                                                                                                        <milestone n="28" unit="page"/>
            </said>
         </div>
         <div type="section" n="28a">
            <said who="#Σωκράτης">οὐδέ γʼ ἄν, ὦ Φίληβε, λύπη πᾶν κακόν· ὥστʼ ἄλλο τι νῷν σκεπτέον ἢ τὴν τοῦ ἀπείρου φύσιν ὡς παρέχεταί τι μέρος ταῖς ἡδοναῖς ἀγαθοῦ. τούτω δή σοι τῶν ἀπεράντων γε γένους ἔστων· φρόνησιν δὲ καὶ ἐπιστήμην καὶ νοῦν εἰς τί ποτε τῶν προειρημένων, ὦ Πρώταρχέ τε καὶ Φίληβε, νῦν θέντες οὐκ ἂν ἀσεβοῖμεν; οὐ γάρ μοι δοκεῖ σμικρὸς ἡμῖν εἶναι ὁ κίνδυνος κατορθώσασι καὶ μὴ περὶ τὸ νῦν ἐρωτώμενον.
                                                                                                                                                                                                                                                                                                                            </said>
         </div>
         <div type="section" n="28b">
            <said who="#Φίληβος">σεμνύνεις γάρ, ὦ Σώκρατες, τὸν σεαυτοῦ θεόν.</said>
            <said who="#Σωκράτης">καὶ γὰρ σύ, ὦ ἑταῖρε, τὴν σαυτοῦ· τὸ δʼ ἐρωτώμενον ὅμως ἡμῖν λεκτέον.</said>
            <said who="#Πρώταρχος">ὀρθῶς τοι λέγει Σωκράτης, ὦ Φίληβε, καὶ αὐτῷ πειστέον.</said>
            <said who="#Φίληβος">οὐκοῦν ὑπὲρ ἐμοῦ σύ, Πρώταρχε, προῄρησαι λέγειν;</said>
            <said who="#Πρώταρχος">πάνυ γε· νῦν μέντοι σχεδὸν ἀπορῶ, καὶ δέομαί γε, ὦ Σώκρατες, αὐτόν σε ἡμῖν γενέσθαι προφήτην, ἵνα μηδὲν ἡμεῖς σοι περὶ τὸν ἀγωνιστὴν ἐξαμαρτάνοντες παρὰ μέλος φθεγξώμεθά τι.
                                                                                                                                                                                                                                                                                                                                </said>
         </div>
         <div type="section" n="28c">
            <said who="#Σωκράτης">πειστέον, ὦ Πρώταρχε· οὐδὲ γὰρ χαλεπὸν οὐδὲν ἐπιτάττεις. ἀλλʼ ὄντως σε ἐγώ, καθάπερ εἶπε Φίληβος, σεμνύνων ἐν τῷ παίζειν ἐθορύβησα, νοῦν καὶ ἐπιστήμην ἐρόμενος ὁποίου γένους εἶεν;</said>
            <said who="#Πρώταρχος">παντάπασί γε, ὦ Σώκρατες.</said>
            <said who="#Σωκράτης">ἀλλὰ μὴν ῥᾴδιον· πάντες γὰρ συμφωνοῦσιν οἱ σοφοί, ἑαυτοὺς ὄντως σεμνύνοντες, ὡς νοῦς ἐστι βασιλεὺς ἡμῖν οὐρανοῦ τε καὶ γῆς. καὶ ἴσως εὖ λέγουσι. διὰ μακροτέρων δʼ, εἰ βούλει, τὴν σκέψιν αὐτοῦ τοῦ γένους ποιησώμεθα.
                                                                                                                                                                                                                                                                                                                                    </said>
         </div>
         <div type="section" n="28d">
            <said who="#Πρώταρχος">λέγʼ ὅπως βούλει, μηδὲν μῆκος ἡμῖν ὑπολογιζόμενος, ὦ Σώκρατες, ὡς οὐκ ἀπεχθησόμενος.</said>
            <said who="#Σωκράτης">καλῶς εἶπες. ἀρξώμεθα δέ πως ὧδε ἐπανερωτῶντες.</said>
            <said who="#Πρώταρχος">πῶς;</said>
            <said who="#Σωκράτης">πότερον, ὦ Πρώταρχε, τὰ σύμπαντα καὶ τόδε τὸ καλούμενον ὅλον ἐπιτροπεύειν φῶμεν τὴν τοῦ ἀλόγου καὶ εἰκῇ δύναμιν καὶ τὸ ὅπῃ ἔτυχεν, ἢ τἀναντία, καθάπερ οἱ πρόσθεν ἡμῶν ἔλεγον, νοῦν καὶ φρόνησίν τινα θαυμαστὴν συντάττουσαν διακυβερνᾶν;
                                                                                                                                                                                                                                                                                                                                        </said>
         </div>
         <div type="section" n="28e">
            <said who="#Πρώταρχος">οὐδὲν τῶν αὐτῶν, ὦ θαυμάσιε Σώκρατες· ὃ μὲν γὰρ σὺ νῦν λέγεις, οὐδὲ ὅσιον εἶναί μοι φαίνεται. τὸ δὲ νοῦν πάντα διακοσμεῖν αὐτὰ φάναι καὶ τῆς ὄψεως τοῦ κόσμου καὶ ἡλίου καὶ σελήνης καὶ ἀστέρων καὶ πάσης τῆς περιφορᾶς ἄξιον, καὶ οὐκ ἄλλως ἔγωγʼ ἄν ποτε περὶ αὐτῶν εἴποιμι οὐδʼ ἂν δοξάσαιμι.</said>
            <said who="#Σωκράτης">βούλει δῆτά τι καὶ ἡμεῖς τοῖς ἔμπροσθεν ὁμολογούμενον
                                                                                                                                                                                                                                                                                                                                            <milestone n="29" unit="page"/>
            </said>
         </div>
         <div type="section" n="29a">
            <said who="#Σωκράτης">συμφήσωμεν ὡς ταῦθʼ οὕτως ἔχει, καὶ μὴ μόνον οἰώμεθα δεῖν τἀλλότρια ἄνευ κινδύνου λέγειν, ἀλλὰ καὶ συγκινδυνεύωμεν καὶ μετέχωμεν τοῦ ψόγου, ὅταν ἀνὴρ δεινὸς φῇ ταῦτα μὴ οὕτως ἀλλʼ ἀτάκτως ἔχειν;</said>
            <said who="#Πρώταρχος">πῶς γὰρ οὐκ ἂν βουλοίμην;</said>
            <said who="#Σωκράτης">ἴθι δή, τὸν ἐπιόντα περὶ τούτων νῦν ἡμῖν λόγον ἄθρει.</said>
            <said who="#Πρώταρχος">λέγε μόνον.</said>
            <said who="#Σωκράτης">τὰ περὶ τὴν τῶν σωμάτων φύσιν ἁπάντων τῶν ζῴων, πῦρ καὶ ὕδωρ καὶ πνεῦμα καθορῶμέν που καὶ γῆν καθάπερ οἱ χειμαζόμενοι, φασίν, ἐνόντα ἐν τῇ συστάσει.
                                                                                                                                                                                                                                                                                                                                                </said>
         </div>
         <div type="section" n="29b">
            <said who="#Πρώταρχος">καὶ μάλα· χειμαζόμεθα γὰρ ὄντως ὑπʼ ἀπορίας ἐν τοῖς νῦν λόγοις.</said>
            <said who="#Σωκράτης">φέρε δή, περὶ ἑκάστου τῶν παρʼ ἡμῖν λαβὲ τὸ τοιόνδε.</said>
            <said who="#Πρώταρχος">ποῖον;</said>
            <said who="#Σωκράτης">ὅτι μικρόν τε τούτων ἕκαστον παρʼ ἡμῖν ἔνεστι καὶ φαῦλον καὶ οὐδαμῇ οὐδαμῶς εἰλικρινὲς ὂν καὶ τὴν δύναμιν οὐκ ἀξίαν τῆς φύσεως ἔχον. ἐν ἑνὶ δὲ λαβὼν περὶ πάντων νόει ταὐτόν. οἷον πῦρ ἔστι μέν που παρʼ ἡμῖν, ἔστι δʼ ἐν τῷ παντί.</said>
            <said who="#Πρώταρχος">τί μήν;
                                                                                                                                                                                                                                                                                                                                                    </said>
         </div>
         <div type="section" n="29c">
            <said who="#Σωκράτης">οὐκοῦν σμικρὸν μέν τι τὸ παρʼ ἡμῖν καὶ ἀσθενὲς καὶ φαῦλον, τὸ δʼ ἐν τῷ παντὶ πλήθει τε θαυμαστὸν καὶ κάλλει καὶ πάσῃ δυνάμει τῇ περὶ τὸ πῦρ οὔσῃ.</said>
            <said who="#Πρώταρχος">καὶ μάλʼ ἀληθὲς ὃ λέγεις.</said>
            <said who="#Σωκράτης">τί δέ; τρέφεται καὶ γίγνεται ἐκ τούτου καὶ αὔξεται τὸ τοῦ παντὸς πῦρ ὑπὸ τοῦ παρʼ ἡμῖν πυρός, ἢ τοὐναντίον ὑπʼ ἐκείνου τό τʼ ἐμὸν καὶ τὸ σὸν καὶ τὸ τῶν ἄλλων ζῴων ἅπαντʼ ἴσχει ταῦτα;</said>
            <said who="#Πρώταρχος">τοῦτο μὲν οὐδʼ ἀποκρίσεως ἄξιον ἐρωτᾷς.
                                                                                                                                                                                                                                                                                                                                                        </said>
         </div>
         <div type="section" n="29d">
            <said who="#Σωκράτης">ὀρθῶς· ταὐτὰ γὰρ ἐρεῖς οἶμαι περί τε τῆς ἐν τοῖς ζῴοις γῆς τῆς ἐνθάδε καὶ τῆς ἐν τῷ παντί, καὶ τῶν ἄλλων δὴ πάντων ὅσων ἠρώτησα ὀλίγον ἔμπροσθεν. οὕτως ἀποκρινῇ;</said>
            <said who="#Πρώταρχος">τίς γὰρ ἀποκρινόμενος ἄλλως ὑγιαίνων ἄν ποτε φανείη;</said>
            <said who="#Σωκράτης">σχεδὸν οὐδʼ ὁστισοῦν· ἀλλὰ τὸ μετὰ τοῦτο ἑξῆς ἕπου. πάντα γὰρ ἡμεῖς ταῦτα τὰ νυνδὴ λεχθέντα ἆρʼ οὐκ εἰς ἓν συγκείμενα ἰδόντες ἐπωνομάσαμεν σῶμα;</said>
            <said who="#Πρώταρχος">τί μήν;
                                                                                                                                                                                                                                                                                                                                                            </said>
         </div>
         <div type="section" n="29e">
            <said who="#Σωκράτης">ταὐτὸν δὴ λαβὲ καὶ περὶ τοῦδε ὃν κόσμον λέγομεν· <del>διὰ</del> τὸν αὐτὸν γὰρ τρόπον ἂν εἴη που σῶμα, σύνθετον ὂν ἐκ τῶν αὐτῶν.</said>
            <said who="#Πρώταρχος">ὀρθότατα λέγεις.</said>
            <said who="#Σωκράτης">πότερον οὖν ἐκ τούτου τοῦ σώματος ὅλως τὸ παρʼ ἡμῖν σῶμα ἢ ἐκ τοῦ παρʼ ἡμῖν τοῦτο τρέφεταί τε καὶ ὅσα νυνδὴ περὶ αὐτῶν εἴπομεν εἴληφέν τε καὶ ἔχει;</said>
            <said who="#Πρώταρχος">καὶ τοῦθʼ ἕτερον, ὦ Σώκρατες, οὐκ ἄξιον ἐρωτήσεως.
                                                                                                                                                                                                                                                                                                                                                                <milestone n="30" unit="page"/>
            </said>
         </div>
         <div type="section" n="30a">
            <said who="#Σωκράτης">τί δέ; τόδε ἆρα ἄξιον; ἢ πῶς ἐρεῖς;</said>
            <said who="#Πρώταρχος">λέγε τὸ ποῖον.</said>
            <said who="#Σωκράτης">τὸ παρʼ ἡμῖν σῶμα ἆρʼ οὐ ψυχὴν φήσομεν ἔχειν;</said>
            <said who="#Πρώταρχος">δῆλον ὅτι φήσομεν.</said>
            <said who="#Σωκράτης">πόθεν, ὦ φίλε Πρώταρχε, λαβόν, εἴπερ μὴ τό γε τοῦ παντὸς σῶμα ἔμψυχον ὂν ἐτύγχανε, ταὐτά γε ἔχον τούτῳ καὶ ἔτι πάντῃ καλλίονα;</said>
            <said who="#Πρώταρχος">δῆλον ὡς οὐδαμόθεν ἄλλοθεν, ὦ Σώκρατες.</said>
            <said who="#Σωκράτης">οὐ γάρ που δοκοῦμέν γε, ὦ Πρώταρχε, τὰ τέτταρα ἐκεῖνα, πέρας καὶ ἄπειρον καὶ κοινὸν καὶ τὸ τῆς αἰτίας γένος
                                                                                                                                                                                                                                                                                                                                                                    </said>
         </div>
         <div type="section" n="30b">
            <said who="#Σωκράτης">ἐν ἅπασι τέταρτον ἐνόν, τοῦτο ἐν μὲν τοῖς παρʼ ἡμῖν ψυχήν τε παρέχον καὶ σωμασκίαν ἐμποιοῦν καὶ πταίσαντος σώματος ἰατρικὴν καὶ ἐν ἄλλοις ἄλλα συντιθὲν καὶ ἀκούμενον πᾶσαν καὶ παντοίαν σοφίαν ἐπικαλεῖσθαι, τῶν δʼ αὐτῶν τούτων ὄντων ἐν ὅλῳ τε οὐρανῷ καὶ κατὰ μεγάλα μέρη, καὶ προσέτι καλῶν καὶ εἰλικρινῶν, ἐν τούτοις δʼ οὐκ ἄρα μεμηχανῆσθαι τὴν τῶν καλλίστων καὶ τιμιωτάτων φύσιν.
                                                                                                                                                                                                                                                                                                                                                                    </said>
         </div>
         <div type="section" n="30c">
            <said who="#Πρώταρχος">ἀλλʼ οὐδαμῶς τοῦτό γʼ ἂν λόγον ἔχοι.</said>
            <said who="#Σωκράτης">οὐκοῦν εἰ μὴ τοῦτο, μετʼ ἐκείνου τοῦ λόγου ἂν ἑπόμενοι βέλτιον λέγοιμεν ὡς ἔστιν, ἃ πολλάκις εἰρήκαμεν, ἄπειρόν τε ἐν τῷ παντὶ πολύ, καὶ πέρας ἱκανόν, καί τις ἐπʼ αὐτοῖς αἰτία οὐ φαύλη, κοσμοῦσά τε καὶ συντάττουσα ἐνιαυτούς τε καὶ ὥρας καὶ μῆνας, σοφία καὶ νοῦς λεγομένη δικαιότατʼ ἄν.</said>
            <said who="#Πρώταρχος">δικαιότατα δῆτα.</said>
            <said who="#Σωκράτης">σοφία μὴν καὶ νοῦς ἄνευ ψυχῆς οὐκ ἄν ποτε γενοίσθην.</said>
            <said who="#Πρώταρχος">οὐ γὰρ οὖν.
                                                                                                                                                                                                                                                                                                                                                                        </said>
         </div>
         <div type="section" n="30d">
            <said who="#Σωκράτης">οὐκοῦν ἐν μὲν τῇ τοῦ Διὸς ἐρεῖς φύσει βασιλικὴν μὲν ψυχήν, βασιλικὸν δὲ νοῦν ἐγγίγνεσθαι διὰ τὴν τῆς αἰτίας δύναμιν, ἐν δʼ ἄλλοις ἄλλα καλά, καθʼ ὅτι φίλον ἑκάστοις λέγεσθαι.</said>
            <said who="#Πρώταρχος">μάλα γε.</said>
            <said who="#Σωκράτης">τοῦτον δὴ τὸν λόγον ἡμᾶς μή τι μάτην δόξῃς, ὦ Πρώταρχε, εἰρηκέναι, ἀλλʼ ἔστι τοῖς μὲν πάλαι ἀποφηναμένοις ὡς ἀεὶ τοῦ παντὸς νοῦς ἄρχει σύμμαχος ἐκείνοις.</said>
            <said who="#Πρώταρχος">ἔστι γὰρ οὖν.</said>
            <said who="#Σωκράτης">τῇ δέ γε ἐμῇ ζητήσει πεπορικὼς ἀπόκρισιν, ὅτι νοῦς
                                                                                                                                                                                                                                                                                                                                                                            </said>
         </div>
         <div type="section" n="30e">
            <said who="#Σωκράτης">ἐστὶ γένους τῆς τοῦ πάντων αἰτίου λεχθέντος <del>τῶν τεττάρων, <del>ὧν</del> ἦν ἡμῖν ἓν τοῦτο</del>. ἔχεις γὰρ δήπου νῦν ἡμῶν ἤδη τὴν ἀπόκρισιν.</said>
            <said who="#Πρώταρχος">ἔχω καὶ μάλα ἱκανῶς· καίτοι με ἀποκρινάμενος ἔλαθες.</said>
            <said who="#Σωκράτης">ἀνάπαυλα γάρ, ὦ Πρώταρχε, τῆς σπουδῆς γίγνεται ἐνίοτε ἡ παιδιά.</said>
            <said who="#Πρώταρχος">καλῶς εἶπες.
                                                                                                                                                                                                                                                                                                                                                                                <milestone n="31" unit="page"/>
            </said>
         </div>
         <div type="section" n="31a">
            <said who="#Σωκράτης">νῦν δήπου, ὦ ἑταῖρε, οὗ μὲν γένους ἐστὶ καὶ τίνα ποτὲ δύναμιν κέκτηται, σχεδὸν ἐπιεικῶς ἡμῖν τὰ νῦν δεδήλωται.</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">καὶ μὴν ἡδονῆς γε ὡσαύτως πάλαι τὸ γένος ἐφάνη.</said>
            <said who="#Πρώταρχος">καὶ μάλα.</said>
            <said who="#Σωκράτης">μεμνώμεθα δὴ καὶ ταῦτα περὶ ἀμφοῖν, ὅτι νοῦς μὲν αἰτίας ἦν συγγενὴς καὶ τούτου σχεδὸν τοῦ γένους, ἡδονὴ δὲ ἄπειρός τε αὐτὴ καὶ τοῦ μήτε ἀρχὴν μήτε μέσα μήτε τέλος ἐν αὑτῷ ἀφʼ ἑαυτοῦ ἔχοντος μηδὲ ἕξοντός ποτε γένους.
                                                                                                                                                                                                                                                                                                                                                                                    </said>
         </div>
         <div type="section" n="31b">
            <said who="#Πρώταρχος">μεμνησόμεθα· πῶς γὰρ οὔ;</said>
            <said who="#Σωκράτης">δεῖ δὴ τὸ μετὰ τοῦτο, ἐν ᾧ τέ ἐστιν ἑκάτερον αὐτοῖν καὶ διὰ τί πάθος γίγνεσθον ὁπόταν γίγνησθον ἰδεῖν ἡμᾶς. πρῶτον τὴν ἡδονήν· ὥσπερ τὸ γένος αὐτῆς πρότερον ἐβασανίσαμεν, οὕτω καὶ ταῦτα πρότερα. λύπης δὲ αὖ χωρὶς τὴν ἡδονὴν οὐκ ἄν ποτε δυναίμεθα ἱκανῶς βασανίσαι.</said>
            <said who="#Πρώταρχος">ἀλλʼ εἰ ταύτῃ χρὴ πορεύεσθαι, ταύτῃ πορευώμεθα.</said>
            <said who="#Σωκράτης">ἆρʼ οὖν σοὶ καθάπερ ἐμοὶ φαίνεται τῆς γενέσεως αὐτῶν πέρι;
                                                                                                                                                                                                                                                                                                                                                                                        </said>
         </div>
         <div type="section" n="31c">
            <said who="#Πρώταρχος">τὸ ποῖον;</said>
            <said who="#Σωκράτης">ἐν τῷ κοινῷ μοι γένει ἅμα φαίνεσθον λύπη τε καὶ ἡδονὴ γίγνεσθαι κατὰ φύσιν.</said>
            <said who="#Πρώταρχος">κοινὸν δέ γε, ὦ φίλε Σώκρατες, ὑπομίμνῃσκε ἡμᾶς τί ποτε τῶν προειρημένων βούλει δηλοῦν.</said>
            <said who="#Σωκράτης">ἔσται ταῦτʼ εἰς δύναμιν, ὦ θαυμάσιε.</said>
            <said who="#Πρώταρχος">καλῶς εἶπες.</said>
            <said who="#Σωκράτης">κοινὸν τοίνυν ὑπακούωμεν ὃ δὴ τῶν τεττάρων τρίτον ἐλέγομεν.</said>
            <said who="#Πρώταρχος">ὃ μετὰ τὸ ἄπειρον καὶ πέρας ἔλεγες, ἐν ᾧ καὶ ὑγίειαν, οἶμαι δὲ καὶ ἁρμονίαν, ἐτίθεσο;
                                                                                                                                                                                                                                                                                                                                                                                            </said>
         </div>
         <div type="section" n="31d">
            <said who="#Σωκράτης">κάλλιστʼ εἶπες. τὸν νοῦν δὲ ὅτι μάλιστʼ ἤδη πρόσεχε.</said>
            <said who="#Πρώταρχος">λέγε μόνον.</said>
            <said who="#Σωκράτης">λέγω τοίνυν τῆς ἁρμονίας μὲν λυομένης ἡμῖν ἐν τοῖς ζῴοις ἅμα λύσιν τῆς φύσεως καὶ γένεσιν ἀλγηδόνων ἐν τῷ τότε γίγνεσθαι χρόνῳ.</said>
            <said who="#Πρώταρχος">πάνυ λέγεις εἰκός.</said>
            <said who="#Σωκράτης">πάλιν δὲ ἁρμοττομένης τε καὶ εἰς τὴν αὑτῆς φύσιν ἀπιούσης ἡδονὴν γίγνεσθαι λεκτέον, εἰ δεῖ διʼ ὀλίγων περὶ μεγίστων ὅτι τάχιστα ῥηθῆναι.
                                                                                                                                                                                                                                                                                                                                                                                                </said>
         </div>
         <div type="section" n="31e">
            <said who="#Πρώταρχος">οἶμαι μέν σε ὀρθῶς λέγειν, ὦ Σώκρατες, ἐμφανέστερον δὲ ἔτι ταὐτὰ ταῦτα πειρώμεθα λέγειν.</said>
            <said who="#Σωκράτης">οὐκοῦν τὰ δημόσιά που καὶ περιφανῆ ῥᾷστον συννοεῖν;</said>
            <said who="#Πρώταρχος">ποῖα;</said>
            <said who="#Σωκράτης">πείνη μέν που λύσις καὶ λύπη;</said>
            <said who="#Πρώταρχος">ναί.</said>
            <said who="#Σωκράτης">ἐδωδὴ δέ, πλήρωσις γιγνομένη πάλιν, ἡδονή;</said>
            <said who="#Πρώταρχος">ναί.</said>
            <said who="#Σωκράτης">δίψος δʼ αὖ φθορὰ καὶ λύπη <del>καὶ λύσις</del>, ἡ δὲ τοῦ
                                                                                                                                                                                                                                                                                                                                                                                                    <milestone n="32" unit="page"/>
            </said>
         </div>
         <div type="section" n="32a">
            <said who="#Σωκράτης">ὑγροῦ πάλιν τὸ ξηρανθὲν πληροῦσα δύναμις ἡδονή· διάκρισις δέ γʼ αὖ καὶ διάλυσις ἡ παρὰ φύσιν, τοῦ πνίγους πάθη, λύπη, κατὰ φύσιν δὲ πάλιν ἀπόδοσίς τε καὶ ψῦξις ἡδονή.</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">καὶ ῥίγους ἡ μὲν παρὰ φύσιν τοῦ ζῴου τῆς ὑγρότητος πῆξις λύπη· πάλιν δʼ εἰς ταὐτὸν ἀπιόντων καὶ διακρινομένων ἡ κατὰ φύσιν ὁδὸς ἡδονή. καὶ ἑνὶ λόγῳ σκόπει εἴ σοι μέτριος ὁ λόγος ὃς ἂν φῇ τὸ ἐκ τῆς ἀπείρου καὶ
                                                                                                                                                                                                                                                                                                                                                                                                        </said>
         </div>
         <div type="section" n="32b">
            <said who="#Σωκράτης">πέρατος κατὰ φύσιν ἔμψυχον γεγονὸς εἶδος, ὅπερ ἔλεγον ἐν τῷ πρόσθεν, ὅταν μὲν τοῦτο φθείρηται, τὴν μὲν φθορὰν λύπην εἶναι, τὴν δʼ εἰς τὴν αὑτῶν οὐσίαν ὁδόν, ταύτην δὲ αὖ πάλιν τὴν ἀναχώρησιν πάντων ἡδονήν.</said>
            <said who="#Πρώταρχος">ἔστω· δοκεῖ γάρ μοι τύπον γέ τινα ἔχειν.</said>
            <said who="#Σωκράτης">τοῦτο μὲν τοίνυν ἓν εἶδος τιθώμεθα λύπης τε καὶ ἡδονῆς ἐν τούτοις τοῖς πάθεσιν ἑκατέροις;</said>
            <said who="#Πρώταρχος">κείσθω.</said>
            <said who="#Σωκράτης">τίθει τοίνυν αὐτῆς τῆς ψυχῆς κατὰ τὸ τούτων τῶν
                                                                                                                                                                                                                                                                                                                                                                                                            </said>
         </div>
         <div type="section" n="32c">
            <said who="#Σωκράτης">παθημάτων προσδόκημα τὸ μὲν πρὸ τῶν ἡδέων ἐλπιζόμενον ἡδὺ καὶ θαρραλέον, τὸ δὲ πρὸ τῶν λυπηρῶν φοβερὸν καὶ ἀλγεινόν.</said>
            <said who="#Πρώταρχος">ἔστι γὰρ οὖν τοῦθʼ ἡδονῆς καὶ λύπης ἕτερον εἶδος, τὸ χωρὶς τοῦ σώματος αὐτῆς τῆς ψυχῆς διὰ προσδοκίας γιγνόμενον.</said>
            <said who="#Σωκράτης">ὀρθῶς ὑπέλαβες. ἐν γὰρ τούτοις οἶμαι, κατά γε τὴν ἐμὴν δόξαν, εἰλικρινέσιν τε ἑκατέροις γιγνομένοις, ὡς δοκεῖ, καὶ ἀμείκτοις λύπης τε καὶ ἡδονῆς, ἐμφανὲς ἔσεσθαι
                                                                                                                                                                                                                                                                                                                                                                                                                </said>
         </div>
         <div type="section" n="32d">
            <said who="#Σωκράτης">τὸ περὶ τὴν ἡδονήν, πότερον ὅλον ἐστὶ τὸ γένος ἀσπαστόν, ἢ τοῦτο μὲν ἑτέρῳ τινὶ τῶν προειρημένων δοτέον ἡμῖν γενῶν, ἡδονῇ δὲ καὶ λύπῃ, καθάπερ θερμῷ καὶ ψυχρῷ καὶ πᾶσι τοῖς τοιούτοις, τοτὲ μὲν ἀσπαστέον αὐτά, τοτὲ δὲ οὐκ ἀσπαστέον, ὡς ἀγαθὰ μὲν οὐκ ὄντα, ἐνίοτε δὲ καὶ ἔνια δεχόμενα τὴν τῶν ἀγαθῶν ἔστιν ὅτε φύσιν.</said>
            <said who="#Πρώταρχος">ὀρθότατα λέγεις, ὅτι ταύτῃ πῃ δεῖ διαπορηθῆναι τὸ νῦν μεταδιωκόμενον.</said>
            <said who="#Σωκράτης">πρῶτον μὲν τοίνυν τόδε συνίδωμεν· <del>ὡς</del> εἴπερ
                                                                                                                                                                                                                                                                                                                                                                                                                    </said>
         </div>
         <div type="section" n="32e">
            <said who="#Σωκράτης">ὄντως ἔστι τὸ λεγόμενον, διαφθειρομένων μὲν αὐτῶν ἀλγηδών, ἀνασῳζομένων δὲ ἡδονή, τῶν μήτε διαφθειρομένων μήτε ἀνασῳζομένων ἐννοήσωμεν πέρι, τίνα ποτὲ ἕξιν δεῖ τότε ἐν ἑκάστοις εἶναι τοῖς ζῴοις, ὅταν οὕτως ἴσχῃ. σφόδρα δὲ προσέχων τὸν νοῦν εἰπέ· ἆρα οὐ πᾶσα ἀνάγκη πᾶν ἐν τῷ τότε χρόνῳ ζῷον μήτε τι λυπεῖσθαι μήτε ἥδεσθαι μήτε μέγα μήτε σμικρόν;</said>
            <said who="#Πρώταρχος">ἀνάγκη μὲν οὖν.</said>
            <said who="#Σωκράτης">οὐκοῦν ἔστι τις τρίτη ἡμῶν ἡ τοιαύτη διάθεσις
                                                                                                                                                                                                                                                                                                                                                                                                                        <milestone n="33" unit="page"/>
            </said>
         </div>
         <div type="section" n="33a">
            <said who="#Σωκράτης">παρά τε τὴν τοῦ χαίροντος καὶ παρὰ τὴν τοῦ λυπουμένου;</said>
            <said who="#Πρώταρχος">τί μήν;</said>
            <said who="#Σωκράτης">ἄγε δὴ τοίνυν, ταύτης προθυμοῦ μεμνῆσθαι. πρὸς γὰρ τὴν τῆς ἡδονῆς κρίσιν οὐ σμικρὸν μεμνῆσθαι ταύτην ἔσθʼ ἡμῖν ἢ μή. βραχὺ δέ τι περὶ αὐτῆς, εἰ βούλει, διαπεράνωμεν.</said>
            <said who="#Πρώταρχος">λέγε ποῖον.</said>
            <said who="#Σωκράτης">
               <del>τῷ</del> τὸν τοῦ φρονεῖν <del>ἑλομένῳ</del> βίον οἶσθʼ ὡς τοῦτον τὸν τρόπον οὐδὲν ἀποκωλύει ζῆν.
                                                                                                                                                                                                                                                                                                                                                                                                                            </said>
         </div>
         <div type="section" n="33b">
            <said who="#Πρώταρχος">τὸν τοῦ μὴ χαίρειν μηδὲ λυπεῖσθαι λέγεις;</said>
            <said who="#Σωκράτης">ἐρρήθη γάρ που τότε ἐν τῇ παραβολῇ τῶν βίων μηδὲν δεῖν μήτε μέγα μήτε σμικρὸν χαίρειν τῷ τὸν τοῦ νοεῖν καὶ φρονεῖν βίον ἑλομένῳ.</said>
            <said who="#Πρώταρχος">καὶ μάλα οὕτως ἐρρήθη.</said>
            <said who="#Σωκράτης">οὐκοῦν οὕτως ἂν ἐκείνῳ γε ὑπάρχοι· καὶ ἴσως οὐδὲν ἄτοπον εἰ πάντων τῶν βίων ἐστὶ θειότατος.</said>
            <said who="#Πρώταρχος">οὔκουν εἰκός γε οὔτε χαίρειν θεοὺς οὔτε τὸ ἐναντίον.</said>
            <said who="#Σωκράτης">πάνυ μὲν οὖν οὐκ εἰκός· ἄσχημον γοῦν αὐτῶν ἑκάτερον γιγνόμενόν ἐστιν. ἀλλὰ δὴ τοῦτο μὲν ἔτι καὶ εἰς
                                                                                                                                                                                                                                                                                                                                                                                                                                </said>
         </div>
         <div type="section" n="33c">
            <said who="#Σωκράτης">αὖθις ἐπισκεψόμεθα, ἐὰν πρὸς λόγον τι ᾖ, καὶ τῷ νῷ πρὸς τὰ δευτερεῖα, ἐὰν μὴ πρὸς τὰ πρωτεῖα δυνώμεθα προσθεῖναι, προσθήσομεν.</said>
            <said who="#Πρώταρχος">ὀρθότατα λέγεις.</said>
            <said who="#Σωκράτης">καὶ μὴν τό γε ἕτερον εἶδος τῶν ἡδονῶν, ὃ τῆς ψυχῆς αὐτῆς ἔφαμεν εἶναι, διὰ μνήμης πᾶν ἐστι γεγονός.</said>
            <said who="#Πρώταρχος">πῶς;</said>
            <said who="#Σωκράτης">μνήμην, ὡς ἔοικεν, ὅτι ποτʼ ἔστιν πρότερον ἀναληπτέον, καὶ κινδυνεύει πάλιν ἔτι πρότερον αἴσθησιν μνήμης, εἰ μέλλει τὰ περὶ ταῦθʼ ἡμῖν κατὰ τρόπον φανερά πῃ γενήσεσθαι.
                                                                                                                                                                                                                                                                                                                                                                                                                                    </said>
         </div>
         <div type="section" n="33d">
            <said who="#Πρώταρχος">πῶς φῄς;</said>
            <said who="#Σωκράτης">θὲς τῶν περὶ τὸ σῶμα ἡμῶν ἑκάστοτε παθημάτων τὰ μὲν ἐν τῷ σώματι κατασβεννύμενα πρὶν ἐπὶ τὴν ψυχὴν διεξελθεῖν ἀπαθῆ ἐκείνην ἐάσαντα, τὰ δὲ διʼ ἀμφοῖν ἰόντα καί τινα ὥσπερ σεισμὸν ἐντιθέντα ἴδιόν τε καὶ κοινὸν ἑκατέρῳ.</said>
            <said who="#Πρώταρχος">κείσθω.</said>
            <said who="#Σωκράτης">τὰ μὲν δὴ μὴ διʼ ἀμφοῖν ἰόντα ἐὰν τὴν ψυχὴν ἡμῶν φῶμεν λανθάνειν, τὰ δὲ διʼ ἀμφοῖν μὴ λανθάνειν, ἆρʼ ὀρθότατα ἐροῦμεν;
                                                                                                                                                                                                                                                                                                                                                                                                                                        </said>
         </div>
         <div type="section" n="33e">
            <said who="#Πρώταρχος">πῶς γὰρ οὔ;</said>
            <said who="#Σωκράτης">τὸ τοίνυν λεληθέναι μηδαμῶς ὑπολάβῃς ὡς λέγω λήθης ἐνταῦθά που γένεσιν· ἔστι γὰρ λήθη μνήμης ἔξοδος, ἡ δʼ ἐν τῷ λεγομένῳ νῦν οὔπω γέγονε. τοῦ δὴ μήτε ὄντος μήτε γεγονότος πω γίγνεσθαι φάναι τινὰ ἀποβολὴν ἄτοπον. ἦ γάρ;</said>
            <said who="#Πρώταρχος">τί μήν;</said>
            <said who="#Σωκράτης">τὰ τοίνυν ὀνόματα μετάβαλε μόνον.</said>
            <said who="#Πρώταρχος">πῶς;</said>
            <said who="#Σωκράτης">ἀντὶ μὲν τοῦ λεληθέναι τὴν ψυχήν, ὅταν ἀπαθὴς αὕτη γίγνηται τῶν σεισμῶν τῶν τοῦ σώματος, ἣν νῦν λήθην
                                                                                                                                                                                                                                                                                                                                                                                                                                            <milestone n="34" unit="page"/>
            </said>
         </div>
         <div type="section" n="34a">
            <said who="#Σωκράτης">καλεῖς ἀναισθησίαν ἐπονόμασον.</said>
            <said who="#Πρώταρχος">ἔμαθον.</said>
            <said who="#Σωκράτης">τὸ δʼ ἐν ἑνὶ πάθει τὴν ψυχὴν καὶ τὸ σῶμα κοινῇ γιγνόμενον κοινῇ καὶ κινεῖσθαι, ταύτην δʼ αὖ τὴν κίνησιν ὀνομάζων αἴσθησιν οὐκ ἀπὸ τρόπου φθέγγοιʼ ἄν.</said>
            <said who="#Πρώταρχος">ἀληθέστατα λέγεις.</said>
            <said who="#Σωκράτης">οὐκοῦν ἤδη μανθάνομεν ὃ βουλόμεθα καλεῖν τὴν αἴσθησιν;</said>
            <said who="#Πρώταρχος">τί μήν;</said>
            <said who="#Σωκράτης">σωτηρίαν τοίνυν αἰσθήσεως τὴν μνήμην λέγων ὀρθῶς ἄν τις λέγοι κατά γε τὴν ἐμὴν δόξαν.
                                                                                                                                                                                                                                                                                                                                                                                                                                                </said>
         </div>
         <div type="section" n="34b">
            <said who="#Πρώταρχος">ὀρθῶς γὰρ οὖν.</said>
            <said who="#Σωκράτης">μνήμης δὲ ἀνάμνησιν ἆρʼ οὐ διαφέρουσαν λέγομεν;</said>
            <said who="#Πρώταρχος">ἴσως.</said>
            <said who="#Σωκράτης">ἆρʼ οὖν οὐ τόδε;</said>
            <said who="#Πρώταρχος">τὸ ποῖον;</said>
            <said who="#Σωκράτης">ὅταν ἃ μετὰ τοῦ σώματος ἔπασχέν ποθʼ ἡ ψυχή, ταῦτʼ ἄνευ τοῦ σώματος αὐτὴ ἐν ἑαυτῇ ὅτι μάλιστα ἀναλαμβάνῃ, τότε ἀναμιμνῄσκεσθαί που λέγομεν. ἦ γάρ;</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">καὶ μὴν καὶ ὅταν ἀπολέσασα μνήμην εἴτʼ αἰσθήσεως εἴτʼ αὖ μαθήματος αὖθις ταύτην ἀναπολήσῃ πάλιν
                                                                                                                                                                                                                                                                                                                                                                                                                                                    </said>
         </div>
         <div type="section" n="34c">
            <said who="#Σωκράτης">αὐτὴ ἐν ἑαυτῇ, καὶ ταῦτα σύμπαντα ἀναμνήσεις <del>καὶ μνήμας</del> που λέγομεν.</said>
            <said who="#Πρώταρχος">ὀρθῶς λέγεις.</said>
            <said who="#Σωκράτης">οὗ δὴ χάριν ἅπαντʼ εἴρηται ταῦτʼ, ἔστι τόδε.</said>
            <said who="#Πρώταρχος">τὸ ποῖον;</said>
            <said who="#Σωκράτης">ἵνα πῃ τὴν ψυχῆς ἡδονὴν χωρὶς σώματος ὅτι μάλιστα καὶ ἐναργέστατα λάβοιμεν, καὶ ἅμα ἐπιθυμίαν· διὰ γὰρ τούτων πως ταῦτα ἀμφότερα ἔοικεν δηλοῦσθαι.</said>
            <said who="#Πρώταρχος">λέγωμεν τοίνυν, ὦ Σώκρατες, ἤδη τὸ μετὰ ταῦτα.</said>
            <said who="#Σωκράτης">πολλά γε περὶ γένεσιν ἡδονῆς καὶ πᾶσαν <del>τὴν</del>
                                                                                                                                                                                                                                                                                                                                                                                                                                                        </said>
         </div>
         <div type="section" n="34d">
            <said who="#Σωκράτης">μορφὴν αὐτῆς ἀναγκαῖον, ὡς ἔοικε, λέγοντας σκοπεῖν. καὶ γὰρ νῦν πρότερον ἔτι φαίνεται ληπτέον ἐπιθυμίαν εἶναι τί ποτʼ ἔστι καὶ ποῦ γίγνεται.</said>
            <said who="#Πρώταρχος">σκοπῶμεν τοίνυν· οὐδὲν γὰρ ἀπολοῦμεν.</said>
            <said who="#Σωκράτης">ἀπολοῦμεν μὲν οὖν <del>καὶ</del> ταῦτά γε, ὦ Πρώταρχε· εὑρόντες ὃ νῦν ζητοῦμεν, ἀπολοῦμεν τὴν περὶ αὐτὰ ταῦτα ἀπορίαν.</said>
            <said who="#Πρώταρχος">ὀρθῶς ἠμύνω· τὸ δʼ ἐφεξῆς τούτοις πειρώμεθα λέγειν.</said>
            <said who="#Σωκράτης">οὐκοῦν νυνδὴ πείνην τε καὶ δίψος καὶ πολλὰ ἕτερα
                                                                                                                                                                                                                                                                                                                                                                                                                                                            </said>
         </div>
         <div type="section" n="34e">
            <said who="#Σωκράτης">τοιαῦτα ἔφαμεν εἶναί τινας ἐπιθυμίας;</said>
            <said who="#Πρώταρχος">σφόδρα γε.</said>
            <said who="#Σωκράτης">πρὸς τί ποτε ἄρα ταὐτὸν βλέψαντες οὕτω πολὺ διαφέροντα ταῦθʼ ἑνὶ προσαγορεύομεν ὀνόματι;</said>
            <said who="#Πρώταρχος">μὰ Δίʼ οὐ ῥᾴδιον ἴσως εἰπεῖν, ὦ Σώκρατες, ἀλλʼ ὅμως λεκτέον.</said>
            <said who="#Σωκράτης">ἐκεῖθεν δὴ ἐκ τῶν αὐτῶν πάλιν ἀναλάβωμεν.</said>
            <said who="#Πρώταρχος">πόθεν δή;</said>
            <said who="#Σωκράτης">διψῇ γέ που λέγομεν ἑκάστοτέ τι;</said>
            <said who="#Πρώταρχος">πῶς δʼ οὔ;</said>
            <said who="#Σωκράτης">τοῦτο δέ γʼ ἐστὶ κενοῦται;</said>
            <said who="#Πρώταρχος">τί μήν;</said>
            <said who="#Σωκράτης">ἆρʼ οὖν τὸ δίψος ἐστὶν ἐπιθυμία;</said>
            <said who="#Πρώταρχος">ναί, πώματός γε.
                                                                                                                                                                                                                                                                                                                                                                                                                                                                <milestone n="35" unit="page"/>
            </said>
         </div>
         <div type="section" n="35a">
            <said who="#Σωκράτης">πώματος, ἢ πληρώσεως πώματος;</said>
            <said who="#Πρώταρχος">οἶμαι μὲν πληρώσεως.</said>
            <said who="#Σωκράτης">ὁ κενούμενος ἡμῶν ἄρα, ὡς ἔοικεν, ἐπιθυμεῖ τῶν ἐναντίων ἢ πάσχει· κενούμενος γὰρ ἐρᾷ πληροῦσθαι.</said>
            <said who="#Πρώταρχος">σαφέστατά γε.</said>
            <said who="#Σωκράτης">τί οὖν; ὁ τὸ πρῶτον κενούμενος ἔστιν ὁπόθεν εἴτʼ αἰσθήσει πληρώσεως ἐφάπτοιτʼ ἂν εἴτε μνήμῃ, τούτου ὃ μήτʼ ἐν τῷ νῦν χρόνῳ πάσχει μήτʼ ἐν τῷ πρόσθεν πώποτε ἔπαθεν;</said>
            <said who="#Πρώταρχος">καὶ πῶς;
                                                                                                                                                                                                                                                                                                                                                                                                                                                                    </said>
         </div>
         <div type="section" n="35b">
            <said who="#Σωκράτης">ἀλλὰ μὴν ὅ γε ἐπιθυμῶν τινὸς ἐπιθυμεῖ, φαμέν.</said>
            <said who="#Πρώταρχος">πῶς γὰρ οὔ;</said>
            <said who="#Σωκράτης">οὐκ ἄρα ὅ γε πάσχει, τούτου ἐπιθυμεῖ. διψῇ γάρ, τοῦτο δὲ κένωσις· ὁ δʼ ἐπιθυμεῖ πληρώσεως.</said>
            <said who="#Πρώταρχος">ναί.</said>
            <said who="#Σωκράτης">πληρώσεώς γʼ ἄρα πῄ τι τῶν τοῦ διψῶντος ἂν ἐφάπτοιτο.</said>
            <said who="#Πρώταρχος">ἀναγκαῖον.</said>
            <said who="#Σωκράτης">τὸ μὲν δὴ σῶμα ἀδύνατον· κενοῦται γάρ που.</said>
            <said who="#Πρώταρχος">ναί.</said>
            <said who="#Σωκράτης">τὴν ψυχὴν ἄρα τῆς πληρώσεως ἐφάπτεσθαι λοιπόν,
                                                                                                                                                                                                                                                                                                                                                                                                                                                                        </said>
         </div>
         <div type="section" n="35c">
            <said who="#Σωκράτης">τῇ μνήμῃ δῆλον ὅτι· τῷ γὰρ ἂν ἔτʼ ἄλλῳ ἐφάψαιτο;</said>
            <said who="#Πρώταρχος">σχεδὸν οὐδενί.</said>
            <said who="#Σωκράτης">μανθάνομεν οὖν ὃ συμβέβηχʼ ἡμῖν ἐκ τούτων τῶν λόγων;</said>
            <said who="#Πρώταρχος">τὸ ποῖον;</said>
            <said who="#Σωκράτης">σώματος ἐπιθυμίαν οὔ φησιν ἡμῖν οὗτος ὁ λόγος γίγνεσθαι.</said>
            <said who="#Πρώταρχος">πῶς;</said>
            <said who="#Σωκράτης">ὅτι τοῖς ἐκείνου παθήμασιν ἐναντίαν ἀεὶ παντὸς ζῴου μηνύει τὴν ἐπιχείρησιν.</said>
            <said who="#Πρώταρχος">καὶ μάλα.</said>
            <said who="#Σωκράτης">ἡ δʼ ὁρμή γε ἐπὶ τοὐναντίον ἄγουσα ἢ τὰ παθήματα δηλοῖ που μνήμην οὖσαν τῶν τοῖς παθήμασιν ἐναντίων.</said>
            <said who="#Πρώταρχος">πάνυ γε.
                                                                                                                                                                                                                                                                                                                                                                                                                                                                            </said>
         </div>
         <div type="section" n="35d">
            <said who="#Σωκράτης">τὴν ἄρα ἐπάγουσαν ἐπὶ τὰ ἐπιθυμούμενα ἀποδείξας μνήμην ὁ λόγος ψυχῆς σύμπασαν τήν τε ὁρμὴν καὶ ἐπιθυμίαν καὶ τὴν ἀρχὴν τοῦ ζῴου παντὸς ἀπέφηνεν.</said>
            <said who="#Πρώταρχος">ὀρθότατα.</said>
            <said who="#Σωκράτης">διψῆν ἄρα ἡμῶν τὸ σῶμα ἢ πεινῆν ἤ τι τῶν τοιούτων πάσχειν οὐδαμῇ ὁ λόγος αἱρεῖ.</said>
            <said who="#Πρώταρχος">ἀληθέστατα.</said>
            <said who="#Σωκράτης">ἔτι δὴ καὶ τόδε περὶ ταὐτὰ ταῦτα κατανοήσωμεν. βίου γὰρ εἶδός τί μοι φαίνεται βούλεσθαι δηλοῦν ὁ λόγος ἡμῖν ἐν τούτοις αὐτοῖς.
                                                                                                                                                                                                                                                                                                                                                                                                                                                                                </said>
         </div>
         <div type="section" n="35e">
            <said who="#Πρώταρχος">ἐν τίσι καὶ ποίου πέρι βίου φράζεις;</said>
            <said who="#Σωκράτης">ἐν τῷ πληροῦσθαι καὶ κενοῦσθαι καὶ πᾶσιν ὅσα περὶ σωτηρίαν τέ ἐστι τῶν ζῴων καὶ τὴν φθοράν, καὶ εἴ τις τούτων ἐν ἑκατέρῳ γιγνόμενος ἡμῶν ἀλγεῖ, τοτὲ δὲ χαίρει κατὰ τὰς μεταβολάς.</said>
            <said who="#Πρώταρχος">ἔστι ταῦτα.</said>
            <said who="#Σωκράτης">τί δʼ ὅταν ἐν μέσῳ τούτων γίγνηται;</said>
            <said who="#Πρώταρχος">πῶς ἐν μέσῳ;</said>
            <said who="#Σωκράτης">διὰ μὲν τὸ πάθος ἀλγῇ, μεμνῆται δὲ τῶν ἡδέων <add>ὧν</add> γενομένων παύοιτʼ ἂν τῆς ἀλγηδόνος, πληρῶται δὲ μήπω· τί
                                                                                                                                                                                                                                                                                                                                                                                                                                                                                    <milestone n="36" unit="page"/>
            </said>
         </div>
         <div type="section" n="36a">
            <said who="#Σωκράτης">τότε; φῶμεν ἢ μὴ φῶμεν αὐτὸν ἐν μέσῳ τῶν παθημάτων εἶναι;</said>
            <said who="#Πρώταρχος">φῶμεν μὲν οὖν.</said>
            <said who="#Σωκράτης">πότερον ἀλγοῦνθʼ ὅλως ἢ χαίροντα;</said>
            <said who="#Πρώταρχος">μὰ Δίʼ, ἀλλὰ διπλῇ τινὶ λύπῃ λυπούμενον, κατὰ μὲν τὸ σῶμα ἐν τῷ παθήματι, κατὰ δὲ τὴν ψυχὴν προσδοκίας τινὶ πόθῳ.</said>
            <said who="#Σωκράτης">πῶς, ὦ Πρώταρχε, τὸ διπλοῦν τῆς λύπης εἶπες; ἆρʼ οὐκ ἔστι μὲν ὅτε τις ἡμῶν κενούμενος ἐν ἐλπίδι φανερᾷ τοῦ
                                                                                                                                                                                                                                                                                                                                                                                                                                                                                        </said>
         </div>
         <div type="section" n="36b">
            <said who="#Σωκράτης">πληρωθήσεσθαι καθέστηκε, τοτὲ δὲ τοὐναντίον ἀνελπίστως ἔχει;</said>
            <said who="#Πρώταρχος">καὶ μάλα γε.</said>
            <said who="#Σωκράτης">μῶν οὖν οὐχὶ ἐλπίζων μὲν πληρωθήσεσθαι τῷ μεμνῆσθαι δοκεῖ σοι χαίρειν, ἅμα δὲ κενούμενος ἐν τούτοις <del>τοῖς χρόνοις</del> ἀλγεῖν;</said>
            <said who="#Πρώταρχος">ἀνάγκη.</said>
            <said who="#Σωκράτης">τότε ἄρʼ ἄνθρωπος καὶ τἆλλα ζῷα λυπεῖταί τε ἅμα καὶ χαίρει.</said>
            <said who="#Πρώταρχος">κινδυνεύει.</said>
            <said who="#Σωκράτης">τί δʼ ὅταν ἀνελπίστως ἔχῃ κενούμενος τεύξεσθαι πληρώσεως; ἆρʼ οὐ τότε τὸ διπλοῦν γίγνοιτʼ ἂν περὶ τὰς λύπας πάθος, ὃ σὺ νυνδὴ κατιδὼν ᾠήθης ἁπλῶς εἶναι
                                                                                                                                                                                                                                                                                                                                                                                                                                                                                            </said>
         </div>
         <div type="section" n="36c">
            <said who="#Σωκράτης">διπλοῦν;</said>
            <said who="#Πρώταρχος">ἀληθέστατα, ὦ Σώκρατες.</said>
            <said who="#Σωκράτης">ταύτῃ δὴ τῇ σκέψει τούτων τῶν παθημάτων τόδε χρησώμεθα.</said>
            <said who="#Πρώταρχος">τὸ ποῖον;</said>
            <said who="#Σωκράτης">πότερον ἀληθεῖς ταύτας τὰς λύπας τε καὶ ἡδονὰς ἢ ψευδεῖς εἶναι λέξομεν; ἢ τὰς μέν τινας ἀληθεῖς, τὰς δʼ οὔ;</said>
            <said who="#Πρώταρχος">πῶς δʼ, ὦ Σώκρατες, ἂν εἶεν ψευδεῖς ἡδοναὶ ἢ λῦπαι;</said>
            <said who="#Σωκράτης">πῶς δέ, ὦ Πρώταρχε, φόβοι ἂν ἀληθεῖς ἢ ψευδεῖς, ἢ προσδοκίαι ἀληθεῖς ἢ μή, ἢ δόξαι ἀληθεῖς ἢ ψευδεῖς;
                                                                                                                                                                                                                                                                                                                                                                                                                                                                                                </said>
         </div>
         <div type="section" n="36d">
            <said who="#Πρώταρχος">δόξας μὲν ἔγωγʼ ἄν που συγχωροίην, τὰ δʼ ἕτερα ταῦτʼ οὐκ ἄν.</said>
            <said who="#Σωκράτης">πῶς φῄς; λόγον μέντοι τινὰ κινδυνεύομεν οὐ πάνυ σμικρὸν ἐπεγείρειν.</said>
            <said who="#Πρώταρχος">ἀληθῆ λέγεις.</said>
            <said who="#Σωκράτης">ἀλλʼ εἰ πρὸς τὰ παρεληλυθότα, ὦ παῖ ʼκείνου τἀνδρός, προσήκοντα, τοῦτο σκεπτέον.</said>
            <said who="#Πρώταρχος">ἴσως τοῦτό γε.</said>
            <said who="#Σωκράτης">χαίρειν τοίνυν δεῖ λέγειν τοῖς ἄλλοις μήκεσιν ἢ καὶ ὁτῳοῦν τῶν παρὰ τὸ προσῆκον λεγομένων.</said>
            <said who="#Πρώταρχος">ὀρθῶς.
                                                                                                                                                                                                                                                                                                                                                                                                                                                                                                    </said>
         </div>
         <div type="section" n="36e">
            <said who="#Σωκράτης">λέγε δή μοι· θαῦμα γάρ μέ γε ἔχει διὰ τέλους ἀεὶ περὶ τὰ αὐτὰ ἃ νυνδὴ προυθέμεθα ἀπορήματα. πῶς δὴ φῄς; ψευδεῖς, αἱ δʼ ἀληθεῖς οὐκ εἰσὶν ἡδοναί;</said>
            <said who="#Πρώταρχος">πῶς γὰρ ἄν;</said>
            <said who="#Σωκράτης">οὔτε δὴ ὄναρ οὔθʼ ὕπαρ, ὡς φῄς, <del>ἐστιν</del> οὔτʼ ἐν μανίαις οὔτʼ ἐν παραφροσύναις οὐδεὶς ἔσθʼ ὅστις ποτὲ δοκεῖ μὲν χαίρειν, χαίρει δὲ οὐδαμῶς, οὐδʼ αὖ δοκεῖ μὲν λυπεῖσθαι, λυπεῖται δʼ οὔ.</said>
            <said who="#Πρώταρχος">πάνθʼ οὕτω ταῦτα, ὦ Σώκρατες, ἔχειν πάντες ὑπειλήφαμεν.</said>
            <said who="#Σωκράτης">ἆρʼ οὖν ὀρθῶς; ἢ σκεπτέον εἴτʼ ὀρθῶς εἴτε μὴ ταῦτα λέγεται;</said>
            <said who="#Πρώταρχος">σκεπτέον, ὥς γʼ ἐγὼ φαίην ἄν.
                                                                                                                                                                                                                                                                                                                                                                                                                                                                                                        <milestone n="37" unit="page"/>
            </said>
         </div>
         <div type="section" n="37a">
            <said who="#Σωκράτης">διορισώμεθα δὴ σαφέστερον ἔτι τὸ νυνδὴ λεγόμενον ἡδονῆς τε πέρι καὶ δόξης. ἔστιν γάρ πού τι δοξάζειν ἡμῖν;</said>
            <said who="#Πρώταρχος">ναί.</said>
            <said who="#Σωκράτης">καὶ ἥδεσθαι;</said>
            <said who="#Πρώταρχος">ναί.</said>
            <said who="#Σωκράτης">καὶ μὴν καὶ τὸ δοξαζόμενόν ἐστί τι;</said>
            <said who="#Πρώταρχος">πῶς δʼ οὔ;</said>
            <said who="#Σωκράτης">καὶ τό γε ᾧ τὸ ἡδόμενον ἥδεται;</said>
            <said who="#Πρώταρχος">καὶ πάνυ γε.</said>
            <said who="#Σωκράτης">οὐκοῦν τὸ δοξάζον, ἄντε ὀρθῶς ἄντε μὴ ὀρθῶς δοξάζῃ, τό γε δοξάζειν ὄντως οὐδέποτε ἀπόλλυσιν.
                                                                                                                                                                                                                                                                                                                                                                                                                                                                                                            </said>
         </div>
         <div type="section" n="37b">
            <said who="#Πρώταρχος">πῶς γὰρ ἄν;</said>
            <said who="#Σωκράτης">οὐκοῦν καὶ τὸ ἡδόμενον, ἄντε ὀρθῶς ἄντε μὴ ὀρθῶς ἥδηται, τό γε ὄντως ἥδεσθαι δῆλον ὡς οὐδέποτʼ ἀπολεῖ.</said>
            <said who="#Πρώταρχος">ναί, καὶ τοῦθʼ οὕτως ἔχει.</said>
            <said who="#Σωκράτης">ὅτῳ ποτὲ οὖν δὴ τρόπῳ δόξα ψευδής τε καὶ ἀληθὴς ἡμῖν φιλεῖ γίγνεσθαι, τὸ δὲ τῆς ἡδονῆς μόνον ἀληθές, δοξάζειν δʼ ὄντως καὶ χαίρειν ἀμφότερα ὁμοίως εἴληχεν <add>σκεπτέον</add>.</said>
            <said who="#Πρώταρχος">σκεπτέον.</said>
            <said who="#Σωκράτης">ἆρʼ ὅτι δόξῃ μὲν ἐπιγίγνεσθον ψεῦδός τε καὶ
                                                                                                                                                                                                                                                                                                                                                                                                                                                                                                                </said>
         </div>
         <div type="section" n="37c">
            <said who="#Σωκράτης">ἀληθές, καὶ ἐγένετο οὐ μόνον δόξα διὰ ταῦτα ἀλλὰ καὶ ποιά τις ἑκατέρα, σκεπτέον φῂς τοῦτʼ εἶναι;</said>
            <said who="#Πρώταρχος">ναί.</said>
            <said who="#Σωκράτης">πρὸς δέ γε τούτοις, εἰ καὶ τὸ παράπαν ἡμῖν τὰ μέν ἐστι ποίʼ ἄττα, ἡδονὴ δὲ καὶ λύπη μόνον ἅπερ ἐστί, ποιώ τινε δὲ οὐ γίγνεσθον, καὶ ταῦθʼ ἡμῖν διομολογητέον.</said>
            <said who="#Πρώταρχος">δῆλον.</said>
            <said who="#Σωκράτης">ἀλλʼ οὐδὲν τοῦτό γε χαλεπὸν ἰδεῖν, ὅτι καὶ ποιώ τινε· πάλαι γὰρ εἴπομεν ὅτι μεγάλαι τε καὶ σμικραὶ καὶ σφόδρα ἑκάτεραι γίγνονται, λῦπαί τε καὶ ἡδοναί.
                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="37d">
            <said who="#Πρώταρχος">παντάπασι μὲν οὖν.</said>
            <said who="#Σωκράτης">ἂν δέ γε πονηρία τούτων, ὦ Πρώταρχε, προσγίγνηταί τινι, πονηρὰν μὲν φήσομεν οὕτω γίγνεσθαι δόξαν, πονηρὰν δὲ καὶ ἡδονήν;</said>
            <said who="#Πρώταρχος">ἀλλὰ τί μήν, ὦ Σώκρατες;</said>
            <said who="#Σωκράτης">τί δʼ, ἂν ὀρθότης ἢ τοὐναντίον ὀρθότητι τινὶ τούτων προσγίγνηται; μῶν οὐκ ὀρθὴν μὲν δόξαν ἐροῦμεν, ἂν ὀρθότητα ἴσχῃ, ταὐτὸν δὲ ἡδονήν;</said>
            <said who="#Πρώταρχος">ἀναγκαῖον.
                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="37e">
            <said who="#Σωκράτης">ἂν δέ γε ἁμαρτανόμενον τὸ δοξαζόμενον ᾖ, τὴν δόξαν τότε ἁμαρτάνουσάν γε οὐκ ὀρθὴν ὁμολογητέον οὐδʼ ὀρθῶς δοξάζουσαν;</said>
            <said who="#Πρώταρχος">πῶς γὰρ ἄν;</said>
            <said who="#Σωκράτης">τί δʼ, ἂν αὖ λύπην ἤ τινα ἡδονὴν περὶ τὸ ἐφʼ ᾧ λυπεῖται ἢ τοὐναντίον ἁμαρτάνουσαν ἐφορῶμεν, ὀρθὴν ἢ χρηστὴν ἤ τι τῶν καλῶν ὀνομάτων αὐτῇ προσθήσομεν;</said>
            <said who="#Πρώταρχος">ἀλλʼ οὐχ οἷόν τε, εἴπερ ἁμαρτήσεταί γε ἡδονή.</said>
            <said who="#Σωκράτης">καὶ μὴν ἔοικέν γε ἡδονὴ πολλάκις οὐ μετὰ δόξης ὀρθῆς ἀλλὰ μετὰ ψεύδους ἡμῖν γίγνεσθαι.</said>
            <said who="#Πρώταρχος">πῶς γὰρ οὔ; καὶ τὴν μὲν δόξαν γε, ὦ Σώκρατες,
                                                                                                                                                                                                                                                                                                                                                                                                                                                                                                                            <milestone n="38" unit="page"/>
            </said>
         </div>
         <div type="section" n="38a">
            <said who="#Πρώταρχος">ἐν τῷ τοιούτῳ καὶ τότε λέγομεν ψευδῆ, τὴν δʼ ἡδονὴν αὐτὴν οὐδεὶς ἄν ποτε προσείποι ψευδῆ.</said>
            <said who="#Σωκράτης">ἀλλὰ προθύμως ἀμύνεις τῷ τῆς ἡδονῆς, ὦ Πρώταρχε, λόγῳ τὰ νῦν.</said>
            <said who="#Πρώταρχος">οὐδέν γε, ἀλλʼ ἅπερ ἀκούω λέγω.</said>
            <said who="#Σωκράτης">διαφέρει δʼ ἡμῖν οὐδέν, ὦ ἑταῖρε, ἡ μετὰ δόξης τε ὀρθῆς καὶ μετʼ ἐπιστήμης ἡδονὴ τῆς μετὰ τοῦ ψεύδους καὶ ἀγνοίας πολλάκις ἑκάστοις ἡμῶν ἐγγιγνομένης;
                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="38b">
            <said who="#Πρώταρχος">εἰκὸς γοῦν μὴ σμικρὸν διαφέρειν.</said>
            <said who="#Σωκράτης">τῆς δὴ διαφορᾶς αὐτοῖν ἐπὶ θεωρίαν ἔλθωμεν.</said>
            <said who="#Πρώταρχος">ἄγʼ ὅπῃ σοι φαίνεται.</said>
            <said who="#Σωκράτης">τῇδε δὴ ἄγω.</said>
            <said who="#Πρώταρχος">πῇ;</said>
            <said who="#Σωκράτης">δόξα, φαμέν, ἡμῖν ἔστι μὲν ψευδής, ἔστι δὲ καὶ ἀληθής;</said>
            <said who="#Πρώταρχος">ἔστιν.</said>
            <said who="#Σωκράτης">ἕπεται μὴν ταύταις, ὃ νυνδὴ ἐλέγομεν, ἡδονὴ καὶ λύπη πολλάκις, ἀληθεῖ καὶ ψευδεῖ δόξῃ λέγω.</said>
            <said who="#Πρώταρχος">πάνυ γε.</said>
            <said who="#Σωκράτης">οὐκοῦν ἐκ μνήμης τε καὶ αἰσθήσεως δόξα ἡμῖν καὶ τὸ διαδοξάζειν ἐγχειρεῖν γίγνεθʼ ἑκάστοτε;
                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="38c">
            <said who="#Πρώταρχος">καὶ μάλα.</said>
            <said who="#Σωκράτης">ἆρʼ οὖν ἡμᾶς ὧδε περὶ ταῦτα ἀναγκαῖον ἡγούμεθʼ ἴσχειν;</said>
            <said who="#Πρώταρχος">πῶς;</said>
            <said who="#Σωκράτης">πολλάκις ἰδόντι τινὶ πόρρωθεν μὴ πάνυ σαφῶς τὰ καθορώμενα συμβαίνειν βούλεσθαι κρίνειν φαίης ἂν ταῦθʼ ἅπερ ὁρᾷ;</said>
            <said who="#Πρώταρχος">φαίην ἄν.</said>
            <said who="#Σωκράτης">οὐκοῦν τὸ μετὰ τοῦτο αὐτὸς αὑτὸν οὗτος ἀνέροιτʼ ἂν ὧδε;</said>
            <said who="#Πρώταρχος">πῶς;</said>
            <said who="#Σωκράτης">τί ποτʼ ἄρʼ ἔστι τὸ παρὰ τὴν πέτραν τοῦθʼ ἑστάναι
                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="38d">
            <said who="#Σωκράτης">φανταζόμενον ὑπό τινι δένδρῳ; ταῦτʼ εἰπεῖν ἄν τις πρὸς ἑαυτὸν δοκεῖ σοι, τοιαῦτʼ ἄττα κατιδὼν φαντασθέντα αὑτῷ ποτε;</said>
            <said who="#Πρώταρχος">τί μήν;</said>
            <said who="#Σωκράτης">ἆρʼ οὖν μετὰ ταῦτα ὁ τοιοῦτος ὡς ἀποκρινόμενος ἂν πρὸς αὑτὸν εἴποι τοῦτο, ὡς ἔστιν ἄνθρωπος, ἐπιτυχῶς εἰπών;</said>
            <said who="#Πρώταρχος">καὶ πάνυ γε.</said>
            <said who="#Σωκράτης">καὶ παρενεχθείς γʼ αὖ τάχʼ ἂν ὡς ἔστι τινῶν ποιμένων ἔργον τὸ καθορώμενον ἄγαλμα προσείποι.</said>
            <said who="#Πρώταρχος">μάλα γε.
                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="38e">
            <said who="#Σωκράτης">κἂν μέν τίς γʼ αὐτῷ παρῇ, τά τε πρὸς αὑτὸν ῥηθέντα ἐντείνας εἰς φωνὴν πρὸς τὸν παρόντα αὐτὰ ταῦτʼ ἂν πάλιν φθέγξαιτο, καὶ λόγος δὴ γέγονεν οὕτως ὃ τότε δόξαν ἐκαλοῦμεν;</said>
            <said who="#Πρώταρχος">τί μήν;</said>
            <said who="#Σωκράτης">ἂν δʼ ἄρα μόνος ᾖ τοῦτο ταὐτὸν πρὸς αὑτὸν διανοούμενος, ἐνίοτε καὶ πλείω χρόνον ἔχων ἐν αὑτῷ πορεύεται.</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">τί οὖν; ἆρα σοὶ φαίνεται τὸ περὶ τούτων ὅπερ ἐμοί;</said>
            <said who="#Πρώταρχος">τὸ ποῖον;</said>
            <said who="#Σωκράτης">δοκεῖ μοι τότε ἡμῶν ἡ ψυχὴ βιβλίῳ τινὶ προσεοικέναι.</said>
            <said who="#Πρώταρχος">πῶς;
                                                                                                                                                                                                                                                                                                                                                                                                                                                                                                                                                <milestone n="39" unit="page"/>
            </said>
         </div>
         <div type="section" n="39a">
            <said who="#Σωκράτης">ἡ μνήμη ταῖς αἰσθήσεσι συμπίπτουσα εἰς ταὐτὸν κἀκεῖνα ἃ περὶ ταῦτʼ ἐστὶ τὰ παθήματα φαίνονταί μοι σχεδὸν οἷον γράφειν ἡμῶν ἐν ταῖς ψυχαῖς τότε λόγους· καὶ ὅταν μὲν ἀληθῆ γράφῃ <del>τοῦτο τὸ πάθημα</del>, δόξα τε ἀληθὴς καὶ λόγοι ἀπʼ αὐτοῦ συμβαίνουσιν ἀληθεῖς ἐν ἡμῖν γιγνόμενοι· ψευδῆ δʼ ὅταν ὁ τοιοῦτος παρʼ ἡμῖν γραμματεὺς γράψῃ, τἀναντία τοῖς ἀληθέσιν ἀπέβη.
                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="39b">
            <said who="#Πρώταρχος">πάνυ μὲν οὖν δοκεῖ μοι, καὶ ἀποδέχομαι τὰ ῥηθέντα οὕτως.</said>
            <said who="#Σωκράτης">ἀποδέχου δὴ καὶ ἕτερον δημιουργὸν ἡμῶν ἐν ταῖς ψυχαῖς ἐν τῷ τότε χρόνῳ γιγνόμενον.</said>
            <said who="#Πρώταρχος">τίνα;</said>
            <said who="#Σωκράτης">ζωγράφον, ὃς μετὰ τὸν γραμματιστὴν τῶν λεγομένων εἰκόνας ἐν τῇ ψυχῇ τούτων γράφει.</said>
            <said who="#Πρώταρχος">πῶς δὴ τοῦτον αὖ καὶ πότε λέγομεν;</said>
            <said who="#Σωκράτης">ὅταν ἀπʼ ὄψεως ἤ τινος ἄλλης αἰσθήσεως τὰ τότε δοξαζόμενα καὶ λεγόμενα ἀπαγαγών τις τὰς τῶν δοξασθέντων
                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="39c">
            <said who="#Σωκράτης">καὶ λεχθέντων εἰκόνας ἐν αὑτῷ ὁρᾷ πως. ἢ τοῦτο οὐκ ἔστι γιγνόμενον παρʼ ἡμῖν;</said>
            <said who="#Πρώταρχος">σφόδρα μὲν οὖν.</said>
            <said who="#Σωκράτης">οὐκοῦν αἱ μὲν τῶν ἀληθῶν δοξῶν καὶ λόγων εἰκόνες ἀληθεῖς, αἱ δὲ τῶν ψευδῶν ψευδεῖς;</said>
            <said who="#Πρώταρχος">παντάπασιν.</said>
            <said who="#Σωκράτης">εἰ δὴ ταῦτʼ ὀρθῶς εἰρήκαμεν, ἔτι καὶ τόδε ἐπὶ τούτοις σκεψώμεθα.</said>
            <said who="#Πρώταρχος">τὸ ποῖον;</said>
            <said who="#Σωκράτης">εἰ περὶ μὲν τῶν ὄντων καὶ τῶν γεγονότων ταῦτα ἡμῖν οὕτω πάσχειν ἀναγκαῖον, περὶ δὲ τῶν μελλόντων οὔ;</said>
            <said who="#Πρώταρχος">περὶ ἁπάντων μὲν οὖν τῶν χρόνων ὡσαύτως.
                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="39d">
            <said who="#Σωκράτης">οὐκοῦν αἵ γε διὰ τῆς ψυχῆς αὐτῆς ἡδοναὶ καὶ λῦπαι ἐλέχθησαν ἐν τοῖς πρόσθεν ὡς πρὸ τῶν διὰ τοῦ σώματος ἡδονῶν καὶ λυπῶν προγίγνοιντʼ ἄν, ὥσθʼ ἡμῖν συμβαίνει τὸ προχαίρειν τε καὶ προλυπεῖσθαι περὶ τὸν μέλλοντα χρόνον εἶναι γιγνόμενον;</said>
            <said who="#Πρώταρχος">ἀληθέστατα.</said>
            <said who="#Σωκράτης">πότερον οὖν τὰ γράμματά τε καὶ ζωγραφήματα, ἃ σμικρῷ πρότερον ἐτίθεμεν ἐν ἡμῖν γίγνεσθαι, περὶ μὲν τὸν
                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="39e">
            <said who="#Σωκράτης">γεγονότα καὶ τὸν παρόντα χρόνον ἐστίν, περὶ δὲ τὸν μέλλοντα οὐκ ἔστιν;</said>
            <said who="#Πρώταρχος">σφόδρα γε.</said>
            <said who="#Σωκράτης">ἆρα σφόδρα λέγεις, ὅτι πάντʼ ἐστὶ ταῦτα ἐλπίδες εἰς τὸν ἔπειτα χρόνον οὖσαι, ἡμεῖς δʼ αὖ διὰ παντὸς τοῦ βίου ἀεὶ γέμομεν ἐλπίδων;</said>
            <said who="#Πρώταρχος">παντάπασι μὲν οὖν.</said>
            <said who="#Σωκράτης">ἄγε δή, πρὸς τοῖς νῦν εἰρημένοις καὶ τόδε ἀπόκριναι.</said>
            <said who="#Πρώταρχος">τὸ ποῖον;</said>
            <said who="#Σωκράτης">δίκαιος ἀνὴρ καὶ εὐσεβὴς καὶ ἀγαθὸς πάντως ἆρʼ οὐ θεοφιλής ἐστιν;</said>
            <said who="#Πρώταρχος">τί μήν;</said>
            <said who="#Σωκράτης">τί δέ; ἄδικός τε καὶ παντάπασι κακὸς ἆρʼ οὐ
                                                                                                                                                                                                                                                                                                                                                                                                                                                                                                                                                                    <milestone n="40" unit="page"/>
            </said>
         </div>
         <div type="section" n="40a">
            <said who="#Σωκράτης">τοὐναντίον ἐκείνῳ;</said>
            <said who="#Πρώταρχος">πῶς δʼ οὔ;</said>
            <said who="#Σωκράτης">πολλῶν μὴν ἐλπίδων, ὡς ἐλέγομεν ἄρτι, πᾶς ἄνθρωπος γέμει;</said>
            <said who="#Πρώταρχος">τί δʼ οὔ;</said>
            <said who="#Σωκράτης">λόγοι μήν εἰσιν ἐν ἑκάστοις ἡμῶν, ἃς ἐλπίδας ὀνομάζομεν;</said>
            <said who="#Πρώταρχος">ναί.</said>
            <said who="#Σωκράτης">καὶ δὴ καὶ τὰ φαντάσματα ἐζωγραφημένα· καί τις ὁρᾷ πολλάκις ἑαυτῷ χρυσὸν γιγνόμενον ἄφθονον καὶ ἐπʼ αὐτῷ πολλὰς ἡδονάς· καὶ δὴ καὶ ἐνεζωγραφημένον αὐτὸν ἐφʼ αὑτῷ χαίροντα σφόδρα καθορᾷ.
                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="40b">
            <said who="#Πρώταρχος">τί δʼ οὔ;</said>
            <said who="#Σωκράτης">τούτων οὖν πότερα φῶμεν τοῖς μὲν ἀγαθοῖς ὡς τὸ πολὺ τὰ γεγραμμένα παρατίθεσθαι ἀληθῆ διὰ τὸ θεοφιλεῖς εἶναι, τοῖς δὲ κακοῖς ὡς αὖ <add>τὸ</add> πολὺ τοὐναντίον, ἢ μὴ φῶμεν;</said>
            <said who="#Πρώταρχος">καὶ μάλα φατέον.</said>
            <said who="#Σωκράτης">οὐκοῦν καὶ τοῖς κακοῖς ἡδοναί γε οὐδὲν ἧττον πάρεισιν ἐζωγραφημέναι, ψευδεῖς δὲ αὗταί που.</said>
            <said who="#Πρώταρχος">τί μήν;
                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="40c">
            <said who="#Σωκράτης">ψευδέσιν ἄρα ἡδοναῖς τὰ πολλὰ οἱ πονηροὶ χαίρουσιν, οἱ δʼ ἀγαθοὶ τῶν ἀνθρώπων ἀληθέσιν.</said>
            <said who="#Πρώταρχος">ἀναγκαιότατα λέγεις.</said>
            <said who="#Σωκράτης">εἰσὶν δὴ κατὰ τοὺς νῦν λόγους ψευδεῖς ἐν ταῖς τῶν ἀνθρώπων ψυχαῖς ἡδοναί, μεμιμημέναι μέντοι τὰς ἀληθεῖς ἐπὶ τὰ γελοιότερα, καὶ λῦπαι δὲ ὡσαύτως.</said>
            <said who="#Πρώταρχος">εἰσίν.</said>
            <said who="#Σωκράτης">οὐκοῦν ἦν δοξάζειν μὲν ὄντως ἀεὶ τῷ τὸ παράπαν δοξάζοντι, μὴ ἐπʼ οὖσι δὲ μηδʼ ἐπὶ γεγονόσι μηδὲ ἐπʼ ἐσομένοις ἐνίοτε.</said>
            <said who="#Πρώταρχος">πάνυ γε.
                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="40d">
            <said who="#Σωκράτης">καὶ ταῦτά γε ἦν οἶμαι τὰ ἀπεργαζόμενα δόξαν ψευδῆ τότε καὶ τὸ ψευδῶς δοξάζειν. ἦ γάρ;</said>
            <said who="#Πρώταρχος">ναί.</said>
            <said who="#Σωκράτης">τί οὖν; οὐκ ἀνταποδοτέον ταῖς λύπαις τε καὶ ἡδοναῖς τὴν τούτων ἀντίστροφον ἕξιν ἐν ἐκείνοις;</said>
            <said who="#Πρώταρχος">πῶς;</said>
            <said who="#Σωκράτης">ὡς ἦν μὲν χαίρειν ὄντως ἀεὶ τῷ τὸ παράπαν ὁπωσοῦν καὶ εἰκῇ χαίροντι, μὴ μέντοι ἐπὶ τοῖς οὖσι μηδʼ ἐπὶ τοῖς γεγονόσιν ἐνίοτε, πολλάκις δὲ καὶ ἴσως πλειστάκις ἐπὶ τοῖς μηδὲ μέλλουσί ποτε γενήσεσθαι.
                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="40e">
            <said who="#Πρώταρχος">καὶ ταῦθʼ οὕτως ἀναγκαῖον, ὦ Σώκρατες, ἔχειν.</said>
            <said who="#Σωκράτης">οὐκοῦν ὁ αὐτὸς λόγος ἂν εἴη περὶ φόβων τε καὶ θυμῶν καὶ πάντων τῶν τοιούτων, ὡς ἔστι καὶ ψευδῆ πάντα τὰ τοιαῦτα ἐνίοτε;</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">τί δέ; πονηρὰς δόξας καὶ χρηστὰς ἄλλως ἢ ψευδεῖς γιγνομένας ἔχομεν εἰπεῖν;</said>
            <said who="#Πρώταρχος">οὐκ ἄλλως.</said>
            <said who="#Σωκράτης">οὐδʼ ἡδονάς γʼ οἶμαι κατανοοῦμεν ὡς ἄλλον τινὰ τρόπον εἰσὶν πονηραὶ πλὴν τῷ ψευδεῖς εἶναι.
                                                                                                                                                                                                                                                                                                                                                                                                                                                                                                                                                                                        <milestone n="41" unit="page"/>
            </said>
         </div>
         <div type="section" n="41a">
            <said who="#Πρώταρχος">πάνυ μὲν οὖν τοὐναντίον, ὦ Σώκρατες, εἴρηκας. σχεδὸν γὰρ τῷ ψεύδει μὲν οὐ πάνυ πονηρὰς ἄν τις λύπας τε καὶ ἡδονὰς θείη, μεγάλῃ δὲ ἄλλῃ καὶ πολλῇ συμπιπτούσας πονηρίᾳ.</said>
            <said who="#Σωκράτης">τὰς μὲν τοίνυν πονηρὰς ἡδονὰς καὶ διὰ πονηρίαν οὔσας τοιαύτας ὀλίγον ὕστερον ἐροῦμεν, ἂν ἔτι δοκῇ νῷν· τὰς δὲ ψευδεῖς κατʼ ἄλλον τρόπον ἐν ἡμῖν πολλὰς καὶ πολλάκις
                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="41b">
            <said who="#Σωκράτης">ἐνούσας τε καὶ ἐγγιγνομένας λεκτέον. τούτῳ γὰρ ἴσως χρησόμεθα πρὸς τὰς κρίσεις.</said>
            <said who="#Πρώταρχος">πῶς γὰρ οὔκ; εἴπερ γε εἰσίν.</said>
            <said who="#Σωκράτης">ἀλλʼ, ὦ Πρώταρχε, εἰσὶν κατά γε τὴν ἐμήν. τοῦτο δὲ τὸ δόγμα ἕως ἂν κέηται παρʼ ἡμῖν, ἀδύνατον ἀνέλεγκτον δήπου γίγνεσθαι.</said>
            <said who="#Πρώταρχος">καλῶς.</said>
            <said who="#Σωκράτης">περιιστώμεθα δὴ καθάπερ ἀθληταὶ πρὸς τοῦτον αὖ τὸν λόγον.</said>
            <said who="#Πρώταρχος">ἴωμεν.</said>
            <said who="#Σωκράτης">ἀλλὰ μὴν εἴπομεν, εἴπερ μεμνήμεθα, ὀλίγον ἐν
                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="41c">
            <said who="#Σωκράτης">τοῖς πρόσθεν, ὡς ὅταν αἱ λεγόμεναι ἐπιθυμίαι ἐν ἡμῖν ὦσι, δίχα ἄρα τότε τὸ σῶμα καὶ χωρὶς τῆς ψυχῆς τοῖς παθήμασι διείληπται.</said>
            <said who="#Πρώταρχος">μεμνήμεθα καὶ προερρήθη ταῦτα.</said>
            <said who="#Σωκράτης">οὐκοῦν τὸ μὲν ἐπιθυμοῦν ἦν ἡ ψυχὴ τῶν τοῦ σώματος ἐναντίων ἕξεων, τὸ δὲ τὴν ἀλγηδόνα ἤ τινα διὰ πάθος ἡδονὴν τὸ σῶμα ἦν τὸ παρεχόμενον;</said>
            <said who="#Πρώταρχος">ἦν γὰρ οὖν.</said>
            <said who="#Σωκράτης">συλλογίζου δὴ τὸ γιγνόμενον ἐν τούτοις.</said>
            <said who="#Πρώταρχος">λέγε.
                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="41d">
            <said who="#Σωκράτης">γίγνεται τοίνυν, ὁπόταν ᾖ ταῦτα, ἅμα παρακεῖσθαι λύπας τε καὶ ἡδονάς, καὶ τούτων αἰσθήσεις ἅμα παρʼ ἀλλήλας ἐναντίων οὐσῶν γίγνεσθαι, ὃ καὶ νυνδὴ ἐφάνη.</said>
            <said who="#Πρώταρχος">φαίνεται γοῦν.</said>
            <said who="#Σωκράτης">οὐκοῦν καὶ τόδε εἴρηται καὶ συνωμολογημένον ἡμῖν ἔμπροσθε κεῖται;</said>
            <said who="#Πρώταρχος">τὸ ποῖον;</said>
            <said who="#Σωκράτης">ὡς τὸ μᾶλλόν τε καὶ ἧττον ἄμφω τούτω δέχεσθον, λύπη τε καὶ ἡδονή, καὶ ὅτι τῶν ἀπείρων εἴτην.</said>
            <said who="#Πρώταρχος">εἴρηται. τί μήν;</said>
            <said who="#Σωκράτης">τίς οὖν μηχανὴ ταῦτʼ ὀρθῶς κρίνεσθαι;
                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="41e">
            <said who="#Πρώταρχος">πῇ δὴ καὶ πῶς;</said>
            <said who="#Σωκράτης">εἰ τὸ βούλημα ἡμῖν τῆς κρίσεως τούτων ἐν τοιούτοις τισὶ διαγνῶναι βούλεται ἑκάστοτε τίς τούτων πρὸς ἀλλήλας μείζων καὶ τίς ἐλάττων καὶ τίς μᾶλλον καὶ τίς σφοδροτέρα, λύπη τε πρὸς ἡδονὴν καὶ λύπη πρὸς λύπην καὶ ἡδονὴ πρὸς ἡδονήν.</said>
            <said who="#Πρώταρχος">ἀλλʼ ἔστι ταῦτά τε τοιαῦτα καὶ ἡ βούλησις τῆς κρίσεως αὕτη.</said>
            <said who="#Σωκράτης">τί οὖν; ἐν μὲν ὄψει τὸ πόρρωθεν καὶ ἐγγύθεν ὁρᾶν
                                                                                                                                                                                                                                                                                                                                                                                                                                                                                                                                                                                                            <milestone n="42" unit="page"/>
            </said>
         </div>
         <div type="section" n="42a">
            <said who="#Σωκράτης">τὰ μεγέθη τὴν ἀλήθειαν ἀφανίζει καὶ ψευδῆ ποιεῖ δοξάζειν, ἐν λύπαις δʼ ἄρα καὶ ἡδοναῖς οὐκ ἔστι ταὐτὸν τοῦτο γιγνόμενον;</said>
            <said who="#Πρώταρχος">πολὺ μὲν οὖν μᾶλλον, ὦ Σώκρατες.</said>
            <said who="#Σωκράτης">ἐναντίον δὴ τὸ νῦν τῷ σμικρὸν ἔμπροσθε γέγονεν.</said>
            <said who="#Πρώταρχος">τὸ ποῖον λέγεις;</said>
            <said who="#Σωκράτης">τότε μὲν αἱ δόξαι ψευδεῖς τε καὶ ἀληθεῖς αὗται γιγνόμεναι τὰς λύπας τε καὶ ἡδονὰς ἅμα τοῦ παρʼ αὑταῖς παθήματος ἀνεπίμπλασαν.
                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="42b">
            <said who="#Πρώταρχος">ἀληθέστατα.</said>
            <said who="#Σωκράτης">νῦν δέ γε αὐταὶ διὰ τὸ πόρρωθέν τε καὶ ἐγγύθεν ἑκάστοτε μεταβαλλόμεναι θεωρεῖσθαι, καὶ ἅμα τιθέμεναι παρʼ ἀλλήλας, αἱ μὲν ἡδοναὶ παρὰ τὸ λυπηρὸν μείζους φαίνονται καὶ σφοδρότεραι, λῦπαι δʼ αὖ διὰ τὸ παρʼ ἡδονὰς τοὐναντίον ἐκείναις.</said>
            <said who="#Πρώταρχος">ἀνάγκη γίγνεσθαι τὰ τοιαῦτα διὰ ταῦτα.</said>
            <said who="#Σωκράτης">οὐκοῦν ὅσῳ μείζους τῶν οὐσῶν ἑκάτεραι καὶ ἐλάττους φαίνονται, τοῦτο ἀποτεμόμενος ἑκατέρων τὸ φαινόμενον
                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="42c">
            <said who="#Σωκράτης">ἀλλʼ οὐκ ὄν, οὔτε αὐτὸ ὀρθῶς φαινόμενον ἐρεῖς, οὐδʼ αὖ ποτε τὸ ἐπὶ τούτῳ μέρος τῆς ἡδονῆς καὶ λύπης γιγνόμενον ὀρθόν τε καὶ ἀληθὲς τολμήσεις λέγειν.</said>
            <said who="#Πρώταρχος">οὐ γὰρ οὖν.</said>
            <said who="#Σωκράτης">τούτων τοίνυν ἑξῆς ὀψόμεθα ἐὰν τῇδε ἀπαντῶμεν ἡδονὰς καὶ λύπας ψευδεῖς ἔτι μᾶλλον ἢ ταύτας φαινομένας τε καὶ οὔσας ἐν τοῖς ζῴοις.</said>
            <said who="#Πρώταρχος">ποίας δὴ καὶ πῶς λέγεις;</said>
            <said who="#Σωκράτης">εἴρηταί που πολλάκις ὅτι τῆς φύσεως ἑκάστων διαφθειρομένης μὲν συγκρίσεσι καὶ διακρίσεσι καὶ πληρώσεσι
                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="42d">
            <said who="#Σωκράτης">καὶ κενώσεσι καί τισιν αὔξαις καὶ φθίσεσι λῦπαί τε καὶ ἀλγηδόνες καὶ ὀδύναι καὶ πάνθʼ ὁπόσα τοιαῦτʼ ὀνόματα ἔχει συμβαίνει γιγνόμενα.</said>
            <said who="#Πρώταρχος">ναί, ταῦτα εἴρηται πολλάκις.</said>
            <said who="#Σωκράτης">εἰς δέ γε τὴν αὑτῶν φύσιν ὅταν καθιστῆται, ταύτην αὖ τὴν κατάστασιν ἡδονὴν ἀπεδεξάμεθα παρʼ ἡμῶν αὐτῶν.</said>
            <said who="#Πρώταρχος">ὀρθῶς.</said>
            <said who="#Σωκράτης">τί δʼ ὅταν περὶ τὸ σῶμα μηδὲν τούτων γιγνόμενον ἡμῶν ᾖ;</said>
            <said who="#Πρώταρχος">πότε δὲ τοῦτʼ ἂν γένοιτο, ὦ Σώκρατες;
                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="42e">
            <said who="#Σωκράτης">οὐδὲν πρὸς λόγον ἐστίν, ὦ Πρώταρχε, ὃ σὺ νῦν ἤρου τὸ ἐρώτημα.</said>
            <said who="#Πρώταρχος">τί δή;</said>
            <said who="#Σωκράτης">διότι τὴν ἐμὴν ἐρώτησιν οὐ κωλύεις με διερέσθαι σε πάλιν.</said>
            <said who="#Πρώταρχος">ποίαν;</said>
            <said who="#Σωκράτης">εἰ δʼ οὖν μὴ γίγνοιτο, ὦ Πρώταρχε, φήσω, τὸ τοιοῦτον, τί ποτε ἀναγκαῖον ἐξ αὐτοῦ συμβαίνειν ἡμῖν;</said>
            <said who="#Πρώταρχος">μὴ κινουμένου τοῦ σώματος ἐφʼ ἑκάτερα φῄς;</said>
            <said who="#Σωκράτης">οὕτως.</said>
            <said who="#Πρώταρχος">δῆλον δὴ τοῦτό γε, ὦ Σώκρατες, ὡς οὔτε ἡδονὴ γίγνοιτʼ ἂν ἐν τῷ τοιούτῳ ποτὲ οὔτʼ ἄν τις λύπη.
                                                                                                                                                                                                                                                                                                                                                                                                                                                                                                                                                                                                                                <milestone n="43" unit="page"/>
            </said>
         </div>
         <div type="section" n="43a">
            <said who="#Σωκράτης">κάλλιστʼ εἶπες. ἀλλὰ γὰρ οἶμαι τόδε λέγεις, ὡς ἀεί τι τούτων ἀναγκαῖον ἡμῖν συμβαίνειν, ὡς οἱ σοφοί φασιν· ἀεὶ γὰρ ἅπαντα ἄνω τε καὶ κάτω ῥεῖ.</said>
            <said who="#Πρώταρχος">λέγουσι γὰρ οὖν, καὶ δοκοῦσί γε οὐ φαύλως λέγειν.</said>
            <said who="#Σωκράτης">πῶς γὰρ ἄν, μὴ φαῦλοί γε ὄντες; ἀλλὰ γὰρ ὑπεκστῆναι τὸν λόγον ἐπιφερόμενον τοῦτον βούλομαι. τῇδʼ οὖν διανοοῦμαι φεύγειν, καὶ σύ μοι σύμφευγε.</said>
            <said who="#Πρώταρχος">λέγε ὅπῃ.</said>
            <said who="#Σωκράτης">ταῦτα μὲν τοίνυν οὕτως ἔστω, φῶμεν πρὸς τούτους·
                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="43b">
            <said who="#Σωκράτης">σὺ δʼ ἀπόκριναι πότερον ἀεὶ πάντα, ὁπόσα πάσχει τι τῶν ἐμψύχων, ταῦτʼ αἰσθάνεται τὸ πάσχον, καὶ οὔτʼ αὐξανόμενοι λανθάνομεν ἡμᾶς αὐτοὺς οὔτε τι τῶν τοιούτων οὐδὲν πάσχοντες, ἢ πᾶν τοὐναντίον.</said>
            <said who="#Πρώταρχος">ἅπαν δήπου τοὐναντίον· ὀλίγου γὰρ τά γε τοιαῦτα λέληθε πάνθʼ ἡμᾶς.</said>
            <said who="#Σωκράτης">οὐ τοίνυν καλῶς ἡμῖν εἴρηται τὸ νυνδὴ ῥηθέν, ὡς αἱ μεταβολαὶ κάτω τε καὶ ἄνω γιγνόμεναι λύπας τε καὶ ἡδονὰς ἀπεργάζονται.</said>
            <said who="#Πρώταρχος">τί μήν;
                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="43c">
            <said who="#Σωκράτης">ὧδʼ ἔσται κάλλιον καὶ ἀνεπιληπτότερον τὸ λεγόμενον.</said>
            <said who="#Πρώταρχος">πῶς;</said>
            <said who="#Σωκράτης">ὡς αἱ μὲν μεγάλαι μεταβολαὶ λύπας τε καὶ ἡδονὰς ποιοῦσιν ἡμῖν, αἱ δʼ αὖ μέτριαί τε καὶ σμικραὶ τὸ παράπαν οὐδέτερα τούτων.</said>
            <said who="#Πρώταρχος">ὀρθότερον οὕτως ἢ ʼκείνως, ὦ Σώκρατες.</said>
            <said who="#Σωκράτης">οὐκοῦν εἰ ταῦτα οὕτω, πάλιν ὁ νυνδὴ ῥηθεὶς βίος ἂν ἥκοι.</said>
            <said who="#Πρώταρχος">ποῖος;</said>
            <said who="#Σωκράτης">ὃν ἄλυπόν τε καὶ ἄνευ χαρμονῶν ἔφαμεν εἶναι.</said>
            <said who="#Πρώταρχος">ἀληθέστατα λέγεις.</said>
            <said who="#Σωκράτης">ἐκ δὴ τούτων τιθῶμεν τριττοὺς ἡμῖν βίους, ἕνα
                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="43d">
            <said who="#Σωκράτης">μὲν ἡδύν, τὸν δʼ αὖ λυπηρόν, τὸν δʼ ἕνα μηδέτερα. ἢ πῶς ἂν φαίης σὺ περὶ τούτων;</said>
            <said who="#Πρώταρχος">οὐκ ἄλλως ἔγωγε ἢ ταύτῃ, τρεῖς εἶναι τοὺς βίους.</said>
            <said who="#Σωκράτης">οὐκοῦν οὐκ ἂν εἴη τὸ μὴ λυπεῖσθαί ποτε ταὐτὸν τῷ χαίρειν;</said>
            <said who="#Πρώταρχος">πῶς γὰρ ἄν;</said>
            <said who="#Σωκράτης">ὁπόταν οὖν ἀκούσῃς ὡς ἥδιστον πάντων ἐστὶν ἀλύπως διατελεῖν τὸν βίον ἅπαντα, τί τόθʼ ὑπολαμβάνεις λέγειν τὸν τοιοῦτον;</said>
            <said who="#Πρώταρχος">ἡδὺ λέγειν φαίνεται ἔμοιγε οὗτος τὸ μὴ λυπεῖσθαι.
                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="43e">
            <said who="#Σωκράτης">τριῶν ὄντων οὖν ἡμῖν, ὧντινων βούλει, τίθει, καλλίοσιν ἵνα ὀνόμασι χρώμεθα, τὸ μὲν χρυσόν, τὸ δʼ ἄργυρον, τρίτον δὲ τὸ μηδέτερα τούτων.</said>
            <said who="#Πρώταρχος">κεῖται.</said>
            <said who="#Σωκράτης">τὸ δὴ μηδέτερα τούτων ἔσθʼ ἡμῖν ὅπως θάτερα γένοιτο ἄν, χρυσὸς ἢ ἄργυρος;</said>
            <said who="#Πρώταρχος">καὶ πῶς ἄν;</said>
            <said who="#Σωκράτης">οὐδʼ ἄρα ὁ μέσος βίος ἡδὺς ἢ λυπηρὸς λεγόμενος ὀρθῶς ἄν ποτε οὔτʼ εἰ δοξάζοι τις, δοξάζοιτο, οὔτʼ εἰ λέγοι, λεχθείη, κατά γε τὸν ὀρθὸν λόγον.</said>
            <said who="#Πρώταρχος">πῶς γὰρ ἄν;
                                                                                                                                                                                                                                                                                                                                                                                                                                                                                                                                                                                                                                                    <milestone n="44" unit="page"/>
            </said>
         </div>
         <div type="section" n="44a">
            <said who="#Σωκράτης">ἀλλὰ μήν, ὦ ἑταῖρε, λεγόντων γε ταῦτα καὶ δοξαζόντων αἰσθανόμεθα.</said>
            <said who="#Πρώταρχος">καὶ μάλα.</said>
            <said who="#Σωκράτης">πότερον οὖν καὶ χαίρειν οἴονται τότε ὅταν μὴ λυπῶνται;</said>
            <said who="#Πρώταρχος">φασὶ γοῦν.</said>
            <said who="#Σωκράτης">οὐκοῦν οἴονται τότε χαίρειν· οὐ γὰρ ἂν ἔλεγόν που.</said>
            <said who="#Πρώταρχος">κινδυνεύει.</said>
            <said who="#Σωκράτης">ψευδῆ γε μὴν δοξάζουσι περὶ τοῦ χαίρειν, εἴπερ χωρὶς τοῦ μὴ λυπεῖσθαι καὶ τοῦ χαίρειν ἡ φύσις ἑκατέρου.</said>
            <said who="#Πρώταρχος">καὶ μὴν χωρίς γε ἦν.</said>
            <said who="#Σωκράτης">πότερον οὖν αἱρώμεθα παρʼ ἡμῖν ταῦτʼ εἶναι, καθάπερ
                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="44b">
            <said who="#Σωκράτης">ἄρτι, τρία, ἢ δύο μόνα, λύπην μὲν κακὸν τοῖς ἀνθρώποις, τὴν δʼ ἀπαλλαγὴν τῶν λυπῶν, αὐτὸ τοῦτο ἀγαθὸν ὄν, ἡδὺ προσαγορεύεσθαι;</said>
            <said who="#Πρώταρχος">πῶς δὴ νῦν τοῦτο, ὦ Σώκρατες, ἐρωτώμεθα ὑφʼ ἡμῶν αὐτῶν; οὐ γὰρ μανθάνω.</said>
            <said who="#Σωκράτης">ὄντως γὰρ τοὺς πολεμίους Φιλήβου τοῦδε, ὦ Πρώταρχε, οὐ μανθάνεις;</said>
            <said who="#Πρώταρχος">λέγεις δὲ αὐτοὺς τίνας;</said>
            <said who="#Σωκράτης">καὶ μάλα δεινοὺς λεγομένους τὰ περὶ φύσιν, οἳ τὸ παράπαν ἡδονὰς οὔ φασιν εἶναι.</said>
            <said who="#Πρώταρχος">τί μήν;
                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="44c">
            <said who="#Σωκράτης">λυπῶν ταύτας εἶναι πάσας ἀποφυγάς, ἃς νῦν οἱ περὶ Φίληβον ἡδονὰς ἐπονομάζουσιν.</said>
            <said who="#Πρώταρχος">τούτοις οὖν ἡμᾶς πότερα πείθεσθαι συμβουλεύεις, ἢ πῶς, ὦ Σώκρατες;</said>
            <said who="#Σωκράτης">οὔκ, ἀλλʼ ὥσπερ μάντεσι προσχρῆσθαί τισι, μαντευομένοις οὐ τέχνῃ ἀλλά τινι δυσχερείᾳ φύσεως οὐκ ἀγεννοῦς λίαν μεμισηκότων τὴν τῆς ἡδονῆς δύναμιν καὶ νενομικότων οὐδὲν ὑγιές, ὥστε καὶ αὐτὸ τοῦτο αὐτῆς τὸ ἐπαγωγὸν γοήτευμα,
                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="44d">
            <said who="#Σωκράτης">οὐχ ἡδονήν, εἶναι. τούτοις μὲν οὖν ταῦτα ἂν προσχρήσαιο, σκεψάμενος ἔτι καὶ τὰ ἄλλα αὐτῶν δυσχεράσματα· μετὰ δὲ ταῦτα αἵ γέ μοι δοκοῦσιν ἡδοναὶ ἀληθεῖς εἶναι πεύσῃ, ἵνα ἐξ ἀμφοῖν τοῖν λόγοιν σκεψάμενοι τὴν δύναμιν αὐτῆς παραθώμεθα πρὸς τὴν κρίσιν.</said>
            <said who="#Πρώταρχος">ὀρθῶς λέγεις.</said>
            <said who="#Σωκράτης">μεταδιώκωμεν δὴ τούτους, ὥσπερ συμμάχους, κατὰ τὸ τῆς δυσχερείας αὐτῶν ἴχνος. οἶμαι γὰρ τοιόνδε τι λέγειν αὐτούς, ἀρχομένους ποθὲν ἄνωθεν, ὡς εἰ βουληθεῖμεν ὁτουοῦν
                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="44e">
            <said who="#Σωκράτης">εἴδους τὴν φύσιν ἰδεῖν, οἷον τὴν τοῦ σκληροῦ, πότερον εἰς τὰ σκληρότατα ἀποβλέποντες οὕτως ἂν μᾶλλον συννοήσαιμεν ἢ πρὸς τὰ πολλοστὰ σκληρότητι; δεῖ δή σε, ὦ Πρώταρχε, καθάπερ ἐμοί, καὶ τούτοις τοῖς δυσχερέσιν ἀποκρίνεσθαι.</said>
            <said who="#Πρώταρχος">πάνυ μὲν οὖν, καὶ λέγω γε αὐτοῖς ὅτι πρὸς τὰ πρῶτα μεγέθει.</said>
            <said who="#Σωκράτης">οὐκοῦν εἰ καὶ τὸ τῆς ἡδονῆς γένος ἰδεῖν ἥντινά ποτʼ ἔχει φύσιν βουληθεῖμεν, οὐκ εἰς τὰς πολλοστὰς ἡδονὰς
                                                                                                                                                                                                                                                                                                                                                                                                                                                                                                                                                                                                                                                                        <milestone n="45" unit="page"/>
            </said>
         </div>
         <div type="section" n="45a">
            <said who="#Σωκράτης">ἀποβλεπτέον, ἀλλʼ εἰς τὰς ἀκροτάτας καὶ σφοδροτάτας λεγομένας.</said>
            <said who="#Πρώταρχος">πᾶς ἄν σοι ταύτῃ συγχωροίη τὰ νῦν.</said>
            <said who="#Σωκράτης">ἆρʼ οὖν, αἱ πρόχειροί γε αἵπερ καὶ μέγισται τῶν ἡδονῶν, ὃ λέγομεν πολλάκις, αἱ περὶ τὸ σῶμά εἰσιν αὗται;</said>
            <said who="#Πρώταρχος">πῶς γὰρ οὔ;</said>
            <said who="#Σωκράτης">πότερον οὖν καὶ μείζους εἰσὶ καὶ γίγνονται περὶ τοὺς κάμνοντας ἐν ταῖς νόσοις ἢ περὶ ὑγιαίνοντας; εὐλαβηθῶμεν δὲ μὴ προπετῶς ἀποκρινόμενοι πταίσωμέν πῃ. τάχα γὰρ
                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="45b">
            <said who="#Σωκράτης">ἴσως φαῖμεν ἂν περὶ ὑγιαίνοντας.</said>
            <said who="#Πρώταρχος">εἰκός γε.</said>
            <said who="#Σωκράτης">τί δʼ; οὐχ αὗται τῶν ἡδονῶν ὑπερβάλλουσιν, ὧν ἂν καὶ ἐπιθυμίαι μέγισται προγίγνωνται;</said>
            <said who="#Πρώταρχος">τοῦτο μὲν ἀληθές.</said>
            <said who="#Σωκράτης">ἀλλʼ οὐχ οἱ πυρέττοντες καὶ ἐν τοιούτοις νοσήμασιν ἐχόμενοι μᾶλλον διψῶσι καὶ ῥιγοῦσι καὶ πάντα ὁπόσα διὰ τοῦ σώματος εἰώθασι πάσχειν, μᾶλλόν τʼ ἐνδείᾳ συγγίγνονται καὶ ἀποπληρουμένων μείζους ἡδονὰς ἴσχουσιν; ἢ τοῦτο οὐ φήσομεν ἀληθὲς εἶναι;</said>
            <said who="#Πρώταρχος">πάνυ μὲν οὖν νῦν ῥηθὲν φαίνεται.
                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="45c">
            <said who="#Σωκράτης">τί οὖν; ὀρθῶς ἂν φαινοίμεθα λέγοντες ὡς εἴ τις τὰς μεγίστας ἡδονὰς ἰδεῖν βούλοιτο, οὐκ εἰς ὑγίειαν ἀλλʼ εἰς νόσον ἰόντας δεῖ σκοπεῖν; ὅρα δὲ μή με ἡγῇ διανοούμενον ἐρωτᾶν σε εἰ πλείω χαίρουσιν οἱ σφόδρα νοσοῦντες τῶν ὑγιαινόντων, ἀλλʼ οἴου μέγεθός με ζητεῖν ἡδονῆς, καὶ τὸ σφόδρα περὶ τοῦ τοιούτου ποῦ ποτε γίγνεται ἑκάστοτε. νοῆσαι γὰρ δεῖ φαμεν ἥντινα φύσιν ἔχει καὶ τίνα λέγουσιν οἱ φάσκοντες μηδʼ εἶναι τὸ παράπαν αὐτήν.
                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="45d">
            <said who="#Πρώταρχος">ἀλλὰ σχεδὸν ἕπομαι τῷ λόγῳ σου.</said>
            <said who="#Σωκράτης">τάχα, ὦ Πρώταρχε, οὐχ ἧττον δείξεις. ἀπόκριναι γάρ· ἐν ὕβρει μείζους ἡδονάς—οὐ πλείους λέγω, τῷ σφόδρα δὲ καὶ τῷ μᾶλλον ὑπερεχούσας—ὁρᾷς ἢ ἐν τῷ σώφρονι βίῳ; λέγε δὲ προσέχων τὸν νοῦν.</said>
            <said who="#Πρώταρχος">ἀλλʼ ἔμαθον ὃ λέγεις, καὶ πολὺ τὸ διαφέρον ὁρῶ. τοὺς μὲν γὰρ σώφρονάς που καὶ ὁ παροιμιαζόμενος
                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="45e">
            <said who="#Πρώταρχος">ἐπίσχει λόγος ἑκάστοτε, ὁ τὸ “μηδὲν ἄγαν” παρακελευόμενος, ᾧ πείθονται· τὸ δὲ τῶν ἀφρόνων τε καὶ ὑβριστῶν μέχρι μανίας ἡ σφοδρὰ ἡδονὴ κατέχουσα περιβοήτους ἀπεργάζεται.</said>
            <said who="#Σωκράτης">καλῶς· καὶ εἴ γε τοῦθʼ οὕτως ἔχει, δῆλον ὡς ἔν τινι πονηρίᾳ ψυχῆς καὶ τοῦ σώματος, ἀλλʼ οὐκ ἐν ἀρετῇ μέγισται μὲν ἡδοναί, μέγισται δὲ καὶ λῦπαι γίγνονται.</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">οὐκοῦν τούτων τινὰς προελόμενον δεῖ σκοπεῖσθαι τίνα ποτὲ τρόπον ἐχούσας ἐλέγομεν αὐτὰς εἶναι μεγίστας.
                                                                                                                                                                                                                                                                                                                                                                                                                                                                                                                                                                                                                                                                                            <milestone n="46" unit="page"/>
            </said>
         </div>
         <div type="section" n="46a">
            <said who="#Πρώταρχος">ἀνάγκη.</said>
            <said who="#Σωκράτης">σκόπει δὴ τὰς τῶν τοιῶνδε νοσημάτων ἡδονάς, τίνα ποτὲ ἔχουσι τρόπον.</said>
            <said who="#Πρώταρχος">ποίων;</said>
            <said who="#Σωκράτης">τὰς τῶν ἀσχημόνων, ἃς οὓς εἴπομεν δυσχερεῖς μισοῦσι παντελῶς.</said>
            <said who="#Πρώταρχος">ποίας;</said>
            <said who="#Σωκράτης">οἷον τὰς τῆς ψώρας ἰάσεις τῷ τρίβειν καὶ ὅσα τοιαῦτα, οὐκ ἄλλης δεόμενα φαρμάξεως· τοῦτο γὰρ δὴ τὸ πάθος ἡμῖν, ὦ πρὸς θεῶν, τί ποτε φῶμεν ἐγγίγνεσθαι; πότερον ἡδονὴν ἢ λύπην;</said>
            <said who="#Πρώταρχος">σύμμεικτον τοῦτό γʼ ἄρʼ, ὦ Σώκρατες, ἔοικε γίγνεσθαί τι κακόν.
                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="46b">
            <said who="#Σωκράτης">οὐ μὲν δὴ Φιλήβου γε ἕνεκα παρεθέμην τὸν λόγον· ἀλλʼ ἄνευ τούτων, ὦ Πρώταρχε, τῶν ἡδονῶν καὶ τῶν ταύταις ἑπομένων, ἂν μὴ κατοφθῶσι, σχεδὸν οὐκ ἄν ποτε δυναίμεθα διακρίνασθαι τὸ νῦν ζητούμενον.</said>
            <said who="#Πρώταρχος">οὐκοῦν ἰτέον ἐπὶ τὰς τούτων συγγενεῖς.</said>
            <said who="#Σωκράτης">τὰς ἐν τῇ μείξει κοινωνούσας λέγεις;</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">εἰσὶ τοίνυν μείξεις αἱ μὲν κατὰ τὸ σῶμα ἐν αὐτοῖς
                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="46c">
            <said who="#Σωκράτης">τοῖς σώμασιν, αἱ δʼ αὐτῆς τῆς ψυχῆς ἐν τῇ ψυχῇ· τὰς δʼ αὖ τῆς ψυχῆς καὶ τοῦ σώματος ἀνευρήσομεν λύπας ἡδοναῖς μειχθείσας τοτὲ μὲν ἡδονὰς τὰ συναμφότερα, τοτὲ δὲ λύπας ἐπικαλουμένας.</said>
            <said who="#Πρώταρχος">πῶς;</said>
            <said who="#Σωκράτης">ὁπόταν ἐν τῇ καταστάσει τις ἢ τῇ διαφθορᾷ τἀναντία ἅμα πάθη πάσχῃ, ποτὲ ῥιγῶν θέρηται καὶ θερμαινόμενος ἐνίοτε ψύχηται, ζητῶν οἶμαι τὸ μὲν ἔχειν, τοῦ δὲ ἀπαλλάττεσθαι, τὸ δὴ λεγόμενον πικρῷ γλυκὺ μεμειγμένον, μετὰ
                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="46d">
            <said who="#Σωκράτης">δυσαπαλλακτίας παρόν, ἀγανάκτησιν καὶ ὕστερον σύντασιν ἀγρίαν ποιεῖ.</said>
            <said who="#Πρώταρχος">καὶ μάλα ἀληθὲς τὸ νῦν λεγόμενον.</said>
            <said who="#Σωκράτης">οὐκοῦν αἱ τοιαῦται μείξεις αἱ μὲν ἐξ ἴσων εἰσὶ λυπῶν τε καὶ ἡδονῶν, αἱ δʼ ἐκ τῶν ἑτέρων πλειόνων;</said>
            <said who="#Πρώταρχος">πῶς γὰρ οὔ;</said>
            <said who="#Σωκράτης">λέγε δὴ τὰς μέν, ὅταν πλείους λῦπαι τῶν ἡδονῶν γίγνωνται—τὰς τῆς ψώρας λεγομένας νυνδὴ ταύτας εἶναι καὶ τὰς τῶν γαργαλισμῶν—ὁπόταν <add>ἐν τοῖς</add> ἐντὸς τὸ ζέον ᾖ καὶ τὸ φλεγμαῖνον, τῇ τρίψει δὲ καὶ τῇ κνήσει μὴ ἐφικνῆταί
                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="46e">
            <said who="#Σωκράτης">τις, τὸ δʼ ἐπιπολῆς μόνον διαχέῃ, τοτὲ φέροντες εἰς πῦρ αὐτὰ καὶ εἰς τοὐναντίον πυρίαις μεταβάλλοντες ἐνίοτε ἀμηχάνους ἡδονάς, τοτὲ δὲ τοὐναντίον τοῖς ἐντὸς πρὸς τὰ τῶν ἔξω, λύπας ἡδοναῖς συγκερασθείσας, εἰς ὁπότερʼ ἂν ῥέψῃ, παρέσχοντο τῷ τὰ συγκεκριμένα βίᾳ διαχεῖν ἢ τὰ διακεκριμένα συγχεῖν
                                                                                                                                                                                                                                                                                                                                                                                                                                                                                                                                                                                                                                                                                                            <milestone n="47" unit="page"/>
            </said>
         </div>
         <div type="section" n="47a">
            <said who="#Σωκράτης">—<del>καὶ</del> ὁμοῦ λύπας ἡδοναῖς παρατιθέναι.</said>
            <said who="#Πρώταρχος">ἀληθέστατα.</said>
            <said who="#Σωκράτης">οὐκοῦν ὁπόταν αὖ πλείων ἡδονὴ κατὰ <add>τὰ</add> τοιαῦτα πάντα συμμειχθῇ, τὸ μὲν ὑπομεμειγμένον τῆς λύπης γαργαλίζει τε καὶ ἠρέμα ἀγανακτεῖν ποιεῖ, τὸ δʼ αὖ τῆς ἡδονῆς πολὺ πλέον ἐγκεχυμένον συντείνει τε καὶ ἐνίοτε πηδᾶν ποιεῖ, καὶ παντοῖα μὲν χρώματα, παντοῖα δὲ σχήματα, παντοῖα δὲ πνεύματα ἀπεργαζόμενον πᾶσαν ἔκπληξιν καὶ βοὰς μετὰ ἀφροσύνης ἐνεργάζεται;
                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="47b">
            <said who="#Πρώταρχος">μάλα γε.</said>
            <said who="#Σωκράτης">καὶ λέγειν τε, ὦ ἑταῖρε, αὐτόν τε περὶ ἑαυτοῦ ποιεῖ καὶ ἄλλον ὡς ταύταις ταῖς ἡδοναῖς τερπόμενος οἷον ἀποθνῄσκει· καὶ ταύτας γε δὴ παντάπασιν ἀεὶ μεταδιώκει τοσούτῳ μᾶλλον ὅσῳ ἂν ἀκολαστότερός τε καὶ ἀφρονέστερος ὢν τυγχάνῃ, καὶ καλεῖ δὴ μεγίστας ταύτας, καὶ τὸν ἐν αὐταῖς ὅτι μάλιστʼ ἀεὶ ζῶντα εὐδαιμονέστατον καταριθμεῖται.</said>
            <said who="#Πρώταρχος">πάντα, ὦ Σώκρατες, τὰ συμβαίνοντα πρὸς τῶν πολλῶν ἀνθρώπων εἰς δόξαν διεπέρανας.
                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="47c">
            <said who="#Σωκράτης">περί γε τῶν ἡδονῶν, ὦ Πρώταρχε, τῶν ἐν τοῖς κοινοῖς παθήμασιν αὐτοῦ τοῦ σώματος τῶν ἐπιπολῆς τε καὶ ἐντὸς κερασθέντων· περὶ δέ γʼ ὧν ψυχὴ σώματι τἀναντία συμβάλλεται, λύπην τε ἅμα πρὸς ἡδονὴν καὶ ἡδονὴν πρὸς λύπην, ὥστʼ εἰς μίαν ἀμφότερα κρᾶσιν ἰέναι, ταῦτα ἔμπροσθε μὲν διήλθομεν, ὡς, ὁπόταν <del>αὖ</del> κενῶται, πληρώσεως ἐπιθυμεῖ, καὶ ἐλπίζων μὲν χαίρει, κενούμενος δὲ ἀλγεῖ, ταῦτα δὲ τότε
                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="47d">
            <said who="#Σωκράτης">μὲν οὐκ ἐμαρτυράμεθα, νῦν δὲ λέγομεν ὡς ψυχῆς πρὸς σῶμα διαφερομένης ἐν πᾶσι τούτοις πλήθει ἀμηχάνοις οὖσι μεῖξις μία λύπης τε καὶ ἡδονῆς συμπίπτει γενομένη.</said>
            <said who="#Πρώταρχος">κινδυνεύεις ὀρθότατα λέγειν.</said>
            <said who="#Σωκράτης">ἔτι τοίνυν ἡμῖν τῶν μείξεων λύπης τε καὶ ἡδονῆς λοιπὴ μία.</said>
            <said who="#Πρώταρχος">ποία, φῄς;</said>
            <said who="#Σωκράτης">ἣν αὐτὴν τὴν ψυχὴν αὑτῇ πολλάκις λαμβάνειν σύγκρασιν ἔφαμεν.</said>
            <said who="#Πρώταρχος">πῶς οὖν δὴ τοῦτʼ αὐτὸ λέγομεν;
                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="47e">
            <said who="#Σωκράτης">ὀργὴν καὶ φόβον καὶ πόθον καὶ θρῆνον καὶ ἔρωτα καὶ ζῆλον καὶ φθόνον καὶ ὅσα τοιαῦτα, ἆρʼ οὐκ αὐτῆς τῆς ψυχῆς τίθεσαι ταύτας λύπας τινάς;</said>
            <said who="#Πρώταρχος">ἔγωγε.</said>
            <said who="#Σωκράτης">οὐκοῦν αὐτὰς ἡδονῶν μεστὰς εὑρήσομεν ἀμηχάνων; ἢ δεόμεθα ὑπομιμνῄσκεσθαι <del>τὸ <add>ἐν</add> τοῖς θυμοῖς καὶ ταῖς ὀργαῖς,</del> τὸ<cit>
                  <quote type="verse">
                     <l met="u">ὅς τʼ ἐφέηκε πολύφρονά περ χαλεπῆναι</l>
                     <l>ὅς τε πολὺ γλυκίων μέλιτος καταλειβομένοιο,</l>
                  </quote>
                  <bibl>υνκνοων</bibl>
               </cit>
                                                                                                                                                                                                                                                                                                                                                                                                                                                                                                                                                                                                                                                                                                                                <milestone n="48" unit="page"/>
            </said>
         </div>
         <div type="section" n="48a">
            <said who="#Σωκράτης">καὶ τὰς ἐν τοῖς θρήνοις καὶ πόθοις ἡδονὰς ἐν λύπαις οὔσας ἀναμεμειγμένας;</said>
            <said who="#Πρώταρχος">οὔκ, ἀλλʼ οὕτω ταῦτά γε καὶ οὐκ ἄλλως ἂν συμβαίνοι γιγνόμενα.</said>
            <said who="#Σωκράτης">καὶ μὴν καὶ τάς γε τραγικὰς θεωρήσεις, ὅταν ἅμα χαίροντες κλάωσι, μέμνησαι;</said>
            <said who="#Πρώταρχος">τί δʼ οὔ;</said>
            <said who="#Σωκράτης">τὴν δʼ ἐν ταῖς κωμῳδίαις διάθεσιν ἡμῶν τῆς ψυχῆς, ἆρʼ οἶσθʼ ὡς ἔστι κἀν τούτοις μεῖξις λύπης τε καὶ ἡδονῆς;</said>
            <said who="#Πρώταρχος">οὐ πάνυ κατανοῶ.
                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="48b">
            <said who="#Σωκράτης">παντάπασι γὰρ οὐ ῥᾴδιον, ὦ Πρώταρχε, ἐν τούτῳ συννοεῖν τὸ τοιοῦτον ἑκάστοτε πάθος.</said>
            <said who="#Πρώταρχος">οὔκουν ὥς γʼ ἔοικεν ἐμοί.</said>
            <said who="#Σωκράτης">λάβωμέν γε μὴν αὐτὸ τοσούτῳ μᾶλλον ὅσῳ σκοτεινότερόν ἐστιν, ἵνα καὶ ἐν ἄλλοις ῥᾷον καταμαθεῖν τις οἷός τʼ ᾖ μεῖξιν λύπης τε καὶ ἡδονῆς.</said>
            <said who="#Πρώταρχος">λέγοις ἄν.</said>
            <said who="#Σωκράτης">τό τοι νυνδὴ ῥηθὲν ὄνομα φθόνου πότερα λύπην τινὰ ψυχῆς θήσεις, ἢ πῶς;</said>
            <said who="#Πρώταρχος">οὕτως.</said>
            <said who="#Σωκράτης">ἀλλὰ μὴν ὁ φθονῶν γε ἐπὶ κακοῖς τοῖς τῶν πέλας ἡδόμενος ἀναφανήσεται.
                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="48c">
            <said who="#Πρώταρχος">σφόδρα γε.</said>
            <said who="#Σωκράτης">κακὸν μὴν ἄγνοια καὶ ἣν δὴ λέγομεν ἀβελτέραν ἕξιν.</said>
            <said who="#Πρώταρχος">τί μήν;</said>
            <said who="#Σωκράτης">ἐκ δὴ τούτων ἰδὲ τὸ γελοῖον ἥντινα φύσιν ἔχει.</said>
            <said who="#Πρώταρχος">λέγε μόνον.</said>
            <said who="#Σωκράτης">ἔστιν δὴ πονηρία μέν τις τὸ κεφάλαιον, ἕξεώς τινος ἐπίκλην λεγομένη· τῆς δʼ αὖ πάσης πονηρίας ἐστὶ τοὐναντίον πάθος ἔχον ἢ τὸ λεγόμενον ὑπὸ τῶν ἐν Δελφοῖς γραμμάτων.</said>
            <said who="#Πρώταρχος">τὸ “γνῶθι σαυτὸν” λέγεις, ὦ Σώκρατες;
                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="48d">
            <said who="#Σωκράτης">ἔγωγε. τοὐναντίον μὴν ἐκείνῳ δῆλον ὅτι τὸ μηδαμῇ γιγνώσκειν αὑτὸν λεγόμενον ὑπὸ τοῦ γράμματος ἂν εἴη.</said>
            <said who="#Πρώταρχος">τί μήν;</said>
            <said who="#Σωκράτης">ὦ Πρώταρχε, πειρῶ δὲ αὐτὸ τοῦτο τριχῇ τέμνειν.</said>
            <said who="#Πρώταρχος">πῇ φῄς; οὐ γὰρ μὴ δυνατὸς ὦ.</said>
            <said who="#Σωκράτης">λέγεις δὴ δεῖν ἐμὲ τοῦτο διελέσθαι τὰ νῦν;</said>
            <said who="#Πρώταρχος">λέγω, καὶ δέομαί γε πρὸς τῷ λέγειν.</said>
            <said who="#Σωκράτης">ἆρʼ οὖν οὐ τῶν ἀγνοούντων αὑτοὺς κατὰ τρία ἀνάγκη τοῦτο τὸ πάθος πάσχειν ἕκαστον;</said>
            <said who="#Πρώταρχος">πῶς;
                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="48e">
            <said who="#Σωκράτης">πρῶτον μὲν κατὰ χρήματα, δοξάζειν εἶναι πλουσιώτερον ἢ κατὰ τὴν αὑτῶν οὐσίαν.</said>
            <said who="#Πρώταρχος">πολλοὶ γοῦν εἰσὶν τὸ τοιοῦτον πάθος ἔχοντες.</said>
            <said who="#Σωκράτης">πλείους δέ γε οἳ μείζους καὶ καλλίους αὑτοὺς δοξάζουσι, καὶ πάντα ὅσα κατὰ τὸ σῶμα εἶναι διαφερόντως τῆς οὔσης αὐτοῖς ἀληθείας.</said>
            <said who="#Πρώταρχος">πάνυ γε.</said>
            <said who="#Σωκράτης">πολὺ δὲ πλεῖστοί γε οἶμαι περὶ τὸ τρίτον εἶδος τὸ τῶν ἐν ταῖς ψυχαῖς διημαρτήκασιν, ἀρετῇ δοξάζοντες βελτίους ἑαυτούς, οὐκ ὄντες.</said>
            <said who="#Πρώταρχος">σφόδρα μὲν οὖν.
                                                                                                                                                                                                                                                                                                                                                                                                                                                                                                                                                                                                                                                                                                                                                    <milestone n="49" unit="page"/>
            </said>
         </div>
         <div type="section" n="49a">
            <said who="#Σωκράτης">τῶν ἀρετῶν δʼ ἆρʼ οὐ σοφίας πέρι τὸ πλῆθος πάντως ἀντεχόμενον μεστὸν ἐρίδων καὶ δοξοσοφίας ἐστὶ ψευδοῦς;</said>
            <said who="#Πρώταρχος">πῶς δʼ οὔ;</said>
            <said who="#Σωκράτης">κακὸν μὲν δὴ πᾶν ἄν τις τὸ τοιοῦτον εἰπὼν ὀρθῶς ἂν εἴποι πάθος.</said>
            <said who="#Πρώταρχος">σφόδρα γε.</said>
            <said who="#Σωκράτης">τοῦτο τοίνυν ἔτι διαιρετέον, ὦ Πρώταρχε, δίχα, εἰ μέλλομεν τὸν παιδικὸν ἰδόντες φθόνον ἄτοπον ἡδονῆς καὶ λύπης ὄψεσθαι μεῖξιν. πῶς οὖν τέμνομεν δίχα, λέγεις;
                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="49b">
            <said who="#Σωκράτης">πάντες ὁπόσοι ταύτην τὴν ψευδῆ δόξαν περὶ ἑαυτῶν ἀνοήτως δοξάζουσι, καθάπερ ἁπάντων ἀνθρώπων, καὶ τούτων ἀναγκαιότατον ἕπεσθαι τοῖς μὲν ῥώμην αὐτῶν καὶ δύναμιν, τοῖς δὲ οἶμαι τοὐναντίον.</said>
            <said who="#Πρώταρχος">ἀνάγκη.</said>
            <said who="#Σωκράτης">ταύτῃ τοίνυν δίελε, καὶ ὅσοι μὲν αὐτῶν εἰσι μετʼ ἀσθενείας τοιοῦτοι καὶ ἀδύνατοι καταγελώμενοι τιμωρεῖσθαι, γελοίους τούτους φάσκων εἶναι τἀληθῆ φθέγξῃ· τοὺς δὲ δυνατοὺς τιμωρεῖσθαι καὶ ἰσχυροὺς φοβεροὺς καὶ ἐχθροὺς
                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="49c">
            <said who="#Σωκράτης">προσαγορεύων ὀρθότατον τούτων σαυτῷ λόγον ἀποδώσεις. ἄγνοια γὰρ ἡ μὲν τῶν ἰσχυρῶν ἐχθρά τε καὶ αἰσχρά— βλαβερὰ γὰρ καὶ τοῖς πέλας αὐτή τε καὶ ὅσαι εἰκόνες αὐτῆς εἰσιν—ἡ δʼ ἀσθενὴς ἡμῖν τὴν τῶν γελοίων εἴληχε τάξιν τε καὶ φύσιν.</said>
            <said who="#Πρώταρχος">ὀρθότατα λέγεις. ἀλλὰ γὰρ ἡ τῶν ἡδονῶν καὶ λυπῶν μεῖξις ἐν τούτοις οὔπω μοι καταφανής.</said>
            <said who="#Σωκράτης">τὴν τοίνυν τοῦ φθόνου λαβὲ δύναμιν πρῶτον.</said>
            <said who="#Πρώταρχος">λέγε μόνον.
                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="49d">
            <said who="#Σωκράτης">λύπη τις ἄδικός ἐστί που καὶ ἡδονή;</said>
            <said who="#Πρώταρχος">τοῦτο μὲν ἀνάγκη.</said>
            <said who="#Σωκράτης">οὐκοῦν ἐπὶ μὲν τοῖς τῶν ἐχθρῶν κακοῖς οὔτʼ ἄδικον οὔτε φθονερόν ἐστι τὸ χαίρειν;</said>
            <said who="#Πρώταρχος">τί μήν;</said>
            <said who="#Σωκράτης">τὰ δέ γε τῶν φίλων ὁρῶντας ἔστιν ὅτε κακὰ μὴ λυπεῖσθαι, χαίρειν δέ, ἆρα οὐκ ἄδικόν ἐστιν;</said>
            <said who="#Πρώταρχος">πῶς δʼ οὔ;</said>
            <said who="#Σωκράτης">οὐκοῦν τὴν ἄγνοιαν εἴπομεν ὅτι κακὸν πᾶσιν;</said>
            <said who="#Πρώταρχος">ὀρθῶς.</said>
            <said who="#Σωκράτης">τὴν οὖν τῶν φίλων δοξοσοφίαν καὶ δοξοκαλίαν καὶ
                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="49e">
            <said who="#Σωκράτης">ὅσα νυνδὴ διήλθομεν, ἐν τρισὶν λέγοντες εἴδεσιν γίγνεσθαι, γελοῖα μὲν ὁπόσα ἀσθενῆ, μισητὰ δʼ ὁπόσα ἐρρωμένα, <add>φῶμεν</add> ἢ μὴ φῶμεν ὅπερ εἶπον ἄρτι, τὴν τῶν φίλων ἕξιν ταύτην ὅταν ἔχῃ τις τὴν ἀβλαβῆ τοῖς ἄλλοις, γελοίαν εἶναι;</said>
            <said who="#Πρώταρχος">πάνυ γε.</said>
            <said who="#Σωκράτης">κακὸν δʼ οὐχ ὁμολογοῦμεν αὐτὴν ἄγνοιάν γε οὖσαν εἶναι;</said>
            <said who="#Πρώταρχος">σφόδρα γε.</said>
            <said who="#Σωκράτης">χαίρομεν δὲ ἢ λυπούμεθα, ὅταν ἐπʼ αὐτῇ γελῶμεν;
                                                                                                                                                                                                                                                                                                                                                                                                                                                                                                                                                                                                                                                                                                                                                                        <milestone n="50" unit="page"/>
            </said>
         </div>
         <div type="section" n="50a">
            <said who="#Πρώταρχος">δῆλον ὅτι χαίρομεν.</said>
            <said who="#Σωκράτης">ἡδονὴν δὲ ἐπὶ τοῖς τῶν φίλων κακοῖς, οὐ φθόνον ἔφαμεν εἶναι τὸν τοῦτʼ ἀπεργαζόμενον;</said>
            <said who="#Πρώταρχος">ἀνάγκη.</said>
            <said who="#Σωκράτης">γελῶντας ἄρα ἡμᾶς ἐπὶ τοῖς τῶν φίλων γελοίοις φησὶν ὁ λόγος, κεραννύντας ἡδονὴν αὖ φθόνῳ, λύπῃ τὴν ἡδονὴν συγκεραννύναι· τὸν γὰρ φθόνον ὡμολογῆσθαι λύπην ψυχῆς ἡμῖν πάλαι, τὸ δὲ γελᾶν ἡδονήν, ἅμα γίγνεσθαι δὲ τούτω ἐν τούτοις τοῖς χρόνοις.</said>
            <said who="#Πρώταρχος">ἀληθῆ.
                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="50b">
            <said who="#Σωκράτης">μηνύει δὴ νῦν ὁ λόγος ἡμῖν ἐν θρήνοις τε καὶ ἐν τραγῳδίαις <add>καὶ κωμῳδίαις</add>, μὴ τοῖς δράμασι μόνον ἀλλὰ καὶ τῇ τοῦ βίου συμπάσῃ τραγῳδίᾳ καὶ κωμῳδίᾳ, λύπας ἡδοναῖς ἅμα κεράννυσθαι, καὶ ἐν ἄλλοις δὴ μυρίοις.</said>
            <said who="#Πρώταρχος">ἀδύνατον μὴ ὁμολογεῖν ταῦτα, ὦ Σώκρατες, εἰ καί τις φιλονικοῖ πάνυ πρὸς τἀναντία.</said>
            <said who="#Σωκράτης">ὀργὴν μὴν καὶ πόθον καὶ θρῆνον καὶ φόβον καὶ
                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="50c">
            <said who="#Σωκράτης">ἔρωτα καὶ ζῆλον καὶ φθόνον προυθέμεθα καὶ ὁπόσα τοιαῦτα, ἐν οἷς ἔφαμεν εὑρήσειν μειγνύμενα τὰ νῦν πολλάκις λεγόμενα. ἦ γάρ;</said>
            <said who="#Πρώταρχος">ναί.</said>
            <said who="#Σωκράτης">μανθάνομεν οὖν ὅτι θρήνου πέρι καὶ φθόνου καὶ ὀργῆς πάντα ἐστὶ τὰ νυνδὴ διαπερανθέντα;</said>
            <said who="#Πρώταρχος">πῶς γὰρ οὐ μανθάνομεν;</said>
            <said who="#Σωκράτης">οὐκοῦν πολλὰ ἔτι τὰ λοιπά;</said>
            <said who="#Πρώταρχος">καὶ πάνυ γε.</said>
            <said who="#Σωκράτης">διὰ δὴ τί μάλισθʼ ὑπολαμβάνεις με δεῖξαί σοι τὴν ἐν τῇ κωμῳδίᾳ μεῖξιν; ἆρʼ οὐ πίστεως χάριν, ὅτι τήν γε ἐν
                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="50d">
            <said who="#Σωκράτης">τοῖς φόβοις καὶ ἔρωσι καὶ τοῖς ἄλλοις ῥᾴδιον κρᾶσιν ἐπιδεῖξαι· λαβόντα δὲ τοῦτο παρὰ σαυτῷ ἀφεῖναί με μηκέτι ἐπʼ ἐκεῖνα ἰόντα δεῖν μηκύνειν τοὺς λόγους, ἀλλʼ ἁπλῶς λαβεῖν τοῦτο, ὅτι καὶ σῶμα ἄνευ ψυχῆς καὶ ψυχὴ ἄνευ σώματος καὶ κοινῇ μετʼ ἀλλήλων ἐν τοῖς παθήμασι μεστά ἐστι συγκεκραμένης ἡδονῆς λύπαις; νῦν οὖν λέγε πότερα ἀφίης με ἢ μέσας ποιήσεις νύκτας; εἰπὼν δὲ σμικρὰ οἶμαί σου τεύξεσθαι μεθεῖναί με· τούτων γὰρ ἁπάντων αὔριον
                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="50e">
            <said who="#Σωκράτης">ἐθελήσω σοι λόγον δοῦναι, τὰ νῦν δὲ ἐπὶ τὰ λοιπὰ βούλομαι στέλλεσθαι πρὸς τὴν κρίσιν ἣν Φίληβος ἐπιτάττει.</said>
            <said who="#Πρώταρχος">καλῶς εἶπες, ὦ Σώκρατες· ἀλλʼ ὅσα λοιπὰ ἡμῖν διέξελθε ὅπῃ σοι φίλον.</said>
            <said who="#Σωκράτης">κατὰ φύσιν τοίνυν μετὰ τὰς μειχθείσας ἡδονὰς ὑπὸ δή τινος ἀνάγκης ἐπὶ τὰς ἀμείκτους πορευοίμεθʼ ἂν ἐν τῷ μέρει.
                                                                                                                                                                                                                                                                                                                                                                                                                                                                                                                                                                                                                                                                                                                                                                                        <milestone n="51" unit="page"/>
            </said>
         </div>
         <div type="section" n="51a">
            <said who="#Πρώταρχος">κάλλιστʼ εἶπες.</said>
            <said who="#Σωκράτης">ἐγὼ δὴ πειράσομαι μεταβαλὼν σημαίνειν ἡμῖν αὐτάς. τοῖς γὰρ φάσκουσι λυπῶν εἶναι παῦλαν πάσας τὰς ἡδονὰς οὐ πάνυ πως πείθομαι, ἀλλʼ ὅπερ εἶπον, μάρτυσι καταχρῶμαι πρὸς τὸ τινὰς ἡδονὰς εἶναι δοκούσας, οὔσας δʼ οὐδαμῶς, καὶ μεγάλας ἑτέρας τινὰς ἅμα καὶ πολλὰς φαντασθείσας, εἶναι δʼ αὐτὰς συμπεφυρμένας ὁμοῦ λύπαις τε καὶ ἀναπαύσεσιν ὀδυνῶν τῶν μεγίστων περί τε σώματος καὶ ψυχῆς ἀπορίας.
                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="51b">
            <said who="#Πρώταρχος">ἀληθεῖς δʼ αὖ τίνας, ὦ Σώκρατες, ὑπολαμβάνων ὀρθῶς τις διανοοῖτʼ ἄν;</said>
            <said who="#Σωκράτης">τὰς περί τε τὰ καλὰ λεγόμενα χρώματα καὶ περὶ τὰ σχήματα καὶ τῶν ὀσμῶν τὰς πλείστας καὶ τὰς τῶν φθόγγων καὶ ὅσα τὰς ἐνδείας ἀναισθήτους ἔχοντα καὶ ἀλύπους τὰς πληρώσεις αἰσθητὰς καὶ ἡδείας <del>καθαρὰς λυπῶν</del> παραδίδωσιν.</said>
            <said who="#Πρώταρχος">πῶς δὴ ταῦτα, ὦ Σώκρατες, αὖ λέγομεν οὕτω;</said>
            <said who="#Σωκράτης">πάνυ μὲν οὖν οὐκ εὐθὺς δῆλά ἐστιν ἃ λέγω, πειρατέον
                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="51c">
            <said who="#Σωκράτης">μὴν δηλοῦν. σχημάτων τε γὰρ κάλλος οὐχ ὅπερ ἂν ὑπολάβοιεν οἱ πολλοὶ πειρῶμαι νῦν λέγειν, ἢ ζῴων ἤ τινων ζωγραφημάτων, ἀλλʼ εὐθύ τι λέγω, φησὶν ὁ λόγος, καὶ περιφερὲς καὶ ἀπὸ τούτων δὴ τά τε τοῖς τόρνοις γιγνόμενα ἐπίπεδά τε καὶ στερεὰ καὶ τὰ τοῖς κανόσι καὶ γωνίαις, εἴ μου μανθάνεις. ταῦτα γὰρ οὐκ εἶναι πρός τι καλὰ λέγω, καθάπερ ἄλλα, ἀλλʼ ἀεὶ καλὰ καθʼ αὑτὰ πεφυκέναι καί τινας
                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="51d">
            <said who="#Σωκράτης">ἡδονὰς οἰκείας ἔχειν, οὐδὲν ταῖς τῶν κνήσεων προσφερεῖς· καὶ χρώματα δὴ τοῦτον τὸν τύπον ἔχοντα <del>καλὰ καὶ ἡδονάς</del> ἀλλʼ ἆρα μανθάνομεν, ἢ πῶς;</said>
            <said who="#Πρώταρχος">πειρῶμαι μέν, ὦ Σώκρατες· πειράθητι δὲ καὶ σὺ σαφέστερον ἔτι λέγειν.</said>
            <said who="#Σωκράτης">λέγω δὴ ἠχὰς τῶν φθόγγων τὰς λείας καὶ λαμπράς, τὰς ἕν τι καθαρὸν ἱείσας μέλος, οὐ πρὸς ἕτερον καλὰς ἀλλʼ αὐτὰς καθʼ αὑτὰς εἶναι, καὶ τούτων συμφύτους ἡδονὰς ἑπομένας.</said>
            <said who="#Πρώταρχος">ἔστι γὰρ οὖν καὶ τοῦτο.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="51e">
            <said who="#Σωκράτης">τὸ δὲ περὶ τὰς ὀσμὰς ἧττον μὲν τούτων θεῖον γένος ἡδονῶν· τὸ δὲ μὴ συμμεμεῖχθαι ἐν αὐταῖς ἀναγκαίους λύπας, καὶ ὅπῃ τοῦτο καὶ ἐν ὅτῳ τυγχάνει γεγονὸς ἡμῖν, τοῦτʼ ἐκείνοις τίθημι ἀντίστροφον ἅπαν. ἀλλʼ, εἰ κατανοεῖς, ταῦτα εἴδη δύο <add>ὧν</add> λέγομεν ἡδονῶν.</said>
            <said who="#Πρώταρχος">κατανοῶ.</said>
            <said who="#Σωκράτης">ἔτι δὴ τοίνυν τούτοις προσθῶμεν τὰς περὶ τὰ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                        <milestone n="52" unit="page"/>
            </said>
         </div>
         <div type="section" n="52a">
            <said who="#Σωκράτης">μαθήματα ἡδονάς, εἰ ἄρα δοκοῦσιν ἡμῖν αὗται πείνας μὲν μὴ ἔχειν τοῦ μανθάνειν μηδὲ διὰ μαθημάτων πείνην ἀλγηδόνας ἐξ ἀρχῆς γιγνομένας.</said>
            <said who="#Πρώταρχος">ἀλλʼ οὕτω συνδοκεῖ.</said>
            <said who="#Σωκράτης">τί δέ; μαθημάτων πληρωθεῖσιν ἐὰν ὕστερον ἀποβολαὶ διὰ τῆς λήθης γίγνωνται, καθορᾷς τινας ἐν αὐταῖς ἀλγηδόνας;</said>
            <said who="#Πρώταρχος">οὔ τι φύσει γε, ἀλλʼ ἔν τισι λογισμοῖς τοῦ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="52b">
            <said who="#Πρώταρχος">παθήματος, ὅταν τις στερηθεὶς λυπηθῇ διὰ τὴν χρείαν.</said>
            <said who="#Σωκράτης">καὶ μήν, ὦ μακάριε, νῦν γε ἡμεῖς αὐτὰ τὰ τῆς φύσεως μόνον παθήματα χωρὶς τοῦ λογισμοῦ διαπεραίνομεν.</said>
            <said who="#Πρώταρχος">ἀληθῆ τοίνυν λέγεις ὅτι χωρὶς λύπης ἡμῖν λήθη γίγνεται ἑκάστοτε ἐν τοῖς μαθήμασιν.</said>
            <said who="#Σωκράτης">ταύτας τοίνυν τὰς τῶν μαθημάτων ἡδονὰς ἀμείκτους τε εἶναι λύπαις ῥητέον καὶ οὐδαμῶς τῶν πολλῶν ἀνθρώπων ἀλλὰ τῶν σφόδρα ὀλίγων.</said>
            <said who="#Πρώταρχος">πῶς γὰρ οὐ ῥητέον;
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="52c">
            <said who="#Σωκράτης">οὐκοῦν ὅτε μετρίως ἤδη διακεκρίμεθα χωρὶς τάς τε καθαρὰς ἡδονὰς καὶ τὰς σχεδὸν ἀκαθάρτους ὀρθῶς ἂν λεχθείσας, προσθῶμεν τῷ λόγῳ ταῖς μὲν σφοδραῖς ἡδοναῖς ἀμετρίαν, ταῖς δὲ μὴ τοὐναντίον ἐμμετρίαν· καὶ <add>τὰς</add> τὸ μέγα καὶ τὸ σφοδρὸν αὖ <add>δεχομένας</add>, καὶ πολλάκις καὶ ὀλιγάκις γιγνομένας τοιαύτας, τῆς τοῦ ἀπείρου γε ἐκείνου καὶ ἧττον καὶ μᾶλλον διά τε σώματος καὶ ψυχῆς φερομένου
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="52d">
            <said who="#Σωκράτης">
               <del>προς</del>θῶμεν αὐτὰς εἶναι γένους, τὰς δὲ μὴ τῶν ἐμμέτρων.</said>
            <said who="#Πρώταρχος">ὀρθότατα λέγεις, ὦ Σώκρατες.</said>
            <said who="#Σωκράτης">ἔτι τοίνυν πρὸς τούτοις μετὰ ταῦτα τόδε αὐτῶν διαθεατέον.</said>
            <said who="#Πρώταρχος">τὸ ποῖον;</said>
            <said who="#Σωκράτης">τί ποτε χρὴ φάναι πρὸς ἀλήθειαν εἶναι; τὸ καθαρόν τε καὶ εἰλικρινὲς ἢ τὸ σφόδρα τε καὶ τὸ πολὺ καὶ τὸ μέγα καὶ τὸ ἰταμόν;</said>
            <said who="#Πρώταρχος">τί ποτʼ ἄρα, ὦ Σώκρατες, ἐρωτᾷς βουλόμενος;</said>
            <said who="#Σωκράτης">μηδέν, ὦ Πρώταρχε, ἐπιλείπειν ἐλέγχων ἡδονῆς
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="52e">
            <said who="#Σωκράτης">τε καὶ ἐπιστήμης, εἰ τὸ μὲν ἄρʼ αὐτῶν ἑκατέρου καθαρόν ἐστι, τὸ δʼ οὐ καθαρόν, ἵνα καθαρὸν ἑκάτερον ἰὸν εἰς τὴν κρίσιν ἐμοὶ καὶ σοὶ καὶ συνάπασι τοῖσδε ῥᾴω παρέχῃ τὴν κρίσιν.</said>
            <said who="#Πρώταρχος">ὀρθότατα.</said>
            <said who="#Σωκράτης">ἴθι δή, περὶ πάντων, ὅσα καθαρὰ γένη λέγομεν, οὑτωσὶ διανοηθῶμεν· προελόμενοι πρῶτον αὐτῶν ἕν τι σκοπῶμεν.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            <milestone n="53" unit="page"/>
            </said>
         </div>
         <div type="section" n="53a">
            <said who="#Πρώταρχος">τί οὖν προελώμεθα;</said>
            <said who="#Σωκράτης">τὸ λευκὸν ἐν τοῖς πρῶτον, εἰ βούλει, θεασώμεθα γένος.</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">πῶς οὖν ἂν λευκοῦ καὶ τίς καθαρότης ἡμῖν εἴη; πότερα τὸ μέγιστόν τε καὶ πλεῖστον ἢ τὸ ἀκρατέστατον, ἐν ᾧ χρώματος μηδεμία μοῖρα ἄλλη μηδενὸς ἐνείη;</said>
            <said who="#Πρώταρχος">δῆλον ὅτι τὸ μάλιστʼ εἰλικρινὲς ὄν.</said>
            <said who="#Σωκράτης">ὀρθῶς. ἆρʼ οὖν οὐ τοῦτο ἀληθέστατον, ὦ Πρώταρχε,
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="53b">
            <said who="#Σωκράτης">καὶ ἅμα δὴ κάλλιστον τῶν λευκῶν πάντων θήσομεν, ἀλλʼ οὐ τὸ πλεῖστον οὐδὲ τὸ μέγιστον;</said>
            <said who="#Πρώταρχος">ὀρθότατά γε.</said>
            <said who="#Σωκράτης">σμικρὸν ἄρα καθαρὸν λευκὸν μεμειγμένου πολλοῦ λευκοῦ λευκότερον ἅμα καὶ κάλλιον καὶ ἀληθέστερον ἐὰν φῶμεν γίγνεσθαι, παντάπασιν ἐροῦμεν ὀρθῶς.</said>
            <said who="#Πρώταρχος">ὀρθότατα μὲν οὖν.</said>
            <said who="#Σωκράτης">τί οὖν; οὐ δήπου πολλῶν δεησόμεθα παραδειγμάτων τοιούτων ἐπὶ τὸν τῆς ἡδονῆς πέρι λόγον, ἀλλʼ ἀρκεῖ νοεῖν ἡμῖν αὐτόθεν ὡς ἄρα καὶ σύμπασα ἡδονὴ σμικρὰ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="53c">
            <said who="#Σωκράτης">μεγάλης καὶ ὀλίγη πολλῆς, καθαρὰ λύπης, ἡδίων καὶ ἀληθεστέρα καὶ καλλίων γίγνοιτʼ ἄν.</said>
            <said who="#Πρώταρχος">σφόδρα μὲν οὖν, καὶ τό γε παράδειγμα ἱκανόν.</said>
            <said who="#Σωκράτης">τί δὲ τὸ τοιόνδε; ἆρα περὶ ἡδονῆς οὐκ ἀκηκόαμεν ὡς ἀεὶ γένεσίς ἐστιν, οὐσία δὲ οὐκ ἔστι τὸ παράπαν ἡδονῆς; κομψοὶ γὰρ δή τινες αὖ τοῦτον τὸν λόγον ἐπιχειροῦσι μηνύειν ἡμῖν, οἷς δεῖ χάριν ἔχειν.</said>
            <said who="#Πρώταρχος">τί δή;</said>
            <said who="#Σωκράτης">διαπερανοῦμαί σοι τοῦτʼ αὐτὸ ἐπανερωτῶν, ὦ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="53d">
            <said who="#Σωκράτης">Πρώταρχε φίλε.</said>
            <said who="#Πρώταρχος">λέγε καὶ ἐρώτα μόνον.</said>
            <said who="#Σωκράτης">ἐστὸν δή τινε δύο, τὸ μὲν αὐτὸ καθʼ αὑτό, τὸ δʼ ἀεὶ ἐφιέμενον ἄλλου.</said>
            <said who="#Πρώταρχος">πῶς τούτω καὶ τίνε λέγεις;</said>
            <said who="#Σωκράτης">τὸ μὲν σεμνότατον ἀεὶ πεφυκός, τὸ δʼ ἐλλιπὲς ἐκείνου.</said>
            <said who="#Πρώταρχος">λέγʼ ἔτι σαφέστερον.</said>
            <said who="#Σωκράτης">παιδικά που καλὰ καὶ ἀγαθὰ τεθεωρήκαμεν ἅμα καὶ ἐραστὰς ἀνδρείους αὐτῶν.</said>
            <said who="#Πρώταρχος">σφόδρα γε.</said>
            <said who="#Σωκράτης">τούτοις τοίνυν ἐοικότα δυοῖν οὖσι δύο ἄλλα ζήτει
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="53e">
            <said who="#Σωκράτης">κατὰ πάνθʼ ὅσα λέγομεν εἶναι.</said>
            <said who="#Πρώταρχος">τὸ τρίτον ἔτʼ ἐρῶ; λέγε σαφέστερον, ὦ Σώκρατες, ὅτι λέγεις.</said>
            <said who="#Σωκράτης">οὐδέν τι ποικίλον, ὦ Πρώταρχε· ἀλλʼ ὁ λόγος ἐρεσχηλεῖ νῷν, λέγει δʼ ὅτι τὸ μὲν ἕνεκά του τῶν ὄντων ἔστʼ ἀεί, τὸ δʼ οὗ χάριν ἑκάστοτε τὸ τινὸς ἕνεκα γιγνόμενον ἀεὶ γίγνεται.</said>
            <said who="#Πρώταρχος">μόγις ἔμαθον διὰ τὸ πολλάκις λεχθῆναι.</said>
            <said who="#Σωκράτης">τάχα δʼ ἴσως, ὦ παῖ, μᾶλλον μαθησόμεθα προελθόντος
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                <milestone n="54" unit="page"/>
            </said>
         </div>
         <div type="section" n="54a">
            <said who="#Σωκράτης">τοῦ λόγου.</said>
            <said who="#Πρώταρχος">τί γὰρ οὔ;</said>
            <said who="#Σωκράτης">δύο δὴ τάδε ἕτερα λάβωμεν.</said>
            <said who="#Πρώταρχος">ποῖα;</said>
            <said who="#Σωκράτης">ἓν μέν τι γένεσιν πάντων, τὴν δὲ οὐσίαν ἕτερον ἕν.</said>
            <said who="#Πρώταρχος">δύο ἀποδέχομαί σου ταῦτα, οὐσίαν καὶ γένεσιν.</said>
            <said who="#Σωκράτης">ὀρθότατα. πότερον οὖν τούτων ἕνεκα ποτέρου, τὴν γένεσιν οὐσίας ἕνεκα φῶμεν ἢ τὴν οὐσίαν εἶναι γενέσεως ἕνεκα;</said>
            <said who="#Πρώταρχος">τοῦτο ὃ προσαγορεύεται οὐσία εἰ γενέσεως ἕνεκα τοῦτʼ ἔστιν ὅπερ ἐστί, νῦν πυνθάνῃ;</said>
            <said who="#Σωκράτης">φαίνομαι.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="54b">
            <said who="#Πρώταρχος">πρὸς θεῶν ἆρʼ <del>ἂν</del> ἐπανερωτᾷς με τοιόνδε τι; λέγʼ, ὦ Πρώταρχε, μοί, πότερα πλοίων ναυπηγίαν ἕνεκα φῂς γίγνεσθαι μᾶλλον ἢ πλοῖα ἕνεκα ναυπηγίας, καὶ πάνθʼ ὁπόσα τοιαῦτʼ ἐστίν;</said>
            <said who="#Σωκράτης">λέγω τοῦτʼ αὐτό, ὦ Πρώταρχε.</said>
            <said who="#Πρώταρχος">τί οὖν οὐκ αὐτὸς ἀπεκρίνω σαυτῷ, ὦ Σώκρατες;</said>
            <said who="#Σωκράτης">οὐδὲν ὅτι οὔ· σὺ μέντοι τοῦ λόγου συμμέτεχε.</said>
            <said who="#Πρώταρχος">πάνυ μὲν οὖν.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="54c">
            <said who="#Σωκράτης">φημὶ δὴ γενέσεως μὲν ἕνεκα φάρμακά τε καὶ πάντα ὄργανα καὶ πᾶσαν ὕλην παρατίθεσθαι πᾶσιν, ἑκάστην δὲ γένεσιν ἄλλην ἄλλης οὐσίας τινὸς ἑκάστης ἕνεκα γίγνεσθαι, σύμπασαν δὲ γένεσιν οὐσίας ἕνεκα γίγνεσθαι συμπάσης.</said>
            <said who="#Πρώταρχος">σαφέστατα μὲν οὖν.</said>
            <said who="#Σωκράτης">οὐκοῦν ἡδονή γε, εἴπερ γένεσίς ἐστιν, ἕνεκά τινος οὐσίας ἐξ ἀνάγκης γίγνοιτʼ ἄν.</said>
            <said who="#Πρώταρχος">τί μήν;</said>
            <said who="#Σωκράτης">τό γε μὴν οὗ ἕνεκα τὸ ἕνεκά του γιγνόμενον ἀεὶ γίγνοιτʼ ἄν, ἐν τῇ τοῦ ἀγαθοῦ μοίρᾳ ἐκεῖνό ἐστι· τὸ δὲ τινὸς ἕνεκα γιγνόμενον εἰς ἄλλην, ὦ ἄριστε, μοῖραν θετέον.</said>
            <said who="#Πρώταρχος">ἀναγκαιότατον.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="54d">
            <said who="#Σωκράτης">ἆρʼ οὖν ἡδονή γε εἴπερ γένεσίς ἐστιν, εἰς ἄλλην ἢ τὴν τοῦ ἀγαθοῦ μοῖραν αὐτὴν τιθέντες ὀρθῶς θήσομεν;</said>
            <said who="#Πρώταρχος">ὀρθότατα μὲν οὖν.</said>
            <said who="#Σωκράτης">οὐκοῦν ὅπερ ἀρχόμενος εἶπον τούτου τοῦ λόγου, τῷ μηνύσαντι τῆς ἡδονῆς πέρι τὸ γένεσιν μέν, οὐσίαν δὲ μηδʼ ἡντινοῦν αὐτῆς εἶναι, χάριν ἔχειν δεῖ· δῆλον γὰρ ὅτι οὗτος τῶν φασκόντων ἡδονὴν ἀγαθὸν εἶναι καταγελᾷ.</said>
            <said who="#Πρώταρχος">σφόδρα γε.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="54e">
            <said who="#Σωκράτης">καὶ μὴν αὑτὸς οὗτος ἑκάστοτε καὶ τῶν ἐν ταῖς γενέσεσιν ἀποτελουμένων καταγελάσεται.</said>
            <said who="#Πρώταρχος">πῶς δὴ καὶ ποίων λέγεις;</said>
            <said who="#Σωκράτης">τῶν ὅσοι ἐξιώμενοι ἢ πείνην ἢ δίψαν ἤ τι τῶν τοιούτων, ὅσα γένεσις ἐξιᾶται, χαίρουσι διὰ τὴν γένεσιν ἅτε ἡδονῆς οὔσης αὐτῆς, καί φασι ζῆν οὐκ ἂν δέξασθαι μὴ διψῶντές τε καὶ πεινῶντες καὶ τἆλλα ἅ τις ἂν εἴποι πάντα τὰ ἑπόμενα τοῖς τοιούτοις παθήμασι μὴ πάσχοντες.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    <milestone n="55" unit="page"/>
            </said>
         </div>
         <div type="section" n="55a">
            <said who="#Πρώταρχος">ἐοίκασι γοῦν.</said>
            <said who="#Σωκράτης">οὐκοῦν τῷ γίγνεσθαί γε τοὐναντίον ἅπαντες τὸ φθείρεσθαι φαῖμεν ἄν.</said>
            <said who="#Πρώταρχος">ἀναγκαῖον.</said>
            <said who="#Σωκράτης">τὴν δὴ φθορὰν καὶ γένεσιν αἱροῖτʼ ἄν τις τοῦθʼ αἱρούμενος, ἀλλʼ οὐ τὸν τρίτον ἐκεῖνον βίον, τὸν ἐν ᾧ μήτε χαίρειν μήτε λυπεῖσθαι, φρονεῖν δʼ ἦν <del>δυνατὸν</del> ὡς οἷόν τε καθαρώτατα.</said>
            <said who="#Πρώταρχος">πολλή τις, ὡς ἔοικεν, ὦ Σώκρατες, ἀλογία συμβαίνει γίγνεσθαι, ἐάν τις τὴν ἡδονὴν ὡς ἀγαθὸν ἡμῖν τιθῆται.</said>
            <said who="#Σωκράτης">πολλή, ἐπεὶ καὶ τῇδε ἔτι λέγωμεν.</said>
            <said who="#Πρώταρχος">πῇ;
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="55b">
            <said who="#Σωκράτης">πῶς οὐκ ἄλογόν ἐστι μηδὲν ἀγαθὸν εἶναι μηδὲ καλὸν μήτε ἐν σώμασι μήτʼ ἐν πολλοῖς ἄλλοις πλὴν ἐν ψυχῇ, καὶ ἐνταῦθα ἡδονὴν μόνον, ἀνδρείαν δὲ ἢ σωφροσύνην ἢ νοῦν ἤ τι τῶν ἄλλων ὅσα ἀγαθὰ εἴληχε ψυχή, μηδὲν τοιοῦτον εἶναι; πρὸς τούτοις δὲ ἔτι τὸν μὴ χαίροντα, ἀλγοῦντα δέ, ἀναγκάζεσθαι φάναι κακὸν εἶναι τότε ὅταν ἀλγῇ, κἂν ᾖ ἄριστος πάντων, καὶ τὸν χαίροντα αὖ, ὅσῳ μᾶλλον χαίρει,
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="55c">
            <said who="#Σωκράτης">τότε ὅταν χαίρῃ, τοσούτῳ διαφέρειν πρὸς ἀρετήν.</said>
            <said who="#Πρώταρχος">πάντʼ ἐστὶ ταῦτα, ὦ Σώκρατες, ὡς δυνατὸν ἀλογώτατα.</said>
            <said who="#Σωκράτης">μὴ τοίνυν ἡδονῆς μὲν πάντως ἐξέτασιν πᾶσαν ἐπιχειρῶμεν ποιήσασθαι, νοῦ δὲ καὶ ἐπιστήμης οἷον φειδόμενοι σφόδρα φανῶμεν· γενναίως δέ, εἴ πῄ τι σαθρὸν ἔχει, πᾶν περικρούωμεν, ὡς ὅτι καθαρώτατόν ἐστʼ αὐτῶν φύσει, τοῦτο κατιδόντες εἰς τὴν κρίσιν χρώμεθα τὴν κοινὴν τοῖς τε τούτων καὶ τοῖς τῆς ἡδονῆς μέρεσιν ἀληθεστάτοις.</said>
            <said who="#Πρώταρχος">ὀρθῶς.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="55d">
            <said who="#Σωκράτης">οὐκοῦν ἡμῖν τὸ μὲν οἶμαι δημιουργικόν ἐστι τῆς περὶ τὰ μαθήματα ἐπιστήμης, τὸ δὲ περὶ παιδείαν καὶ τροφήν. ἢ πῶς;</said>
            <said who="#Πρώταρχος">οὕτως.</said>
            <said who="#Σωκράτης">ἐν δὴ ταῖς χειροτεχνικαῖς διανοηθῶμεν πρῶτα εἰ τὸ μὲν ἐπιστήμης αὐτῶν μᾶλλον ἐχόμενον, τὸ δʼ ἧττον ἔνι, καὶ δεῖ τὰ μὲν ὡς καθαρώτατα νομίζειν, τὰ δʼ ὡς ἀκαθαρτότερα.</said>
            <said who="#Πρώταρχος">οὐκοῦν χρή.</said>
            <said who="#Σωκράτης">τὰς τοίνυν ἡγεμονικὰς διαληπτέον ἑκάστων αὐτῶν χωρίς;</said>
            <said who="#Πρώταρχος">ποίας καὶ πῶς;
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="55e">
            <said who="#Σωκράτης">οἷον πασῶν που τεχνῶν ἄν τις ἀριθμητικὴν χωρίζῃ καὶ μετρητικὴν καὶ στατικήν, ὡς ἔπος εἰπεῖν φαῦλον τὸ καταλειπόμενον ἑκάστης ἂν γίγνοιτο.</said>
            <said who="#Πρώταρχος">φαῦλον μὲν δή.</said>
            <said who="#Σωκράτης">τὸ γοῦν μετὰ ταῦτʼ εἰκάζειν λείποιτʼ ἂν καὶ τὰς αἰσθήσεις καταμελετᾶν ἐμπειρίᾳ καί τινι τριβῇ, ταῖς τῆς στοχαστικῆς προσχρωμένους δυνάμεσιν ἃς πολλοὶ τέχνας
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        <milestone n="56" unit="page"/>
            </said>
         </div>
         <div type="section" n="56a">
            <said who="#Σωκράτης">ἐπονομάζουσι, μελέτῃ καὶ πόνῳ τὴν ῥώμην ἀπειργασμένας.</said>
            <said who="#Πρώταρχος">ἀναγκαιότατα λέγεις.</said>
            <said who="#Σωκράτης">οὐκοῦν μεστὴ μέν που μουσικὴ πρῶτον, τὸ σύμφωνον ἁρμόττουσα οὐ μέτρῳ ἀλλὰ μελέτης στοχασμῷ, καὶ σύμπασα αὐτῆς αὐλητική, τὸ μέτρον ἑκάστης χορδῆς τῷ στοχάζεσθαι φερομένης θηρεύουσα, ὥστε πολὺ μεμειγμένον ἔχειν τὸ μὴ σαφές, σμικρὸν δὲ τὸ βέβαιον.</said>
            <said who="#Πρώταρχος">ἀληθέστατα.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="56b">
            <said who="#Σωκράτης">καὶ μὴν ἰατρικήν τε καὶ γεωργίαν καὶ κυβερνητικὴν καὶ στρατηγικὴν ὡσαύτως εὑρήσομεν ἐχούσας.</said>
            <said who="#Πρώταρχος">καὶ πάνυ γε.</said>
            <said who="#Σωκράτης">τεκτονικὴν δέ γε οἶμαι πλείστοις μέτροις τε καὶ ὀργάνοις χρωμένην τὰ πολλὴν ἀκρίβειαν αὐτῇ πορίζοντα τεχνικωτέραν τῶν πολλῶν ἐπιστημῶν παρέχεται.</said>
            <said who="#Πρώταρχος">πῇ;</said>
            <said who="#Σωκράτης">κατά τε ναυπηγίαν καὶ κατʼ οἰκοδομίαν καὶ ἐν πολλοῖς ἄλλοις τῆς ξυλουργικῆς. κανόνι γὰρ οἶμαι καὶ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="56c">
            <said who="#Σωκράτης">τόρνῳ χρῆται καὶ διαβήτῃ καὶ στάθμῃ καί τινι προσαγωγίῳ κεκομψευμένῳ.</said>
            <said who="#Πρώταρχος">καὶ πάνυ γε, ὦ Σώκρατες, ὀρθῶς λέγεις.</said>
            <said who="#Σωκράτης">θῶμεν τοίνυν διχῇ τὰς λεγομένας τέχνας, τὰς μὲν μουσικῇ συνεπομένας ἐν τοῖς ἔργοις ἐλάττονος ἀκριβείας μετισχούσας, τὰς δὲ τεκτονικῇ πλείονος.</said>
            <said who="#Πρώταρχος">κείσθω.</said>
            <said who="#Σωκράτης">τούτων δὲ ταύτας ἀκριβεστάτας εἶναι τέχνας, ἃς νυνδὴ πρώτας εἴπομεν.</said>
            <said who="#Πρώταρχος">ἀριθμητικὴν φαίνῃ μοι λέγειν καὶ ὅσας μετὰ ταύτης τέχνας ἐφθέγξω νυνδή.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="56d">
            <said who="#Σωκράτης">πάνυ μὲν οὖν. ἀλλʼ, ὦ Πρώταρχε, ἆρʼ οὐ διττὰς αὖ καὶ ταύτας λεκτέον; ἢ πῶς;</said>
            <said who="#Πρώταρχος">ποίας δὴ λέγεις;</said>
            <said who="#Σωκράτης">ἀριθμητικὴν πρῶτον ἆρʼ οὐκ ἄλλην μέν τινα τὴν τῶν πολλῶν φατέον, ἄλλην δʼ αὖ τὴν τῶν φιλοσοφούντων;</said>
            <said who="#Πρώταρχος">πῇ ποτε διορισάμενος οὖν ἄλλην, τὴν δὲ ἄλλην θείη τις ἂν ἀριθμητικήν;</said>
            <said who="#Σωκράτης">οὐ σμικρὸς ὅρος, ὦ Πρώταρχε. οἱ μὲν γάρ που μονάδας ἀνίσους καταριθμοῦνται τῶν περὶ ἀριθμόν, οἷον στρατόπεδα δύο καὶ βοῦς δύο καὶ δύο τὰ σμικρότατα ἢ καὶ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="56e">
            <said who="#Σωκράτης">τὰ πάντων μέγιστα· οἱ δʼ οὐκ ἄν ποτε αὐτοῖς συνακολουθήσειαν, εἰ μὴ μονάδα μονάδος ἑκάστης τῶν μυρίων μηδεμίαν ἄλλην ἄλλης διαφέρουσάν τις θήσει.</said>
            <said who="#Πρώταρχος">καὶ μάλα εὖ λέγεις οὐ σμικρὰν διαφορὰν τῶν περὶ ἀριθμὸν τευταζόντων, ὥστε λόγον ἔχειν δύʼ αὐτὰς εἶναι.</said>
            <said who="#Σωκράτης">τί δέ; λογιστικὴ καὶ μετρητικὴ <add>ἡ</add> κατὰ τεκτονικὴν καὶ κατʼ ἐμπορικὴν τῆς κατὰ φιλοσοφίαν γεωμετρίας τε καὶ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            <milestone n="57" unit="page"/>
            </said>
         </div>
         <div type="section" n="57a">
            <said who="#Σωκράτης">λογισμῶν καταμελετωμένων—πότερον ὡς μία ἑκατέρα λεκτέον ἢ δύο τιθῶμεν;</said>
            <said who="#Πρώταρχος">τῇ πρόσθεν ἑπόμενος ἔγωγʼ ἂν δύο κατὰ τὴν ἐμὴν ψῆφον τιθείην ἑκατέραν τούτων.</said>
            <said who="#Σωκράτης">ὀρθῶς. οὗ δʼ ἕνεκα ταῦτα προηνεγκάμεθα εἰς τὸ μέσον, ἆρα ἐννοεῖς;</said>
            <said who="#Πρώταρχος">ἴσως, ἀλλὰ σὲ βουλοίμην ἂν ἀποφήνασθαι τὸ νῦν ἐρωτώμενον.</said>
            <said who="#Σωκράτης">δοκεῖ τοίνυν ἔμοιγε οὗτος ὁ λόγος, οὐχ ἧττον ἢ ὅτε λέγειν αὐτὸν ἠρχόμεθα, ταῖς ἡδοναῖς ζητῶν ἀντίστροφον ἐνταῦθα προβεβληκέναι σκοπῶν ἆρά ἐστί τις ἑτέρας
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="57b">
            <said who="#Σωκράτης">ἄλλη καθαρωτέρα ἐπιστήμης ἐπιστήμη, καθάπερ ἡδονῆς ἡδονή.</said>
            <said who="#Πρώταρχος">καὶ μάλα σαφὲς τοῦτό γε, ὅτι ταῦθʼ ἕνεκα τούτων ἐπικεχείρηκεν.</said>
            <said who="#Σωκράτης">τί οὖν; ἆρʼ οὐκ ἐν μὲν τοῖς ἔμπροσθεν ἐπʼ ἄλλοις ἄλλην τέχνην οὖσαν ἀνηυρήκειν σαφεστέραν καὶ ἀσαφεστέραν ἄλλην ἄλλης;</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">ἐν τούτοις δὲ ἆρʼ οὔ τινα τέχνην ὡς ὁμώνυμον φθεγξάμενος, εἰς δόξαν καταστήσας ὡς μιᾶς, πάλιν ὡς
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="57c">
            <said who="#Σωκράτης">δυοῖν ἐπανερωτᾷ τούτοιν αὐτοῖν τὸ σαφὲς καὶ τὸ καθαρὸν περὶ ταῦτα πότερον ἡ τῶν φιλοσοφούντων ἢ μὴ φιλοσοφούντων ἀκριβέστερον ἔχει;</said>
            <said who="#Πρώταρχος">καὶ μάλα δοκεῖ μοι τοῦτο διερωτᾶν.</said>
            <said who="#Σωκράτης">τίνʼ οὖν, ὦ Πρώταρχε, αὐτῷ δίδομεν ἀπόκρισιν;</said>
            <said who="#Πρώταρχος">ὦ Σώκρατες, εἰς θαυμαστὸν διαφορᾶς μέγεθος εἰς σαφήνειαν προεληλύθαμεν ἐπιστημῶν.</said>
            <said who="#Σωκράτης">οὐκοῦν ἀποκρινούμεθα ῥᾷον;</said>
            <said who="#Πρώταρχος">τί μήν; καὶ εἰρήσθω γε ὅτι πολὺ μὲν αὗται τῶν ἄλλων τεχνῶν διαφέρουσι, τούτων δʼ αὐτῶν αἱ περὶ τὴν
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="57d">
            <said who="#Πρώταρχος">τῶν ὄντως φιλοσοφούντων ὁρμὴν ἀμήχανον ἀκριβείᾳ καὶ ἀληθείᾳ περὶ μέτρα τε καὶ ἀριθμοὺς διαφέρουσιν.</said>
            <said who="#Σωκράτης">ἔστω ταῦτα κατὰ σέ, καὶ σοὶ δὴ πιστεύοντες θαρροῦντες ἀποκρινόμεθα τοῖς δεινοῖς περὶ λόγων ὁλκήν—</said>
            <said who="#Πρώταρχος">τὸ ποῖον;</said>
            <said who="#Σωκράτης">ὡς εἰσὶ δύο ἀριθμητικαὶ καὶ δύο μετρητικαὶ καὶ ταύταις ἄλλαι τοιαῦται συνεπόμεναι συχναί, τὴν διδυμότητα ἔχουσαι ταύτην, ὀνόματος δὲ ἑνὸς κεκοινωμέναι.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="57e">
            <said who="#Πρώταρχος">διδῶμεν τύχῃ ἀγαθῇ τούτοις οὓς φῂς δεινοὺς εἶναι ταύτην τὴν ἀπόκρισιν, ὦ Σώκρατες.</said>
            <said who="#Σωκράτης">ταύτας οὖν λέγομεν ἐπιστήμας ἀκριβεῖς μάλιστʼ εἶναι;</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">ἀλλʼ ἡμᾶς, ὦ Πρώταρχε, ἀναίνοιτʼ ἂν ἡ τοῦ διαλέγεσθαι δύναμις, εἴ τινα πρὸ αὐτῆς ἄλλην κρίναιμεν.</said>
            <said who="#Πρώταρχος">τίνα δὲ ταύτην αὖ δεῖ λέγειν;
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                <milestone n="58" unit="page"/>
            </said>
         </div>
         <div type="section" n="58a">
            <said who="#Σωκράτης">δῆλον ὁτιὴ πᾶς ἂν τήν γε νῦν λεγομένην γνοίη· τὴν γὰρ περὶ τὸ ὂν καὶ τὸ ὄντως καὶ τὸ κατὰ ταὐτὸν ἀεὶ πεφυκὸς πάντως ἔγωγε οἶμαι ἡγεῖσθαι σύμπαντας ὅσοις νοῦ καὶ σμικρὸν προσήρτηται μακρῷ ἀληθεστάτην εἶναι γνῶσιν. σὺ δὲ τί; πῶς τοῦτο, ὦ Πρώταρχε, διακρίνοις ἄν;</said>
            <said who="#Πρώταρχος">ἤκουον μὲν ἔγωγε, ὦ Σώκρατες, ἑκάστοτε Γοργίου πολλάκις ὡς ἡ τοῦ πείθειν πολὺ διαφέροι πασῶν τεχνῶν
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="58b">
            <said who="#Πρώταρχος">—πάντα γὰρ ὑφʼ αὑτῇ δοῦλα διʼ ἑκόντων ἀλλʼ οὐ διὰ βίας ποιοῖτο, καὶ μακρῷ ἀρίστη πασῶν εἴη τῶν τεχνῶν—νῦν δʼ οὔτε σοὶ οὔτε δὴ ἐκείνῳ βουλοίμην ἂν ἐναντία τίθεσθαι.</said>
            <said who="#Σωκράτης">“τὰ ὅπλα” μοι δοκεῖς βουληθεὶς εἰπεῖν αἰσχυνθεὶς ἀπολιπεῖν.</said>
            <said who="#Πρώταρχος">ἔστω νῦν ταῦτα ταύτῃ ὅπῃ σοι δοκεῖ.</said>
            <said who="#Σωκράτης">ἆρʼ οὖν αἴτιος ἐγὼ τοῦ μὴ καλῶς ὑπολαβεῖν σε;</said>
            <said who="#Πρώταρχος">τὸ ποῖον;</said>
            <said who="#Σωκράτης">οὐκ, ὦ φίλε Πρώταρχε, τοῦτο ἔγωγε ἐζήτουν πω,
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="58c">
            <said who="#Σωκράτης">τίς τέχνη ἢ τίς ἐπιστήμη πασῶν διαφέρει τῷ μεγίστη καὶ ἀρίστη καὶ πλεῖστα ὠφελοῦσα ἡμᾶς, ἀλλὰ τίς ποτε τὸ σαφὲς καὶ τἀκριβὲς καὶ τὸ ἀληθέστατον ἐπισκοπεῖ, κἂν εἰ σμικρὰ καὶ σμικρὰ ὀνινᾶσα, τοῦτʼ ἔστιν ὃ νῦν δὴ ζητοῦμεν. ἀλλʼ ὅρα—οὐδὲ γὰρ ἀπεχθήσῃ Γοργίᾳ, τῇ μὲν ἐκείνου ὑπάρχειν τέχνῃ διδοὺς πρὸς χρείαν τοῖς ἀνθρώποις κρατεῖν, ᾗ δʼ εἶπον ἐγὼ νῦν πραγματείᾳ, καθάπερ τοῦ λευκοῦ πέρι τότε ἔλεγον, κἂν εἰ σμικρόν, καθαρὸν δʼ εἴη, τοῦ πολλοῦ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="58d">
            <said who="#Σωκράτης">καὶ μὴ τοιούτου διαφέρειν, τούτῳ γʼ αὐτῷ τῷ ἀληθεστάτῳ, καὶ νῦν δὴ σφόδρα διανοηθέντες καὶ ἱκανῶς διαλογισάμενοι, μήτʼ εἴς τινας ὠφελίας ἐπιστημῶν βλέψαντες μήτε τινὰς εὐδοκιμίας, ἀλλʼ εἴ τις πέφυκε τῆς ψυχῆς ἡμῶν δύναμις ἐρᾶν τε τοῦ ἀληθοῦς καὶ πάντα ἕνεκα τούτου πράττειν, ταύτην εἴπωμεν διεξερευνησάμενοι—τὸ καθαρὸν νοῦ τε καὶ φρονήσεως εἰ ταύτην μάλιστα ἐκ τῶν εἰκότων ἐκτῆσθαι φαῖμεν ἂν ἤ τινα ἑτέραν ταύτης κυριωτέραν ἡμῖν ζητητέον.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="58e">
            <said who="#Πρώταρχος">ἀλλὰ σκοπῶ, καὶ χαλεπὸν οἶμαι συγχωρῆσαί τινα ἄλλην ἐπιστήμην ἢ τέχνην τῆς ἀληθείας ἀντέχεσθαι μᾶλλον ἢ ταύτην.</said>
            <said who="#Σωκράτης">ἆρʼ οὖν ἐννοήσας τὸ τοιόνδε εἴρηκας ὃ λέγεις νῦν, ὡς αἱ πολλαὶ τέχναι, καὶ ὅσοι περὶ ταῦτα πεπόνηνται,
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            <milestone n="59" unit="page"/>
            </said>
         </div>
         <div type="section" n="59a">
            <said who="#Σωκράτης">πρῶτον μὲν δόξαις χρῶνται καὶ τὰ περὶ δόξαν ζητοῦσι συντεταμένως; εἴ τε καὶ περὶ φύσεως ἡγεῖταί τις ζητεῖν, οἶσθʼ ὅτι τὰ περὶ τὸν κόσμον τόνδε, ὅπῃ τε γέγονεν καὶ ὅπῃ πάσχει τι καὶ ὅπῃ ποιεῖ, ταῦτα ζητεῖ διὰ βίου; φαῖμεν ἂν ταῦτα, ἢ πῶς;</said>
            <said who="#Πρώταρχος">οὕτως.</said>
            <said who="#Σωκράτης">οὐκοῦν οὐ περὶ τὰ ὄντα ἀεί, περὶ δὲ τὰ γιγνόμενα καὶ γενησόμενα καὶ γεγονότα ἡμῶν ὁ τοιοῦτος ἀνῄρηται τὸν πόνον;</said>
            <said who="#Πρώταρχος">ἀληθέστατα.</said>
            <said who="#Σωκράτης">τούτων οὖν τι σαφὲς ἂν φαῖμεν τῇ ἀκριβεστάτῃ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="59b">
            <said who="#Σωκράτης">ἀληθείᾳ γίγνεσθαι, ὧν μήτε ἔσχε μηδὲν πώποτε κατὰ ταὐτὰ μήθʼ ἕξει μήτε εἰς τὸ νῦν παρὸν ἔχει;</said>
            <said who="#Πρώταρχος">καὶ πῶς;</said>
            <said who="#Σωκράτης">περὶ οὖν τὰ μὴ κεκτημένα βεβαιότητα μηδʼ ἡντινοῦν πῶς ἄν ποτε βέβαιον γίγνοιθʼ ἡμῖν καὶ ὁτιοῦν;</said>
            <said who="#Πρώταρχος">οἶμαι μὲν οὐδαμῶς.</said>
            <said who="#Σωκράτης">οὐδʼ ἄρα νοῦς οὐδέ τις ἐπιστήμη περὶ αὐτά ἐστιν τὸ ἀληθέστατον ἔχουσα.</said>
            <said who="#Πρώταρχος">οὔκουν εἰκός γε.</said>
            <said who="#Σωκράτης">τὸν μὲν δὴ σὲ καὶ ἐμὲ καὶ Γοργίαν καὶ Φίληβον χρὴ συχνὰ χαίρειν ἐᾶν, τόδε δὲ διαμαρτύρασθαι τῷ λόγῳ.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="59c">
            <said who="#Πρώταρχος">τὸ ποῖον;</said>
            <said who="#Σωκράτης">ὡς ἢ περὶ ἐκεῖνα ἔσθʼ ἡμῖν τό τε βέβαιον καὶ τὸ καθαρὸν καὶ ἀληθὲς καὶ ὃ δὴ λέγομεν εἰλικρινές, περὶ τὰ ἀεὶ κατὰ τὰ αὐτὰ ὡσαύτως ἀμεικτότατα ἔχοντα, ἢ <del>δεύτερος</del> ἐκείνων ὅτι μάλιστά ἐστι συγγενές· τὰ δʼ ἄλλα πάντα δεύτερά τε καὶ ὕστερα λεκτέον.</said>
            <said who="#Πρώταρχος">ἀληθέστατα λέγεις.</said>
            <said who="#Σωκράτης">τὰ δὴ τῶν ὀνομάτων περὶ τὰ τοιαῦτα κάλλιστα ἆρʼ οὐ τοῖς καλλίστοις δικαιότατον ἀπονέμειν;</said>
            <said who="#Πρώταρχος">εἰκός γε.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="59d">
            <said who="#Σωκράτης">οὐκοῦν νοῦς ἐστι καὶ φρόνησις ἅ γʼ ἄν τις τιμήσειε μάλιστα ὀνόματα;</said>
            <said who="#Πρώταρχος">ναί.</said>
            <said who="#Σωκράτης">ταῦτʼ ἄρα ἐν ταῖς περὶ τὸ ὂν ὄντως ἐννοίαις ἐστὶν ἀπηκριβωμένα ὀρθῶς κείμενα καλεῖσθαι.</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">καὶ μὴν ἅ γε εἰς τὴν κρίσιν ἐγὼ τότε παρεσχόμην οὐκ ἄλλʼ ἐστὶν ἢ ταῦτα τὰ ὀνόματα.</said>
            <said who="#Πρώταρχος">τί μήν, ὦ Σώκρατες;</said>
            <said who="#Σωκράτης">εἶεν. τὸ μὲν δὴ φρονήσεώς τε καὶ ἡδονῆς πέρι
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="59e">
            <said who="#Σωκράτης">πρὸς τὴν ἀλλήλων μεῖξιν εἴ τις φαίη καθαπερεὶ δημιουργοῖς ἡμῖν ἐξ ὧν ἢ ἐν οἷς δεῖ δημιουργεῖν τι παρακεῖσθαι, καλῶς ἂν τῷ λόγῳ ἀπεικάζοι.</said>
            <said who="#Πρώταρχος">καὶ μάλα.</said>
            <said who="#Σωκράτης">τὸ δὴ μετὰ ταῦτα ἆρʼ οὐ μειγνύναι ἐπιχειρητέον;</said>
            <said who="#Πρώταρχος">τί μήν;</said>
            <said who="#Σωκράτης">οὐκοῦν τάδε προειποῦσι καὶ ἀναμνήσασιν ἡμᾶς αὐτοὺς ὀρθότερον ἂν ἔχοι;</said>
            <said who="#Πρώταρχος">τὰ ποῖα;</said>
            <said who="#Σωκράτης">ἃ καὶ πρότερον ἐμνήσθημεν· εὖ δʼ ἡ παροιμία
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                <milestone n="60" unit="page"/>
            </said>
         </div>
         <div type="section" n="60a">
            <said who="#Σωκράτης">δοκεῖ ἔχειν, τὸ καὶ δὶς καὶ τρὶς τό γε καλῶς ἔχον ἐπαναπολεῖν τῷ λόγῳ δεῖν.</said>
            <said who="#Πρώταρχος">τί μήν;</said>
            <said who="#Σωκράτης">φέρε δὴ πρὸς Διός· οἶμαι γὰρ οὑτωσί πως τὰ τότε λεχθέντα ῥηθῆναι.</said>
            <said who="#Πρώταρχος">πῶς;</said>
            <said who="#Σωκράτης">Φίληβός φησι τὴν ἡδονὴν σκοπὸν ὀρθὸν πᾶσι ζῴοις γεγονέναι καὶ δεῖν πάντας τούτου στοχάζεσθαι, καὶ δὴ καὶ τἀγαθὸν τοῦτʼ αὐτὸ εἶναι σύμπασι, καὶ δύο ὀνόματα, ἀγαθὸν καὶ ἡδύ, ἑνί τινι καὶ φύσει μιᾷ τούτω ὀρθῶς
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="60b">
            <said who="#Σωκράτης">τεθέντʼ ἔχειν· Σωκράτης δʼ ἓν μὲν οὔ φησι τοῦτʼ εἶναι, δύο δὲ καθάπερ τὰ ὀνόματα, καὶ τό τε ἀγαθὸν καὶ ἡδὺ διάφορον ἀλλήλων φύσιν ἔχειν, μᾶλλον δὲ μέτοχον εἶναι τῆς τοῦ ἀγαθοῦ μοίρας τὴν φρόνησιν ἢ τὴν ἡδονήν. οὐ ταῦτʼ ἔστιν τε καὶ ἦν τὰ τότε λεγόμενα, ὦ Πρώταρχε;</said>
            <said who="#Πρώταρχος">σφόδρα μὲν οὖν.</said>
            <said who="#Σωκράτης">οὐκοῦν καὶ τόδε καὶ τότε καὶ νῦν ἡμῖν ἂν συνομολογοῖτο;</said>
            <said who="#Πρώταρχος">τὸ ποῖον;</said>
            <said who="#Σωκράτης">τὴν τἀγαθοῦ διαφέρειν φύσιν τῷδε τῶν ἄλλων.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="60c">
            <said who="#Πρώταρχος">τίνι;</said>
            <said who="#Σωκράτης">ὧι παρείη τοῦτʼ ἀεὶ τῶν ζῴων διὰ τέλους πάντως καὶ πάντῃ, μηδενὸς ἑτέρου ποτὲ ἔτι προσδεῖσθαι, τὸ δὲ ἱκανὸν τελεώτατον ἔχειν. οὐχ οὕτως;</said>
            <said who="#Πρώταρχος">οὕτω μὲν οὖν.</said>
            <said who="#Σωκράτης">οὐκοῦν τῷ λόγῳ ἐπειράθημεν χωρὶς ἑκάτερον ἑκατέρου θέντες εἰς τὸν βίον ἑκάστων, ἄμεικτον μὲν ἡδονὴν φρονήσει, φρόνησιν δὲ ὡσαύτως ἡδονῆς μηδὲ τὸ σμικρότατον ἔχουσαν;</said>
            <said who="#Πρώταρχος">ἦν ταῦτα.</said>
            <said who="#Σωκράτης">μῶν οὖν ἡμῖν αὐτῶν τότε πότερον ἱκανὸν ἔδοξεν
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="60d">
            <said who="#Σωκράτης">εἶναί τῳ;</said>
            <said who="#Πρώταρχος">καὶ πῶς;</said>
            <said who="#Σωκράτης">εἰ δέ γε παρηνέχθημέν τι τότε, νῦν ὁστισοῦν ἐπαναλαβὼν ὀρθότερον εἰπάτω, μνήμην καὶ φρόνησιν καὶ ἐπιστήμην καὶ ἀληθῆ δόξαν τῆς αὐτῆς ἰδέας τιθέμενος καὶ σκοπῶν εἴ τις ἄνευ τούτων δέξαιτʼ ἄν οἱ καὶ ὁτιοῦν εἶναι ἢ καὶ γίγνεσθαι, μὴ ὅτι δή γε ἡδονὴν εἴθʼ ὡς πλείστην εἴθʼ ὡς σφοδροτάτην, ἣν μήτε ἀληθῶς δοξάζοι χαίρειν μήτε τὸ παράπαν γιγνώσκοι τί ποτε πέπονθε πάθος μήτʼ αὖ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="60e">
            <said who="#Σωκράτης">μνήμην τοῦ πάθους μηδʼ ὁντινοῦν χρόνον ἔχοι. ταὐτὰ δὲ λεγέτω καὶ περὶ φρονήσεως, εἴ τις ἄνευ πάσης ἡδονῆς καὶ τῆς βραχυτάτης δέξαιτʼ ἂν φρόνησιν ἔχειν μᾶλλον ἢ μετά τινων ἡδονῶν ἢ πάσας ἡδονὰς χωρὶς φρονήσεως μᾶλλον ἢ μετὰ φρονήσεως αὖ τινος.</said>
            <said who="#Πρώταρχος">οὐκ ἔστιν, ὦ Σώκρατες, ἀλλʼ οὐδὲν δεῖ ταῦτά γε πολλάκις ἐπερωτᾶν.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    <milestone n="61" unit="page"/>
            </said>
         </div>
         <div type="section" n="61a">
            <said who="#Σωκράτης">οὐκοῦν τό γε τέλεον καὶ πᾶσιν αἱρετὸν καὶ τὸ παντάπασιν ἀγαθὸν οὐδέτερον ἂν τούτων εἴη;</said>
            <said who="#Πρώταρχος">πῶς γὰρ ἄν;</said>
            <said who="#Σωκράτης">τὸ τοίνυν ἀγαθὸν ἤτοι σαφῶς ἢ καί τινα τύπον αὐτοῦ ληπτέον, ἵνʼ, ὅπερ ἐλέγομεν, δευτερεῖα ὅτῳ δώσομεν ἔχωμεν.</said>
            <said who="#Πρώταρχος">ὀρθότατα λέγεις.</said>
            <said who="#Σωκράτης">οὐκοῦν ὁδὸν μέν τινα ἐπὶ τἀγαθὸν εἰλήφαμεν;</said>
            <said who="#Πρώταρχος">τίνα;</said>
            <said who="#Σωκράτης">καθάπερ εἴ τίς τινα ἄνθρωπον ζητῶν τὴν οἴκησιν
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="61b">
            <said who="#Σωκράτης">πρῶτον ὀρθῶς ἵνʼ οἰκεῖ πύθοιτο αὐτοῦ, μέγα τι δήπου πρὸς τὴν εὕρεσιν ἂν ἔχοι τοῦ ζητουμένου.</said>
            <said who="#Πρώταρχος">πῶς δʼ οὔ;</said>
            <said who="#Σωκράτης">καὶ νῦν δή τις λόγος ἐμήνυσεν ἡμῖν, ὥσπερ καὶ κατʼ ἀρχάς, μὴ ζητεῖν ἐν τῷ ἀμείκτῳ βίῳ τἀγαθὸν ἀλλʼ ἐν τῷ μεικτῷ.</said>
            <said who="#Πρώταρχος">πάνυ γε.</said>
            <said who="#Σωκράτης">ἐλπὶς μὴν πλείων ἐν τῷ μειχθέντι καλῶς τὸ ζητούμενον ἔσεσθαι φανερώτερον ἢ ἐν τῷ μή;</said>
            <said who="#Πρώταρχος">πολύ γε.</said>
            <said who="#Σωκράτης">τοῖς δὴ θεοῖς, ὦ Πρώταρχε, εὐχόμενοι κεραννύωμεν,
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="61c">
            <said who="#Σωκράτης">εἴτε Διόνυσος εἴτε Ἥφαιστος εἴθʼ ὅστις θεῶν ταύτην τὴν τιμὴν εἴληχε τῆς συγκράσεως.</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">καὶ μὴν καθάπερ ἡμῖν οἰνοχόοις τισὶ παρεστᾶσι κρῆναι—μέλιτος μὲν ἂν ἀπεικάζοι τις τὴν τῆς ἡδονῆς, τὴν δὲ τῆς φρονήσεως νηφαντικὴν καὶ ἄοινον αὐστηροῦ καὶ ὑγιεινοῦ τινος ὕδατος—ἃς προθυμητέον ὡς κάλλιστα συμμειγνύναι.</said>
            <said who="#Πρώταρχος">πῶς γὰρ οὔ;
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="61d">
            <said who="#Σωκράτης">φέρε δὴ πρότερον· ἆρα πᾶσαν ἡδονὴν πάσῃ φρονήσει μειγνύντες τοῦ καλῶς ἂν μάλιστα ἐπιτύχοιμεν;</said>
            <said who="#Πρώταρχος">ἴσως.</said>
            <said who="#Σωκράτης">ἀλλʼ οὐκ ἀσφαλές. ᾗ δὲ ἀκινδυνότερον ἂν μειγνύοιμεν, δόξαν μοι δοκῶ τινα ἀποφήνασθαι ἄν.</said>
            <said who="#Πρώταρχος">λέγε τίνα.</said>
            <said who="#Σωκράτης">ἦν ἡμῖν ἡδονή τε ἀληθῶς, ὡς οἰόμεθα, μᾶλλον ἑτέρας ἄλλη καὶ δὴ καὶ τέχνη τέχνης ἀκριβεστέρα;</said>
            <said who="#Πρώταρχος">πῶς γὰρ οὔ;</said>
            <said who="#Σωκράτης">καὶ ἐπιστήμη δὴ ἐπιστήμης διάφορος, ἡ μὲν ἐπὶ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="61e">
            <said who="#Σωκράτης">τὰ γιγνόμενα καὶ ἀπολλύμενα ἀποβλέπουσα, ἡ δʼ ἐπὶ τὰ μήτε γιγνόμενα μήτε ἀπολλύμενα, κατὰ ταὐτὰ δὲ καὶ ὡσαύτως ὄντα ἀεί. ταύτην εἰς τὸ ἀληθὲς ἐπισκοπούμενοι ἡγησάμεθα ἐκείνης ἀληθεστέραν εἶναι.</said>
            <said who="#Πρώταρχος">πάνυ μὲν οὖν ὀρθῶς.</said>
            <said who="#Σωκράτης">οὐκοῦν εἰ τἀληθέστατα τμήματα ἑκατέρας ἴδοιμεν πρῶτον συμμείξαντες, ἆρα ἱκανὰ ταῦτα συγκεκραμένα τὸν ἀγαπητότατον βίον ἀπεργασάμενα παρέχειν ἡμῖν, ἤ τινος ἔτι προσδεόμεθα καὶ τῶν μὴ τοιούτων;
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        <milestone n="62" unit="page"/>
            </said>
         </div>
         <div type="section" n="62a">
            <said who="#Πρώταρχος">ἐμοὶ γοῦν δοκεῖ δρᾶν οὕτως.</said>
            <said who="#Σωκράτης">ἔστω δή τις ἡμῖν φρονῶν ἄνθρωπος αὐτῆς περὶ δικαιοσύνης ὅτι ἔστιν, καὶ λόγον ἔχων ἑπόμενον τῷ νοεῖν, καὶ δὴ καὶ περὶ τῶν ἄλλων πάντων τῶν ὄντων ὡσαύτως διανοούμενος.</said>
            <said who="#Πρώταρχος">ἔστω γὰρ οὖν.</said>
            <said who="#Σωκράτης">ἆρʼ οὖν οὗτος ἱκανῶς ἐπιστήμης ἕξει, κύκλου μὲν καὶ σφαίρας αὐτῆς τῆς θείας τὸν λόγον ἔχων, τὴν δὲ ἀνθρωπίνην ταύτην σφαῖραν καὶ τοὺς κύκλους τούτους ἀγνοῶν,
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="62b">
            <said who="#Σωκράτης">καὶ χρώμενος ἐν οἰκοδομίᾳ καὶ τοῖς ἄλλοις ὁμοίως κανόσι καὶ τοῖς κύκλοις;</said>
            <said who="#Πρώταρχος">γελοίαν διάθεσιν ἡμῶν, ὦ Σώκρατες, ἐν ταῖς θείαις οὖσαν μόνον ἐπιστήμαις λέγομεν.</said>
            <said who="#Σωκράτης">πῶς φῄς; ἦ τοῦ ψευδοῦς κανόνος ἅμα καὶ τοῦ κύκλου τὴν οὐ βέβαιον οὐδὲ καθαρὰν τέχνην ἐμβλητέον κοινῇ καὶ συγκρατέον;</said>
            <said who="#Πρώταρχος">ἀναγκαῖον γάρ, εἰ μέλλει τις ἡμῶν καὶ τὴν ὁδὸν ἑκάστοτε ἐξευρήσειν οἴκαδε.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="62c">
            <said who="#Σωκράτης">ἦ καὶ μουσικήν, ἣν ὀλίγον ἔμπροσθεν ἔφαμεν στοχάσεώς τε καὶ μιμήσεως μεστὴν οὖσαν καθαρότητος ἐνδεῖν;</said>
            <said who="#Πρώταρχος">ἀναγκαῖον φαίνεται ἔμοιγε, εἴπερ γε ἡμῶν ὁ βίος ἔσται καὶ ὁπωσοῦν ποτε βίος.</said>
            <said who="#Σωκράτης">βούλει δῆτα, ὥσπερ θυρωρὸς ὑπʼ ὄχλου τις ὠθούμενος καὶ βιαζόμενος, ἡττηθεὶς ἀναπετάσας τὰς θύρας ἀφῶ πάσας τὰς ἐπιστήμας εἰσρεῖν καὶ μείγνυσθαι ὁμοῦ καθαρᾷ τὴν ἐνδεεστέραν;
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="62d">
            <said who="#Πρώταρχος">οὔκουν ἔγωγε οἶδα, ὦ Σώκρατες, ὅτι τις ἂν βλάπτοιτο πάσας λαβὼν τὰς ἄλλας ἐπιστήμας, ἔχων τὰς πρώτας.</said>
            <said who="#Σωκράτης">μεθιῶ δὴ τὰς συμπάσας ῥεῖν εἰς τὴν τῆς Ὁμήρου καὶ μάλα ποιητικῆς μισγαγκείας ὑποδοχήν;</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">μεθεῖνται· καὶ πάλιν ἐπὶ τὴν τῶν ἡδονῶν πηγὴν ἰτέον. ὡς γὰρ διενοήθημεν αὐτὰς μειγνύναι, τὰ τῶν ἀληθῶν μόρια πρῶτον, οὐκ ἐξεγένεθʼ ἡμῖν, ἀλλὰ διὰ τὸ πᾶσαν ἀγαπᾶν ἐπιστήμην εἰς ταὐτὸν μεθεῖμεν ἁθρόας καὶ πρόσθεν
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="62e">
            <said who="#Σωκράτης">τῶν ἡδονῶν.</said>
            <said who="#Πρώταρχος">ἀληθέστατα λέγεις.</said>
            <said who="#Σωκράτης">ὥρα δὴ βουλεύεσθαι νῷν καὶ περὶ τῶν ἡδονῶν, πότερα καὶ ταύτας πάσας ἁθρόας ἀφετέον ἢ καὶ τούτων πρώτας μεθετέον ἡμῖν ὅσαι ἀληθεῖς.</said>
            <said who="#Πρώταρχος">πολύ τι διαφέρει πρός γε ἀσφάλειαν πρώτας τὰς ἀληθεῖς ἀφεῖναι.</said>
            <said who="#Σωκράτης">μεθείσθων δή. τί δὲ μετὰ ταῦτα; ἆρʼ οὐκ εἰ μέν τινες ἀναγκαῖαι, καθάπερ ἐκεῖ, συμμεικτέον καὶ ταύτας;</said>
            <said who="#Πρώταρχος">τί δʼ οὔ; τάς γε ἀναγκαίας δήπουθεν.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            <milestone n="63" unit="page"/>
            </said>
         </div>
         <div type="section" n="63a">
            <said who="#Σωκράτης">εἰ δέ γε καί, καθάπερ τὰς τέχνας πάσας ἀβλαβές τε καὶ ὠφέλιμον ἦν ἐπίστασθαι διὰ βίου, καὶ νῦν δὴ ταὐτὰ λέγομεν περὶ τῶν ἡδονῶν, εἴπερ πάσας ἡδονὰς ἥδεσθαι διὰ βίου συμφέρον τε ἡμῖν ἐστι καὶ ἀβλαβὲς ἅπασι, πάσας συγκρατέον.</said>
            <said who="#Πρώταρχος">πῶς οὖν δὴ περὶ αὐτῶν τούτων λέγωμεν; καὶ πῶς ποιῶμεν;</said>
            <said who="#Σωκράτης">οὐχ ἡμᾶς, ὦ Πρώταρχε, διερωτᾶν χρή, τὰς ἡδονὰς δὲ αὐτὰς καὶ τὰς φρονήσεις διαπυνθανομένους τὸ τοιόνδε ἀλλήλων πέρι.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="63b">
            <said who="#Πρώταρχος">τὸ ποῖον;</said>
            <said who="#Σωκράτης">“ὦ φίλαι, εἴτε ἡδονὰς ὑμᾶς χρὴ προσαγορεύειν εἴτε ἄλλῳ ὁτῳοῦν ὀνόματι, μῶν οὐκ ἂν δέξαισθε οἰκεῖν μετὰ φρονήσεως πάσης ἢ χωρὶς τοῦ φρονεῖν;” οἶμαι μὲν πρὸς ταῦτα τόδʼ αὐτὰς ἀναγκαιότατον εἶναι λέγειν.</said>
            <said who="#Πρώταρχος">τὸ ποῖον;</said>
            <said who="#Σωκράτης">ὅτι καθάπερ ἔμπροσθεν ἐρρήθη, “τὸ μόνον καὶ ἔρημον εἰλικρινὲς εἶναί τι γένος οὔτε πάνυ τι δυνατὸν οὔτʼ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="63c">
            <said who="#Σωκράτης">ὠφέλιμον· πάντων γε μὴν ἡγούμεθα γενῶν ἄριστον ἓν ἀνθʼ ἑνὸς συνοικεῖν ἡμῖν τὸ τοῦ γιγνώσκειν τἆλλά τε πάντα καὶ <del>αὖ τὴν</del> αὐτὴν ἡμῶν τελέως εἰς δύναμιν ἑκάστην.”</said>
            <said who="#Πρώταρχος">“καὶ καλῶς γε εἰρήκατε τὰ νῦν,” φήσομεν.</said>
            <said who="#Σωκράτης">ὀρθῶς. πάλιν τοίνυν μετὰ τοῦτο τὴν φρόνησιν καὶ τὸν νοῦν ἀνερωτητέον· “ἆρʼ ἡδονῶν τι προσδεῖσθε ἐν τῇ συγκράσει;” φαῖμεν ἂν αὖ τὸν νοῦν τε καὶ τὴν φρόνησιν ἀνερωτῶντες. “ποίων,” φαῖεν ἂν ἴσως, “ἡδονῶν;”</said>
            <said who="#Πρώταρχος">εἰκός.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="63d">
            <said who="#Σωκράτης">ὁ δέ γʼ ἡμέτερος λόγος μετὰ τοῦτʼ ἐστὶν ὅδε. “πρὸς ταῖς ἀληθέσιν ἐκείναις ἡδοναῖς,” φήσομεν, “ἆρʼ ἔτι προσδεῖσθʼ ὑμῖν τὰς μεγίστας ἡδονὰς συνοίκους εἶναι καὶ τὰς σφοδροτάτας;” “καὶ πῶς, ὦ Σώκρατες,” ἴσως φαῖεν ἄν, “αἵ γʼ ἐμποδίσματά τε μυρία ἡμῖν ἔχουσι, τὰς ψυχὰς ἐν αἷς οἰκοῦμεν ταράττουσαι διὰ μανίας <del>ἡδονάς</del>, καὶ γίγνεσθαί
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="63e">
            <said who="#Σωκράτης">τε ἡμᾶς τὴν ἀρχὴν οὐκ ἐῶσι, τά τε γιγνόμενα ἡμῶν τέκνα ὡς τὸ πολύ, διʼ ἀμέλειαν λήθην ἐμποιοῦσαι, παντάπασι διαφθείρουσιν; ἀλλʼ ἅς τε ἡδονὰς ἀληθεῖς καὶ καθαρὰς <del>ἃς</del> εἶπες, σχεδὸν οἰκείας ἡμῖν νόμιζε, καὶ πρὸς ταύταις τὰς μεθʼ ὑγιείας καὶ τοῦ σωφρονεῖν, καὶ δὴ καὶ συμπάσης ἀρετῆς ὁπόσαι καθάπερ θεοῦ ὀπαδοὶ γιγνόμεναι αὐτῇ συνακολουθοῦσι πάντῃ, ταύτας μείγνυ· τὰς δʼ ἀεὶ μετʼ ἀφροσύνης καὶ τῆς ἄλλης κακίας ἑπομένας πολλή που ἀλογία τῷ νῷ μειγνύναι τὸν βουλόμενον ὅτι καλλίστην ἰδόντα καὶ ἀστασιαστοτάτην μεῖξιν
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            <milestone n="64" unit="page"/>
            </said>
         </div>
         <div type="section" n="64a">
            <said who="#Σωκράτης">καὶ κρᾶσιν, ἐν ταύτῃ μαθεῖν πειρᾶσθαι τί ποτε ἔν τʼ ἀνθρώπῳ καὶ τῷ παντὶ πέφυκεν ἀγαθὸν καὶ τίνα ἰδέαν αὐτὴν εἶναί ποτε μαντευτέον.” ἆρʼ οὐκ ἐμφρόνως ταῦτα καὶ ἐχόντως ἑαυτὸν τὸν νοῦν φήσομεν ὑπέρ τε αὑτοῦ καὶ μνήμης καὶ δόξης ὀρθῆς ἀποκρίνασθαι τὰ νῦν ῥηθέντα;</said>
            <said who="#Πρώταρχος">παντάπασι μὲν οὖν.</said>
            <said who="#Σωκράτης">ἀλλὰ μὴν καὶ τόδε γε ἀναγκαῖον, καὶ οὐκ ἄλλως ἄν ποτε γένοιτο οὐδʼ ἂν ἕν.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="64b">
            <said who="#Πρώταρχος">τὸ ποῖον;</said>
            <said who="#Σωκράτης">ὧι μὴ μείξομεν ἀλήθειαν, οὐκ ἄν ποτε τοῦτο ἀληθῶς γίγνοιτο οὐδʼ ἂν γενόμενον εἴη.</said>
            <said who="#Πρώταρχος">πῶς γὰρ ἄν;</said>
            <said who="#Σωκράτης">οὐδαμῶς. ἀλλʼ εἴ τινος ἔτι προσδεῖ τῇ συγκράσει ταύτῃ, λέγετε σὺ καὶ Φίληβος. ἐμοὶ μὲν γὰρ καθαπερεὶ κόσμος τις ἀσώματος ἄρξων καλῶς ἐμψύχου σώματος ὁ νῦν λόγος ἀπειργάσθαι φαίνεται.</said>
            <said who="#Πρώταρχος">καὶ ἐμοὶ τοίνυν, ὦ Σώκρατες, οὕτω λέγε δεδόχθαι.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="64c">
            <said who="#Σωκράτης">ἆρʼ οὖν ἐπὶ μὲν τοῖς τοῦ ἀγαθοῦ νῦν ἤδη προθύροις <del>καὶ</del> τῆς οἰκήσεως ἐφεστάναι <del>τῆς τοῦ τοιούτου</del> λέγοντες ἴσως ὀρθῶς ἄν τινα τρόπον φαῖμεν;</said>
            <said who="#Πρώταρχος">ἐμοὶ γοῦν δοκεῖ.</said>
            <said who="#Σωκράτης">τί δῆτα ἐν τῇ συμμείξει τιμιώτατον ἅμα καὶ μάλιστʼ αἴτιον εἶναι δόξειεν ἂν ἡμῖν τοῦ πᾶσιν γεγονέναι προσφιλῆ τὴν τοιαύτην διάθεσιν; τοῦτο γὰρ ἰδόντες μετὰ τοῦτʼ ἐπισκεψόμεθα εἴθʼ ἡδονῇ εἴτε τῷ νῷ προσφυέστερον καὶ οἰκειότερον ἐν τῷ παντὶ συνέστηκεν.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="64d">
            <said who="#Πρώταρχος">ὀρθῶς· τοῦτο γὰρ εἰς τὴν κρίσιν ἡμῖν ἐστι συμφορώτατον.</said>
            <said who="#Σωκράτης">καὶ μὴν καὶ συμπάσης γε μείξεως οὐ χαλεπὸν ἰδεῖν τὴν αἰτίαν, διʼ ἣν ἢ παντὸς ἀξία γίγνεται ἡτισοῦν ἢ τὸ παράπαν οὐδενός.</said>
            <said who="#Πρώταρχος">πῶς λέγεις;</said>
            <said who="#Σωκράτης">οὐδείς που τοῦτο ἀνθρώπων ἀγνοεῖ.</said>
            <said who="#Πρώταρχος">τὸ ποῖον;</said>
            <said who="#Σωκράτης">ὅτι μέτρου καὶ τῆς συμμέτρου φύσεως μὴ τυχοῦσα ἡτισοῦν καὶ ὁπωσοῦν σύγκρασις πᾶσα ἐξ ἀνάγκης ἀπόλλυσι τά τε κεραννύμενα καὶ πρώτην αὑτήν· οὐδὲ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="64e">
            <said who="#Σωκράτης">γὰρ κρᾶσις ἀλλά τις ἄκρατος συμπεφορημένη ἀληθῶς ἡ τοιαύτη γίγνεται ἑκάστοτε ὄντως τοῖς κεκτημένοις συμφορά.</said>
            <said who="#Πρώταρχος">ἀληθέστατα.</said>
            <said who="#Σωκράτης">νῦν δὴ καταπέφευγεν ἡμῖν ἡ τοῦ ἀγαθοῦ δύναμις εἰς τὴν τοῦ καλοῦ φύσιν· μετριότης γὰρ καὶ συμμετρία κάλλος δήπου καὶ ἀρετὴ πανταχοῦ συμβαίνει γίγνεσθαι.</said>
            <said who="#Πρώταρχος">πάνυ μὲν οὖν.</said>
            <said who="#Σωκράτης">καὶ μὴν ἀλήθειάν γε ἔφαμεν αὐτοῖς ἐν τῇ κράσει μεμεῖχθαι.</said>
            <said who="#Πρώταρχος">πάνυ γε.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                <milestone n="65" unit="page"/>
            </said>
         </div>
         <div type="section" n="65a">
            <said who="#Σωκράτης">οὐκοῦν εἰ μὴ μιᾷ δυνάμεθα ἰδέᾳ τὸ ἀγαθὸν θηρεῦσαι, σὺν τρισὶ λαβόντες, κάλλει καὶ συμμετρίᾳ καὶ ἀληθείᾳ, λέγωμεν ὡς τοῦτο οἷον ἓν ὀρθότατʼ ἂν αἰτιασαίμεθʼ ἂν τῶν ἐν τῇ συμμείξει, καὶ διὰ τοῦτο ὡς ἀγαθὸν ὂν τοιαύτην αὐτὴν γεγονέναι.</said>
            <said who="#Πρώταρχος">ὀρθότατα μὲν οὖν.</said>
            <said who="#Σωκράτης">ἤδη τοίνυν, ὦ Πρώταρχε, ἱκανὸς ἡμῖν γένοιτʼ ἂν ὁστισοῦν κριτὴς ἡδονῆς τε πέρι καὶ φρονήσεως, ὁπότερον
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="65b">
            <said who="#Σωκράτης">αὐτοῖν τοῦ ἀρίστου συγγενέστερόν τε καὶ τιμιώτερον ἐν ἀνθρώποις τέ ἐστι καὶ θεοῖς.</said>
            <said who="#Πρώταρχος">δῆλον μέν, ὅμως δʼ οὖν τῷ λόγῳ ἐπεξελθεῖν βέλτιον.</said>
            <said who="#Σωκράτης">καθʼ ἓν ἕκαστον τοίνυν τῶν τριῶν πρὸς τὴν ἡδονὴν καὶ τὸν νοῦν κρίνωμεν· δεῖ γὰρ ἰδεῖν ποτέρῳ <add>ὡς</add> μᾶλλον συγγενὲς ἕκαστον αὐτῶν ἀπονεμοῦμεν.</said>
            <said who="#Πρώταρχος">κάλλους καὶ ἀληθείας καὶ μετριότητος πέρι λέγεις;</said>
            <said who="#Σωκράτης">ναί. πρῶτον δέ γε ἀληθείας λαβοῦ, ὦ Πρώταρχε·
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="65c">
            <said who="#Σωκράτης">καὶ λαβόμενος βλέψας εἰς τρία, νοῦν καὶ ἀλήθειαν καὶ ἡδονήν, πολὺν ἐπισχὼν χρόνον ἀπόκριναι σαυτῷ πότερον ἡδονὴ συγγενέστερον ἢ νοῦς ἀληθείᾳ.</said>
            <said who="#Πρώταρχος">τί δὲ χρόνου δεῖ; πολὺ γὰρ οἶμαι διαφέρετον. ἡδονὴ μὲν γὰρ ἁπάντων ἀλαζονίστατον, ὡς δὲ λόγος, καὶ ἐν ταῖς ἡδοναῖς ταῖς περὶ τἀφροδίσια, αἳ δὴ μέγισται δοκοῦσιν εἶναι, καὶ τὸ ἐπιορκεῖν συγγνώμην εἴληφε παρὰ θεῶν, ὡς
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="65d">
            <said who="#Πρώταρχος">καθάπερ παίδων τῶν ἡδονῶν νοῦν οὐδὲ τὸν ὀλίγιστον κεκτημένων· νοῦς δὲ ἤτοι ταὐτὸν καὶ ἀλήθειά ἐστιν ἢ πάντων ὁμοιότατόν τε καὶ ἀληθέστατον.</said>
            <said who="#Σωκράτης">οὐκοῦν τὸ μετὰ τοῦτο τὴν μετριότητα ὡσαύτως σκέψαι, πότερον ἡδονὴ φρονήσεως ἢ φρόνησις ἡδονῆς πλείω κέκτηται;</said>
            <said who="#Πρώταρχος">εὔσκεπτόν γε καὶ ταύτην σκέψιν προβέβληκας· οἶμαι γὰρ ἡδονῆς μὲν καὶ περιχαρείας οὐδὲν τῶν ὄντων πεφυκὸς ἀμετρώτερον εὑρεῖν ἄν τινα, νοῦ δὲ καὶ ἐπιστήμης ἐμμετρώτερον οὐδʼ ἂν ἕν ποτε.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="65e">
            <said who="#Σωκράτης">καλῶς εἴρηκας. ὅμως δʼ ἔτι λέγε τὸ τρίτον. νοῦς ἡμῖν κάλλους μετείληφε πλεῖον ἢ τὸ τῆς ἡδονῆς γένος, ὥστε εἶναι καλλίω νοῦν ἡδονῆς, ἢ τοὐναντίον;</said>
            <said who="#Πρώταρχος">ἀλλʼ οὖν φρόνησιν μὲν καὶ νοῦν, ὦ Σώκρατες, οὐδεὶς πώποτε οὔθʼ ὕπαρ οὔτʼ ὄναρ αἰσχρὸν οὔτε εἶδεν οὔτε ἐπενόησεν οὐδαμῇ οὐδαμῶς οὔτε γιγνόμενον οὔτε ὄντα οὔτε ἐσόμενον.</said>
            <said who="#Σωκράτης">ὀρθῶς.</said>
            <said who="#Πρώταρχος">ἡδονὰς δέ γέ που, καὶ ταῦτα σχεδὸν τὰς μεγίστας, ὅταν ἴδωμεν ἡδόμενον ὁντινοῦν, ἢ τὸ γελοῖον ἐπʼ αὐταῖς ἢ τὸ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    <milestone n="66" unit="page"/>
            </said>
         </div>
         <div type="section" n="66a">
            <said who="#Πρώταρχος">πάντων αἴσχιστον ἑπόμενον ὁρῶντες αὐτοί τε αἰσχυνόμεθα καὶ ἀφανίζοντες κρύπτομεν ὅτι μάλιστα, νυκτὶ πάντα τὰ τοιαῦτα διδόντες, ὡς φῶς οὐ δέον ὁρᾶν αὐτά.</said>
            <said who="#Σωκράτης">πάντῃ δὴ φήσεις, ὦ Πρώταρχε, ὑπό τε ἀγγέλων πέμπων καὶ παροῦσι φράζων, ὡς ἡδονὴ κτῆμα οὐκ ἔστι πρῶτον οὐδʼ αὖ δεύτερον, ἀλλὰ πρῶτον μέν πῃ περὶ μέτρον καὶ τὸ μέτριον καὶ καίριον καὶ πάντα ὁπόσα χρὴ τοιαῦτα νομίζειν, τὴν †ἀίδιον ᾑρῆσθαι.</said>
            <said who="#Πρώταρχος">φαίνεται γοῦν ἐκ τῶν νῦν λεγομένων.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        </said>
         </div>
         <div type="section" n="66b">
            <said who="#Σωκράτης">δεύτερον μὴν περὶ τὸ σύμμετρον καὶ καλὸν καὶ τὸ τέλεον καὶ ἱκανὸν καὶ πάνθʼ ὁπόσα τῆς γενεᾶς αὖ ταύτης ἐστίν.</said>
            <said who="#Πρώταρχος">ἔοικε γοῦν.</said>
            <said who="#Σωκράτης">τὸ τοίνυν τρίτον, ὡς ἡ ἐμὴ μαντεία, νοῦν καὶ φρόνησιν τιθεὶς οὐκ ἂν μέγα τι τῆς ἀληθείας παρεξέλθοις.</said>
            <said who="#Πρώταρχος">ἴσως.</said>
            <said who="#Σωκράτης">ἆρʼ οὖν οὐ τέταρτα, ἃ τῆς ψυχῆς αὐτῆς ἔθεμεν, ἐπιστήμας τε καὶ τέχνας καὶ δόξας ὀρθὰς λεχθείσας, ταῦτʼ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="66c">
            <said who="#Σωκράτης">εἶναι τὰ πρὸς τοῖς τρισὶ τέταρτα, εἴπερ τοῦ ἀγαθοῦ γέ ἐστι μᾶλλον <del>ἢ</del> τῆς ἡδονῆς συγγενῆ;</said>
            <said who="#Πρώταρχος">τάχʼ ἄν.</said>
            <said who="#Σωκράτης">πέμπτας τοίνυν, ἃς ἡδονὰς ἔθεμεν ἀλύπους ὁρισάμενοι, καθαρὰς ἐπονομάσαντες τῆς ψυχῆς αὐτῆς, ἐπιστήμαις, τὰς δὲ αἰσθήσεσιν ἑπομένας;</said>
            <said who="#Πρώταρχος">ἴσως.</said>
            <said who="#Σωκράτης">“ἕκτῃ δʼ ἐν γενεᾷ,” φησὶν Ὀρφεύς, “καταπαύσατε κόσμον ἀοιδῆς·” ἀτὰρ κινδυνεύει καὶ ὁ ἡμέτερος λόγος ἐν ἕκτῃ καταπεπαυμένος εἶναι κρίσει. τὸ δὴ μετὰ
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                </said>
         </div>
         <div type="section" n="66d">
            <said who="#Σωκράτης">ταῦθʼ ἡμῖν οὐδὲν λοιπὸν πλὴν ὥσπερ κεφαλὴν ἀποδοῦναι τοῖς εἰρημένοις.</said>
            <said who="#Πρώταρχος">οὐκοῦν χρή.</said>
            <said who="#Σωκράτης">ἴθι δή, τὸ τρίτον τῷ σωτῆρι τὸν αὐτὸν διαμαρτυράμενοι λόγον ἐπεξέλθωμεν.</said>
            <said who="#Πρώταρχος">ποῖον δή;</said>
            <said who="#Σωκράτης">Φίληβος τἀγαθὸν ἐτίθετο ἡμῖν ἡδονὴν εἶναι πᾶσαν καὶ παντελῆ.</said>
            <said who="#Πρώταρχος">τὸ τρίτον, ὦ Σώκρατες, ὡς ἔοικας, ἔλεγες ἀρτίως τὸν ἐξ ἀρχῆς ἐπαναλαβεῖν δεῖν λόγον.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    </said>
         </div>
         <div type="section" n="66e">
            <said who="#Σωκράτης">ναί, τὸ δέ γε μετὰ τοῦτο ἀκούωμεν. ἐγὼ γὰρ δὴ κατιδὼν ἅπερ νυνδὴ διελήλυθα, καὶ δυσχεράνας τὸν Φιλήβου λόγον οὐ μόνον ἀλλὰ καὶ ἄλλων πολλάκις μυρίων, εἶπον ὡς ἡδονῆς γε νοῦς εἴη μακρῷ βέλτιόν τε καὶ ἄμεινον τῷ τῶν ἀνθρώπων βίῳ.</said>
            <said who="#Πρώταρχος">ἦν ταῦτα.</said>
            <said who="#Σωκράτης">ὑποπτεύων δέ γε καὶ ἄλλα εἶναι πολλὰ εἶπον ὡς εἰ φανείη τι τούτοιν ἀμφοῖν βέλτιον, ὑπὲρ τῶν δευτερείων νῷ πρὸς ἡδονὴν συνδιαμαχοίμην, ἡδονὴ δὲ καὶ δευτερείων στερήσοιτο.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                        <milestone n="67" unit="page"/>
            </said>
         </div>
         <div type="section" n="67a">
            <said who="#Πρώταρχος">εἶπες γὰρ οὖν.</said>
            <said who="#Σωκράτης">καὶ μετὰ ταῦτά γε πάντων ἱκανώτατα τούτοιν οὐδέτερον ἱκανὸν ἐφάνη.</said>
            <said who="#Πρώταρχος">ἀληθέστατα.</said>
            <said who="#Σωκράτης">οὐκοῦν παντάπασιν ἐν τούτῳ τῷ λόγῳ καὶ νοῦς ἀπήλλακτο καὶ ἡδονὴ μή τοι τἀγαθόν γε αὐτὸ μηδʼ ἕτερον αὐτοῖν εἶναι, στερομένοιν αὐταρκείας καὶ τῆς τοῦ ἱκανοῦ καὶ τελέου δυνάμεως;</said>
            <said who="#Πρώταρχος">ὀρθότατα.</said>
            <said who="#Σωκράτης">φανέντος δέ γε ἄλλου τρίτου κρείττονος τούτοιν ἑκατέρου, μυρίῳ γʼ αὖ νοῦς ἡδονῆς οἰκειότερον καὶ προσφυέστερον πέφανται νῦν τῇ τοῦ νικῶντος ἰδέᾳ.</said>
            <said who="#Πρώταρχος">πῶς γὰρ οὔ;</said>
            <said who="#Σωκράτης">οὐκοῦν πέμπτον κατὰ τὴν κρίσιν, ἣν νῦν ὁ λόγος ἀπεφήνατο, γίγνοιτʼ ἂν ἡ τῆς ἡδονῆς δύναμις.</said>
            <said who="#Πρώταρχος">ἔοικεν.
                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            </said>
         </div>
         <div type="section" n="67b">
            <said who="#Σωκράτης">πρῶτον δέ γε οὐδʼ ἂν οἱ πάντες βόες τε καὶ ἵπποι καὶ τἆλλα σύμπαντα θηρία φῶσι τῷ τὸ χαίρειν διώκειν· οἷς πιστεύοντες, ὥσπερ μάντεις ὄρνισιν, οἱ πολλοὶ κρίνουσι τὰς ἡδονὰς εἰς τὸ ζῆν ἡμῖν εὖ κρατίστας εἶναι, καὶ τοὺς θηρίων ἔρωτας οἴονται κυρίους εἶναι μάρτυρας μᾶλλον ἢ τοὺς τῶν ἐν μούσῃ φιλοσόφῳ μεμαντευμένων ἑκάστοτε λόγων.</said>
            <said who="#Πρώταρχος">ἀληθέστατα, ὦ Σώκρατες, εἰρῆσθαί σοι νῦν ἤδη φαμὲν ἅπαντες.</said>
            <said who="#Σωκράτης">οὐκοῦν καὶ ἀφίετέ με;</said>
            <said who="#Πρώταρχος">σμικρὸν ἔτι τὸ λοιπόν, ὦ Σώκρατες· οὐ γὰρ δήπου σύ γε ἀπερεῖς πρότερος ἡμῶν, ὑπομνήσω δέ σε τὰ λειπόμενα.</said>
         </div>
      </body>
   </text>
</TEI.2>

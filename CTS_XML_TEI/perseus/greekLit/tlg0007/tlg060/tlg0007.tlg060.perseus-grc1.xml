<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title type="sub" TEIform="title">Machine readable text</title>
<title n="Dio" type="work" TEIform="title">Dion</title>
<author n="Plut." TEIform="author">Plutarch</author>
<editor n="Perrin" role="editor" TEIform="editor">Bernadotte Perrin</editor>
<sponsor TEIform="sponsor">Perseus Project, Tufts University</sponsor>
<principal TEIform="principal">Gregory Crane</principal>
<respStmt TEIform="respStmt">
<resp TEIform="resp">Prepared under the supervision of</resp>
<name TEIform="name">Lisa Cerrato</name>
<name TEIform="name">William Merrill</name>
<name TEIform="name">Elli Mylonas</name>
<name TEIform="name">David Smith</name>
</respStmt>
<funder n="org:NEH" TEIform="funder">The National Endowment for the Humanities</funder>
</titleStmt>
<extent TEIform="extent"/>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<analytic n="Dio" TEIform="analytic"/>
<monogr TEIform="monogr">
<author TEIform="author">Plutarch</author>
<title TEIform="title">Plutarch's Lives</title>
<respStmt TEIform="respStmt">
<resp TEIform="resp">with an English Translation by</resp>
<name TEIform="name">Bernadotte Perrin</name>
</respStmt>
<imprint TEIform="imprint">
<pubPlace TEIform="pubPlace">Cambridge, MA</pubPlace>
<publisher TEIform="publisher">Harvard University Press</publisher>
<pubPlace TEIform="pubPlace">London</pubPlace>
<publisher TEIform="publisher">William Heinemann Ltd.</publisher>
<date TEIform="date">1918</date>
</imprint>
<biblScope type="volume" TEIform="biblScope">6</biblScope>
</monogr>
<idno type="ISBN" TEIform="idno">0674991095</idno>
</biblStruct>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<correction status="high" method="silent" default="NO" TEIform="correction">
<p TEIform="p">optical character recognition</p>
</correction>
</editorialDecl>
<refsDecl doctype="TEI.2" TEIform="refsDecl">
<state unit="chapter" delim="." TEIform="state"/>
<state unit="section" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
<revisionDesc TEIform="revisionDesc">
<change TEIform="change">
<date TEIform="date">03/10</date>
<respStmt TEIform="respStmt">
<name TEIform="name">RS</name>
<resp TEIform="resp"/>
</respStmt>
<item TEIform="item">tagged and parsed</item>
</change>
</revisionDesc>
</teiHeader>
<text TEIform="text">
<body TEIform="body">
<pb id="p.2" TEIform="pb"/>
<div1 type="chapter" n="1" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἆρά γε, ὥσπερ ὁ Σιμωνίδης φησίν, ὦ  
<pb id="paris.1624.958" TEIform="pb"/> Σόσσιε Σενεκίων, τοῖς Κορινθίοις οὐ μηνίειν τὸ Ἴλιον ἐπιστρατεύσασι μετὰ τῶν Ἀχαιῶν, ὅτι κἀκείνοις οἱ περὶ Γλαῦκον ἐξ ἀρχῆς Κορίνθιοι γεγονότες συνεμάχουν προθύμως, οὕτως εἰκὸς τῇ Ἀκαδημείᾳ μήτε Ῥωμαίους μήτε Ἕλληνας ἐγκαλεῖν ἴσον φερομένους ἐκ τῆς γραφῆς ταύτης, ἣ τόν τε Βρούτου περιέχει βίον καὶ τόν Δίωνος, 
ὧν
ὁ μὲν αὐτῷ Πλάτωνι πλησιάσας, ὁ δὲ τοῖς λόγοις ἐντραφεὶς τοῖς Πλάτωνος, ὥσπερ ἐκ μιᾶς ὥρμησαν ἀμφότεροι παλαίστρας ἐπὶ τοὺς μεγίστους ἀγῶνας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ τὸ
μὲν ὅμοια πολλὰ καὶ ἀδελφὰ πράξαντας μαρτυρῆσαι τῷ καθηγεμόνι τῆς ἀρετῆς ὅτι δεῖ φρονήσει καὶ δικαιοσύνῃ δύναμιν ἐπὶ τὸ αὐτὸ καὶ τύχην συνελθεῖν, ἵνα κάλλος ἅμα καὶ μέγεθος αἱ πολιτικαὶ πράξεις λάβωσιν, οὐ θαυμαστόν ἐστιν. 
ὡς
γὰρ Ἱππόμαχος ο ἀλείπτης ἔλεγε τοὺς γεγυμνασμένους παρʼ αὐτῷ καὶ κρέας ἐξ ἀγορᾶς ἰδὼν φέροντας ἐπιγνῶναι πόρρωθεν, οὕτω τόν λόγον ἐστὶν εἰκὸς τῶν πεπαιδευμένων ὁμοίως ἕπεσθαι ταῖς πράξεσιν, ἐμμέλειάν τινα καὶ ῥυθμὸν ἐπιφέροντα μετὰ τοῦ πρέποντος. </p>
</div2>
</div1>
<pb id="p.4" TEIform="pb"/>
<div1 type="chapter" n="2" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
αἱ δὲ τύχαι, τοῖς συμπτώμασι μᾶλλον ἢ ταῖς προαιρέσεσιν οὖσαι αἱ αὐταί, συνάγουσι τῶν ἀνδρῶν τοὺς βίους εἰς ὁμοιότητα. προανῃρέθησαν γὰρ ἀμφότεροι τοῦ τέλους, εἰς ὃ προὔθεντο τὰς πράξεις ἐκ πολλῶν καὶ μεγάλων ἀγώνων καταθέσθαι μὴ δυνηθέντες. ὃ δὲ πάντων θαυμασιώτατον, ὅτι καὶ τὸ δαιμόνιον ἀμφοτέροις ὑπεδήλωσε τὴν τελευτήν, ὁμοίως ἑκατέρῳ φάσματος εἰς ὄψιν οὐκ εὐμενοῦς παραγενομένου.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
καίτοι λόγος τίς ἐστι τῶν ἀναιρούντων τὰ τοιαῦτα, 
μηδενὶ ἂν νοῦν ἔχοντι προσπεσεῖν φάντασμα 
δαίμονος μηδὲ εἴδωλον, Ἀλλὰ παιδάρια καὶ γύναια 
καὶ παραφόρους διʼ ἀσθένειαν ἀνθρώπους 
ἔν τινι πλάνῳ ψυχῆς ἢ δυσκρασίᾳ σώματος 
γενομένους δόξας ἐφέλκεσθαι κενὰς καὶ ἀλλοκότους, 
δαίμονα πονηρὸν ἐν αὑτοῖς τὴν δεισιδαιμονίαν<note anchored="yes" place="unspecified" resp="ed" TEIform="note">
<foreign lang="greek" TEIform="foreign">τὴν δεισιδαιμονίαν</foreign> Coraës and Bekker, instead of the <foreign lang="greek" TEIform="foreign">εἶναι δεισιδαιμονίαν</foreign> of the MSS.: <foreign lang="greek" TEIform="foreign">δεισιδαιμονίαν</foreign>.</note>  ἔχοντας.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> εἰ δὲ
Δίων καὶ Βροῦτος, ἄνδρες ἐμβριθεῖς καὶ φιλόσοφοι καὶ πρὸς οὐδὲν ἀκροσφαλεῖς οὐδʼ εὐάλωτοι πάθος, οὕτως ὑπὸ φάσματος διετέθησαν ὥστε καὶ φράσαι πρὸς ἑτέρους, οὐκ οἶδα μὴ τῶν πάνυ παλαιῶν τὸν ἀτοπώτατον ἀναγκασθῶμεν προσδέχεσθαι λόγον, ὡς τὰ φαῦλα δαιμόνια καὶ βάσκανα, προσφθονοῦντα τοῖς ἀγαθοῖς ἀνδράσι καὶ ταῖς πράξεσιν ἐνιστάμενα, ταραχὰς καὶ φόβους ἐπάγει, σείοντα καὶ σφάλλοντα τὴν ἀρετήν,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">ὡς μὴ
διαμείναντες ἀπτῶτες ἐν τῷ καλῷ καὶ ἀκέραιοι βελτίονος ἐκείνων μοίρας μετὰ τὴν τελευτὴν τύχωσιν. ʼαλλὰ ταῦτα μὲν εἰς ἄλλον ἀνακείσθω λόγον. ἐν τούτῳ δέ, 
<pb id="p.6" TEIform="pb"/>
δωδεκάτῳ τῶν παραλλήλων ὄντι βίων, τὸν τοῦ πρεσβυτέρου προεισαγάγωμεν. </p>
</div2>
</div1>
<div1 type="chapter" n="3" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Διονύσιος ὁ πρεσβύτερος εἰς τὴν ἀρχὴν καταστάς εὐθὺς ἔγημε τὴν Ἑρμοκράτους τοῦ Συρακουσίου θυγατέρα, ταύτην, 
οὔπω τῆς τυραννίδος 
<pb id="paris.1624.959" TEIform="pb"/> ἱδρυμένης βεβαίως, ἀποστάντες οἱ Συρακούσιοι δεινὰς καὶ παρανόμους ὕβρεις εἰς τὸ σῶμα καθύβρισαν, ἐφʼ αἷς προήκατο τὸν βίον ἑκουσίως.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Διονύσιος δὲ τὴν ἀρχὴν ἀναλαβὼν καὶ κρατυνάμενος αὖθις ἄγεται δύο γυναῖκας ἅμα, τὴν μὲν ἐκ Λοκρῶν ὄνομα Δωρίδα, τὴν δὲ ἐπιχώριον Ἀριστομάχην, θυγατέρα Ἱππαρίνου, πρωτεύσαντος ἀνδρὸς Συρακουσίων καὶ Διονυσίῳ συνάρξαντος ὅτε πρῶτον αὐτοκράτωρ ἐπὶ τὸν πόλεμον ᾑρέθη στρατηγός, 
λέγεται δʼ ἡμέρᾳ μὲν ἀμφοτέρας ἀγαγέσθαι μιᾷ καὶ μηδενὶ γενέσθαι φανερὸς ἀνθρώπων ὁποτέρᾳ προτέρᾳ συνέλθοι, τὸν δὲ ἄλλον χρόνον ἴσον νέμων ἑαυτὸν διατελεῖν ἑκατέρᾳ, κοινῇ μὲν εἰθισμένων δειπνεῖν μετʼ αὐτοῦ, παρὰ νύκτα δὲ ἐν μέρει συναναπαυομένων.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
καίτοι τῶν Συρακουσίων ἐβούλετο τὸ πλῆθος τὴν ἐγγενῆ πλέον ἔχειν τῆς ξένης: ἀλλὰ ἐκείνῃ προτέρᾳ ὑπῆρχε
τεκούσῃ τὸν πρεσβεύοντα τῆς Διονυσίου γενεᾶς υἱὸν αὐτῇ βοηθεῖν πρὸς τὸ γένος, 
ἡ δὲ
Ἀριστομάχη πολὺν χρόνον ἄπαις συνῴκει τῷ Διονυσίῳ καίπερ σπουδάζοντι περὶ τὴν ἐκ ταύτης τέκνωσιν, ὅς γε καὶ τὴν μητέρα τῆς Λοκρίδος αἰτιασάμενος καταφαρμακεύειν τὴν Ἀριστομάχην ἀπέκτεινε. </p>
</div2>
</div1>
<div1 type="chapter" n="4" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ταύτης ἀδελφὸς ὢν ὁ Δίων ἐν ἀρχῇ μὲν εἶχε τιμὴν ἀπὸ τῆς ἀδελφῆς, ὕστερον δὲ τοῦ 
<pb id="p.8" TEIform="pb"/>
φρονεῖν διδοὺς πεῖραν, ἤδη καθʼ ἑαυτὸν ἠγαπᾶτο 
παρὰ τῷ τυράννῳ, 
καὶ πρὸς ἅπασι τοῖς ἄλλοις 
εἴρητο τοῖς ταμίαις ὅ τι ἂν αἰτῇ Δίων διδόναι, 
δόντας δὲ πρὸς αὐτὸν αὐθημερὸν φράζειν. 
ὢν δὲ
καὶ πρότερον ὑψηλὸς τῷ ἤθει καὶ μεγαλόφρων 
καὶ ἀνδρώδης, ἔτι μᾶλλον ἐπέδωκε πρὸς ταῦτα 
θείᾳ τινὶ τύχῃ Πλάτωνος εἰς Σικελίαν παραβαλόντος,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">κατʼ οὐδένα λογισμὸν ἀνθρώπινον: ἀλλὰ 
δαίμων τις, ὡς ἔοικε, πόρρωθεν ἀρχὴν ἐλευθερίας 
βαλλόμενος Συρακουσίοις, καὶ τυραννίδος κατάλυσιν 
μηχανώμενος, ἐκόμισεν ἐξ Ἰταλίας εἰς 
Συρακούσας Πλάτωνα καὶ Δίωνα συνήγαγεν εἰς 
λόγους αὐτῷ, 
νέον μὲν ὄντα κομιδῇ, πολὺ δὲ εὐμαθέστατον 
ἁπάντων τῶν Πλάτωνι συγγεγονότων 
καὶ ὀξύτατον ὑπακοῦσαι πρὸς ἀρετήν, 
ὡς
αὐτὸς γέγραφε Πλάτων, καὶ τὰ πράγματα μαρτυρεῖ.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">τραφεὶς γὰρ ἐν ἤθεσιν ὑπὸ τυράννῳ ταπεινοῖς, καὶ βίου μὲν ἀνίσου καὶ καταφόβου, θεραπείας δὲ νεοπλούτου καὶ τρυφῆς ἀπειροκάλου καὶ διαίτης ἐν ἡδοναῖς καὶ πλεονεξίαις τιθεμένης τὸ καλὸν ἐθὰς καὶ μεστὸς γενόμενος, 
ὡς
πρῶτον ἐγεύσατο λόγου καὶ φιλοσοφίας ἡγεμονικῆς πρὸς ἀρετήν, ἀνεφλέχθη τὴν ψυχὴν ταχύ, καὶ τῇ περὶ αὐτὸν εὐπειθείᾳ τῶν καλῶν ἀκάκως πάνυ καὶ νεωτερικῶς προσδοκήσας ὑπὸ τῶν αὐτῶν λόγων ὅμοια πείσεσθαι Διονύσιον, ἐσπούδασε καὶ διεπράξατο ποιησάμενος σχολὴν αὐτὸν ἐντυχεῖν Πλάτωνι καὶ ἀκοῦσαι. 
<pb id="p.10" TEIform="pb"/>
</p>
</div2>
</div1>
<div1 type="chapter" n="5" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
γενομένης δὲ τῆς συνουσίας αὐτοῖς τὸ μὲν 
ὅλον περὶ ἀνδρὸς ἀρετῆς, πλείστων δὲ περὶ 
ἀνδρείας διαπορηθέντων, ὡς πάντας<note anchored="yes" place="unspecified" resp="ed" TEIform="note">
<foreign lang="greek" TEIform="foreign">πάντας</foreign> Coraës and Bekker, after Reiske: <foreign lang="greek" TEIform="foreign">πάντα</foreign>.</note>  μᾶλλον ὁ 
Πλάτων ἢ τοὺς τυράννους ἀπέφαινεν ἀνδρείους, ἐκ δὲ τούτου τραπόμενος περὶ δικαιοσύνης ἐδίδασκεν ὡς μακάριος μὲν ὁ τῶν δικαίων, ἄθλιος δὲ ὁ τῶν ἀδίκων βίος, οὔτε τοὺς λόγους ἔφερεν ὁ τύραννος ὥσπερ ἐξελεγχόμενος, ἤχθετό τε τοῖς παροῦσι θαυμαστῶς ἀποδεχομένοις τὸν ἄνδρα καὶ κηλουμένοις ὑπὸ τῶν λεγομένων.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
τέλος δὲ θυμωθεὶς καὶ παροξυνθείς ἠρώτησεν αὐτόν ὅ τι δὴ βουλόμενος εἰς Σικελίαν παραγένοιτο. τοῦ δὲ φήσαντος ἀγαθὸν ἄνδρα ζητεῖν, ὑπολαβὼν ἐκεῖνος, “ἀλλὰ νὴ
τοὺς θεοὺς,” εἶπε, “καὶ φαίνῃ μήπω τοιοῦτον εὑρηκώς.” οἱ μὲν οὖν περὶ τὸν Δίωνα τοῦτο τέλος ᾤοντο τῆς ὀργῆς γεγονέναι, 
<pb id="paris.1624.960" TEIform="pb"/> καὶ τὸν Πλάτωνα σπεύδοντα συνεξέπεμπον ἐπὶ τριήρους, ἣ Πόλλιν ἐκόμιζεν εἰς τὴν Ἑλλάδα τὸν Σπαρτιάτην
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὁ δὲ
Διονύσιος κρύφα τοῦ Πόλλιδος ἐποιήσατο δέησιν μάλιστα μὲν ἀποκτεῖναι τὸν ἄνδρα κατὰ πλοῦν, εἰ δὲ μή, πάντως ἀποδόσθαι: βλαβήσεσθαι γὰρ οὐδέν, ἀλλʼ εὐδαιμονήσειν ὁμοίως, δίκαιον ὄντα, κἂν δοῦλος γένηται. διὸ καὶ λέγεται Πόλλις εἰς Αἴγιναν φέρων ἀποδόσθαι Πλάτωνα, πολέμου πρὸς Ἀθηναίους ὄντος αὐτοῖς καὶ ψηφίσματος ὅπως ὁ ληφθεὶς Ἀθηναίων ἐν Αἰγίνῃ πιπράσκηται. 
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">οὐ
μὴν ὅ γε Δίων ἔλαττον εἶχε παρὰ τῷ Διονυσίῳ τιμῆς ἢ πίστεως, ἀλλὰ πρεσβείας τε τὰς μεγίστας διῴκει καὶ πεμπόμενος πρὸς 
<pb id="p.12" TEIform="pb"/>
Καρχηδονίους ἐθαυμάσθη διαφερόντως: καὶ τὴν παρρησίαν ἔφερεν αὐτοῦ μόνου σχεδόν ἀδεῶς λέγοντος τὸ παριστάμενον, ὡς καὶ τὴν περὶ Γέλωνος ἐπίπληξιν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
χλευαζομένης γὰρ, ὡς ἔοικε, τῆς Γέλωνος ἀρχῆς, αὐτόν τε τὸν Γέλωνα τοῦ Διονυσίου γέλωτα τῆς Σικελίας γεγονέναι φήσαντος, οἱ μὲν ἄλλοι τὸ σκῶμμα προσεποιοῦντο θαυμάζειν, ὁ δὲ Δίων δυσχεράνας, “καὶ μὴν,” ἔφη, “σὺ τυραννεῖς διὰ Γέλωνα πιστευθείς: διὰ σὲ δὲ οὐδεὶς ἕτερος πιστευθήσεται.” τῷ γὰρ ὄντι φαίνεται κάλλιστον μὲν Γέλων ἐπιδειξάμενος θέαμα μοναρχουμένην πόλιν, αἴσχιστον δὲ Διονύσιος. </p>
</div2>
</div1>
<div1 type="chapter" n="6" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὄντων δὲ Διονυσίῳ παίδων τριῶν μὲν ἐκ τῆς Λοκρίδος, τεττάρων δὲ ἐξ Ἀριστομάχης, ὧν δύο ἦσαν θυγατέρες, Σωφροσύνη καὶ Ἀρέτη, Σωφροσύνη μὲν Διονυσίῳ τῷ υἱῷ συνῴκησεν, Ἀρέτη δὲ Θεαρίδῃ τῷ ἀδελφῷ. τελευτήσαντος δὲ τοῦ ἀδελφοῦ Θεαρίδου Δίων ἔλαβε τὴν Ἀρετήν ἀδελφιδῆν οὖσαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἐπεὶ δὲ νοσῶν ἔδοξεν ὁ Διονύσιος ἀβιώτως ἔχειν, ἐπεχείρησεν αὐτῷ διαλέγεσθαι περὶ τῶν ἐκ τῆς Ἀριστομάχης τέκνων ὁ Δίων, οἱ δʼ ἰατροὶ τῷ μέλλοντι τὴν ἀρχὴν διαδέχεσθαι χαριζόμενοι καιρὸν οὐ παρέσχον ὡς δὲ Τίμαιός φησι, καὶ φάρμακον ὑπνωτικὸν αἰτοῦντι δόντες ἀφείλοντο τὴν αἴσθησιν αὐτοῦ, θανάτῳ συνάψαντες
τὸν ὕπνον. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">οὐ
μὴν ἀλλὰ συλλόγου πρώτου τῶν φίλων γενομένου παρὰ τὸν νέον Διονύσιον οὕτω διελέχθη περὶ τῶν συμφερόντων πρὸς τὸν καιρὸν ὁ 
<pb id="p.14" TEIform="pb"/>
Δίων ὥστε τοὺς ἄλλους ἅπαντας τῇ μὲν φρονήσει παῖδας ἀποδεῖξαι, τῇ δὲ παρρησίᾳ δούλους τῆς τυραννίδος ἀγεννῶς καὶ περιφόβως τὰ πολλὰ πρὸς χάριν τῷ μειρακίῳ συμβουλεύοντας,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
μάλιστα δὲ αὐτοὺς ἐξέπληξε τὸν ἀπὸ Καρχηδόνος κίνδυνον 
ἐπικρεμάμενον τῇ ἀρχῇ δεδοικότας, ὑποσχόμενος, 
εἰ μὲν εἰρήνης δέοιτο Διονύσιος, πλεύσας εὐθὺς 
εἰς Λιβύην ὡς ἄριστα διαθήσεσθαι τὸν πόλεμον, 
εἰ δὲ πολεμεῖν προθυμοῖτο, θρέψειν αὐτὸς ἰδίοις 
τέλεσι καὶ παρέξειν εἰς τὸν πόλεμον αὐτῷ 
πεντήκοντα τριήρεις εὖ πλεούσας.<note anchored="yes" place="unspecified" resp="ed" TEIform="note">
<foreign lang="greek" TEIform="foreign">εὖ πλεούσας</foreign> van Herwerden: <foreign lang="greek" TEIform="foreign">πλεούσας</foreign>.</note>
</p>
</div2>
</div1>
<div1 type="chapter" n="7" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὁ
μὲν οὖν Διονύσιος ὑπερφυῶς τὴν μεγαλοψυχίαν ἐθαύμασε καὶ τὴν προθυμίαν ἠγάπησεν: οἱ δὲ ἐλέγχεσθαι τῇ λαμπρότητι καὶ ταπεινοῦσθαι τῇ δυνάμει τοῦ Δίωνος οἰόμενοι, ταύτην εὐθὺς ἀρχὴν λαβόντες, οὐδεμιᾶς ἐφείδοντο φωνῆς ᾗ τὸ μειράκιον ἐξαγριαίνειν ἔμελλον πρὸς αὐτόν, ὡς ὑπερχόμενον διὰ τῆς θαλάττης τυραννίδα καὶ περισπῶντα ταῖς ναυσὶ τὴν δύναμιν εἰς τοὺς Ἀριστομάχης παῖδας, ἀδελφιδοῦς ὄντας αὐτῷ.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
φανερώταται δὲ καὶ μέγισται τῶν εἰς φθόνον καὶ μῖσος αἰτιῶν ὑπῆρχον ἡ τοῦ βίου διαφορὰ καὶ τὸ τῆς διαίτης ἄμιικτον. οἱ μὲν γὰρ, εὐθὺς ἐξ ἀρχῆς νέου τυράννου καὶ τεθραμμένου φαύλως ὁμιλίαν καὶ συνήθειαν ἡδοναῖς καὶ κολακείαις καταλαμβάνοντες, ἀεί τινας ἔρωτας καὶ διατριβὰς ἐμηχανῶντο ῥεμβώδεις περὶ πότους καὶ γυναῖκας, καὶ παιδιὰς ἑτέρας ἀσχήμονας,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὑφʼ 
<pb id="paris.1624.961" TEIform="pb"/>
ὧν ἡ τυραννὶς, ὥσπερ σίδηρος, μαλασσομένη, τοῖς μὲν ἀρχομένοις ἐφάνη φιλάνθρωπος, καὶ τὸ λίαν ἀπάνθρωπον ὑπανῆκεν, οὐκ ἐπιεικείᾳ τινὶ 
<pb id="p.16" TEIform="pb"/>
μᾶλλον ἢ ῥᾳθυμίᾳ τοῦ κρατοῦντος ἀμβλυνομένη. ἐκ δὲ τούτου προϊοῦσα καὶ νεμομένη κατὰ μικρὸν ἡ περὶ τὸ μειράκιον ἄνεσις τοὺς ἀδαμαντίνους δεσμοὺς ἐκείνους, οἷς ὁ πρεσβύτερος Διονύσιος ἔφη δεδεμένην ἀπολείπειν τὴν μοναρχίαν, ἐξέτηξε καὶ διέφθειρεν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἡμέρας γὰρ, ὥς φασιν, ἐνενήκοντα συνεχῶς ἔπινεν ἀρξάμενος, καὶ τὴν αὐλὴν ἐν τῷ χρόνῳ τούτῳ σπουδαίοις ἀνδράσι καὶ λόγοις ἄβατον καὶ ἀνείσοδον οὖσαν μέθαι καὶ σκώμματα καὶ ψαλμοὶ καὶ ὀρχήσεις καὶ βωμολοχίαι κατεῖχον. </p>
</div2>
</div1>
<div1 type="chapter" n="8" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἦν
οὖν, ὡς εἰκὸς, ὁ Δίων ἐπαχθής εἰς οὐδὲν ἡδὺ καὶ νεωτερικὸν ἐνδιδοὺς ἑαυτόν, διὸ καὶ πιθανὰ κακιῶν προσρήματα ταῖς ἀρεταῖς ἐπιφέροντες αὐτοῦ διέβαλλον, ὑπεροψίαν τὴν σεμνότητα καὶ τὴν παρρησίαν αὐθάδειαν ἀποκαλοῦντες: καὶ νουθετῶν κατηγορεῖν ἐδόκει καὶ μὴ συνεξαμαρτάνων καταφρονεῖν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἀμέλει δὲ καὶ φύσει τινὰ τὸ ἦθος ὄγκον εἶχεν αὐτοῦ καὶ τραχύτητα δυσπρόσοδον ἐντεύξει καὶ δυσξύμβολον. οὐ γὰρ μόνον ἀνδρὶ νέῳ καὶ διατεθρυμμένῳ τὰ ὦτα κολακείαις ἄχαρις ἦν συγγενέσθαι καὶ προσάντης, πολλοὶ δὲ καὶ τῶν πάνυ χρωμένων αὐτῷ καὶ τὴν ἁπλότητα καὶ τὸ γενναῖον ἀγαπώντων τοῦ τρόπου κατεμέμφοντο τῆς ὁμιλίας, ὡς ἀγροικότερον καὶ βαρύτερον πολιτικῶν χρειῶν τοῖς δεομένοις συναλλάσσοντα.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
περὶ ὧν καὶ Πλάτων ὕστερον ὥσπερ ἀποθεσπίζων ἔγραψε πρὸς αὐτόν 
<pb id="p.18" TEIform="pb"/>
ἐξευλαβεῖσθαι τὴν αὐθάδειαν ὡς ἐρημίᾳ συνοικοῦσαν. οὐ μὴν ἀλλὰ τότε πλείστου δοκῶν ἄξιος ὑπάρχειν διὰ τὰ πράγματα καὶ μόνος ἢ μάλιστα τὴν τυραννίδα σαλεύουσαν ἀνορθοῦν καὶ διαφυλάττειν, ἐγίνωσκεν οὐ πρὸς χάριν, ἀλλʼ ἄκοντος ὑπὸ χρείας τοῦ τυράννου πρῶτος ὢν καὶ μέγιστος. </p>
</div2>
</div1>
<div1 type="chapter" n="9" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
αἰτίαν δέ τούτου τὴν ἀπαιδευσίαν εἶναι νομίζων ἐμβαλεῖν αὐτὸν εἰς διατριβὰς ἐλευθερίους ἐφιλοτιμεῖτο καὶ γεῦσαι λόγων καὶ μαθημάτων ἠθοποιῶν, ὡς ἀρετήν τε παύσαιτο δεδιὼς καὶ τοῖς καλοῖς χαίρειν ἐθισθείη.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
φύσει γὰρ οὐ γεγόνει τῶν φαυλοτάτων τυράννων ὁ Διονύσιος, ἀλλʼ ὁ πατὴρ, δεδοικώς μὴ φρονήματος μεταλαβὼν καὶ συγγενόμενος νοῦν ἔχουσιν ἀνθρώποις ἐπιβουλεύσειεν αὐτῷ καὶ παρέλοιτο τὴν ἀρχήν, ἐφρούρει κατάκλειστον οἴκοι, διʼ ἐρημίαν ὁμιλίας ἑτέρας καὶ ἀπειρίᾳ πραγμάτων, ὥς φασιν, ἁμάξια καὶ λυχνίας καὶ δίφρους ξυλίνους καὶ τραπέζας τεκταινόμενον,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οὕτω
γὰρ ἦν ἄπιστος καὶ πρὸς 
ἅπαντας ἀνθρώπους ὕποπτος καὶ προβεβλημένος 
διὰ φόβον ὁ πρεσβύτερος Διονύσιος ὥστε μηδὲ 
τῆς κεφαλῆς τὰς τρίχας ἀφελεῖν<note anchored="yes" place="unspecified" resp="ed" TEIform="note">
<foreign lang="greek" TEIform="foreign">ἀφελεῖν</foreign> Bekker, after Coraës, has <foreign lang="greek" TEIform="foreign">ἀφαιρεῖν</foreign>.</note>  κουρικαῖς 
μαχαίραις, ἀλλὰ τῶν πλαστῶν τις ἐπιφοιτῶν ἄνθρακι τὴν κόμην περιέκαιεν. εἰσῄει δὲ πρὸς αὐτὸν εἰς τὸ δωμάτιον οὔτε ἀδελφὸς οὔθʼ υἱὸς ὡς ἔτυχεν ἠμφιεσμένος, ἀλλʼ ἔδει πρὶν εἰσελθεῖν ἀποδύντα τὴν ἑαυτοῦ στολὴν ἕκαστον ἑτέραν ἀναλαβεῖν, ὁραθέντα γυμνὸν ὑπὸ τῶν φυλαττόντων.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἐπεὶ δὲ Λεπτίνης ὁ ἀδελφὸς αὐτῷ ποτε 
<pb id="p.20" TEIform="pb"/>
χωρίου φύσιν ἐξηγούμενος λαβὼν λόγχην παρά τινος τῶν δορυφόρων ὑπέγραψε τὸν τόπον, ἐκείνῳ μὲν ἰσχυρῶς ἐχαλέπηνε, τὸν δέ δόντα τὴν λόγχην ἀπέκτεινεν. ἔλεγε δέ τοὺς φίλους φυλάττεσθαι νοῦν ἔχοντας εἰδὼς καὶ βουλομένους μᾶλλον τυραννεῖν ἢ τυραννεῖσθαι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
καὶ Μαρσύαν δέ τινα τῶν προηγμένων ὑπʼ  αὐτοῦ καὶ τεταγμένων ἐφʼ ἡγεμονίας ἀνεῖλε δόξαντα κατὰ, τοὺς ὕπνους σφάττειν αὐτόν, ὡς ἀπʼ  ἐννοίας μεθημερινῆς καὶ 
<pb id="paris.1624.962" TEIform="pb"/> διαλογισμοῦ τῆς ὄψεως ταύτης εἰς τὸν ὕπνον αὐτῷ παραγενομένης. ὁ μὲν δὴ Πλάτωνι θυμωθείς ὅτι μὴ πάντων αὐτὸν ἀνθρώπων ἀνδρειότατον ὄντα ἀπέφηνεν, οὕτω περίφοβον καὶ τοσούτων ὑπὸ δειλίας κακῶν μεστὴν εἶχε τὴν ψυχήν. </p>
</div2>
</div1>
<div1 type="chapter" n="10" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὸν δʼ υἱὸν αὐτοῦ, καθάπερ εἴρηται, διαλελωβημένον ἀπαιδευσίᾳ καὶ συντετριμμένον τὸ ἦθος ὁ Δίων ὁρῶν παρεκάλει πρὸς παιδείαν τραπέσθαι καὶ δεηθῆναι τοῦ πρώτου τῶν φιλοσόφων
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
πᾶσαν δέησιν ἐλθεῖν εἰς Σικελίαν ἐλθόντι δὲ παρασχεῖν αὑτόν, ὅπως διακοσμηθεὶς τὸ ἦθος εἰς ἀρετῆς λόγον, καὶ πρὸς τὸ θειότατον ἀφομοιωθεὶς παράδειγμα τῶν ὄντων καὶ κάλλιστον, ᾧ τὸ πᾶν ἡγουμένῳ πειθόμενον ἐξ ἀκοσμίας κόσμος ἐστί, πολλὴν μὲν εὐδαιμονίαν ἑαυτῷ μηχανήσεται, πολλὴν δὲ τοῖς πολίταις, ὅσα νῦν ἐν ἀθυμίᾳ διοικοῦσι πρὸς ἀνάγκην τῆς ἀρχῆς, ταῦτα σωφροσύνῃ καὶ δικαιοσύνῃ μετʼ εὐμενείας πατρονομούμενα παρασχών καὶ γενόμενος βασιλεὺς ἐκ τυράννου.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
τοὺς γὰρ ἀδαμαντίνους δεσμοὺς οὐχ, ὥσπερ ὁ 
<pb id="p.22" TEIform="pb"/> πατὴρ ἔλεγεν αὐτοῦ, φόβον καὶ βίαν καὶ νεῶν πλῆθος εἶναι καὶ βαρβάρων μυρίανδρον φυλακήν, εὔνοιαν δὲ καὶ προθυμίαν καὶ χάριν ἐγγενομένην ὑπʼ ἀρετῆς καὶ δικαιοσύνης, ἅ, καίπερ ὄντα μαλακώτερα τῶν συντόνων καὶ σκληρῶν ἐκείνων, ἰσχυρότερα πρὸς διαμονὴν ἡγεμονίας ὑπάρχειν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
χωρὶς δὲ τούτων ἀφιλότιμον εἶναι καὶ ἄζηλον τὸν ἄρχοντα, τῷ μὲν σώματι περιττῶς ἀμπεχόμενον καὶ τῇ περὶ τὴν οἴκησιν ἁβρότητι καὶ κατασκευῇ λαμπρυνόμενον, ὁμιλίᾳ δὲ καὶ λόγῳ μηδὲν ὄντα τοῦ προστυχόντος σεμνότερον, μηδὲ τῆς ψυχῆς τὸ βασίλειον ἀξιοῦντα κεκοσμημένον ἔχειν βασιλικῶς καὶ πρεπόντως. </p>
</div2>
</div1>
<div1 type="chapter" n="11" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ταῦτα πολλάκις τοῦ Δίωνος παραινοῦντος, καὶ τῶν λόγων τοῦ Πλάτωνος ἔστιν οὕστινας ὑποσπείροντος, ἔσχεν ἔρως τὸν Διονύσιον ὀξὺς καὶ περιμανὴς τῶν τε λόγων καὶ τῆς συνουσίας τοῦ Πλάτωνος. εὐθὺς οὖν Ἀθήναζε πολλὰ μὲν ἐφοίτα γράμματα παρὰ τοῦ Διονυσίου, πολλαὶ δʼ ἐπισκήψεις παρὰ τοῦ Δίωνος, ἄλλαι δʼ ἐξ Ἰταλίας παρὰ τῶν Πυθαγορικῶν, διακελευομένων παραγενέσθαι καὶ νέας ψυχῆς ἐξουσίᾳ μεγάλῃ καὶ δυνάμει περιφερομένης ἐπιλαβέσθαι καὶ κατασχεῖν ἐμβριθεστέροις λογισμοῖς.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Πλάτων μὲν οὖν, ὥς φησιν αὐτός, ἑαυτὸν αἰσχυνθεὶς μάλιστα, μὴ δόξειε λόγος εἶναί μόνον, ἔργου δʼ ἑκὼν οὐδενὸς ἂν ἅψασθαι, καὶ προσδοκήσας διʼ ἑνὸς ἀνδρὸς ὥσπερ ἡγεμονικοῦ μέρους ἐκκαθαρθέντος ὅλην ἰατρεύσειν Σικελίαν νοσοῦσαν, ὑπήκουσεν. 
</p>
<p TEIform="p">οἱ δὲ τῷ Δίωνι πολεμοῦντες φοβούμενοι τὴν τοῦ Διονυσίου μεταβολήν ἔπεισαν αὐτὸν ἀπὸ τῆς 
<pb id="p.24" TEIform="pb"/>
φυγῆς μεταπέμπεσθαι Φίλιστον, ἄνδρα καὶ πεπαιδευμένον περὶ λόγους καὶ τυραννικῶν ἠθῶν ἐμπειρότατον, ὡς ἀντίταγμα πρὸς Πλάτωνα καὶ φιλοσοφίαν ἐκεῖνον ἕξοντες.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὁ
γὰρ δὴ Φίλιστος ἐξ ἀρχῆς τε τῇ τυραννίδι καθισταμένῃ προθυμότατον ἑαυτὸν παρέσχε, καὶ τὴν ἄκραν διεφύλαξε φρουραρχῶν ἐπὶ πολὺν χρόνον. ἦν δὲ λόγος ὡς καὶ τῇ μητρὶ πλησιάζοι τοῦ πρεσβυτέρου Διονυσίου, τοῦ τυράννου μὴ παντάπασιν ἀγνοοῦντος. ἐπεὶ δὲ Λεπτίνης, ἐκ γυναικὸς ἣν διαφθείρας ἑτέρῳ συνοικοῦσαν ἔσχε γενομένων αὐτῷ δυεῖν θυγατέρων, τὴν ἑτέραν ἔδωκε Φιλίστῳ μηδὲ φράσας πρὸς Διονύσιον, ὀργισθεὶς ἐκεῖνος τὴν μὲν γυναῖκα τοῦ Λεπτίνου δήσας ἐν πέδαις καθεῖρξε,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
τὸν δὲ Φίλιστον ἐξήλασε Σικελίας, φυγόντα παρὰ ξένους τινὰς εἰς τὸν Ἀδρίαν, ὅπου καὶ δοκεῖ τὰ πλεῖστα συνθεῖναι τῆς ἱστορίας σχολάζων. οὐ γὰρ ἐπανῆλθε τοῦ πρεσβυτέρου ζῶντος, ἀλλὰ μετὰ τὴν ἐκείνου τελευτήν, ὥσπερ εἴρηται, κατήγαγεν 
<pb id="paris.1624.963" TEIform="pb"/> αὐτὸν ὁ πρὸς Δίωνα τῶν ἄλλων φθόνος, ὡς αὐτοῖς τε μᾶλλον ἐπιτήδειον ὄντα καὶ τῇ τυραννίδι βεβαιότερον. </p>
</div2>
</div1>
<div1 type="chapter" n="12" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὗτος μὲν οὖν εὐθὺς κατελθὼν διεπεφύκει τῆς τυραννίδος τῷ δὲ Δίωνι καὶ παρʼ ἄλλων ἐτύγχανον οὖσαι διαβολαὶ καὶ κατηγορίαι πρός τὸν τύραννον, ὡς διειλεγμένῳ περὶ καταλύσεως τῆς ἀρχῆς πρός τε Θεοδότην καὶ πρός Ἡρακλείδην.
ἤλπιζε μὲν γὰρ, ὡς ἔοικε, 
διὰ Πλάτωνος παραγενομένου τὸ δεσποτικὸν καὶ λίαν ἄκρατον ἀφελὼν τῆς τυραννίδος ἐμμελῆ τινα καὶ νόμιμον
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἄρχοντα τὸν Διονύσιον καταστήσειν εἰ δὲ 
<pb id="p.26" TEIform="pb"/>
ἀντιβαίνοι καὶ μὴ μαλάσσοιτο, καταλύσας ἐκεῖνον ἐγνώκει τὴν πολιτείαν ἀποδιδόναι Συρακουσίοις, οὐκ ἐπαινῶν μὲν δημοκρατίαν, πάντως δὲ βελτίω τυραννίδος ἡγούμενος τοῖς διαμαρτάνουσιν ὑγιαινούσης ἀριστοκρατίας. </p>
</div2>
</div1>
<div1 type="chapter" n="13" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν
τοιαύτῃ δὲ καταστάσει τῶν πραγμάτων ὄντων Πλάτων εἰς Σικελίαν ἀφικόμενος περὶ μὲν τὰς πρώτας ἀπαντήσεις θαυμαστῆς ἐτύγχανε φιλοφροσύνης καὶ τιμῆς. 
καὶ
γὰρ ἅρμα τῶν βασιλικῶν αὐτῷ παρέστη κεκοσμημένον διαπρεπῶς ἀποβάντι τῆς τριήρους, καὶ θυσίαν ἔθυσεν ὁ τύραννος ὡς εὐτυχήματος μεγάλου τῇ ἀρχῇ προσγεγονότος.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
αἰδὼς δὲ συμποσίων καὶ σχηματισμὸς αὐλῆς καὶ πρᾳότης αὐτοῦ τοῦ τυράννου περὶ ἕκαστα τῶν χρηματιζομένων θαυμαστὰς ἐνέδωκεν ἐλπίδας μεταβολῆς τοῖς πολίταις. 
φορὰ δέ τις ἦν ἐπὶ λόγους καὶ φιλοσοφίαν ἁπάντων, καὶ τὸ τυραννεῖον, ὥς φασι, κονιορτὸς ὑπὸ πλήθους τῶν γεωμετρούντων κατεῖχεν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἡμερῶν δὲ ὀλίγων διαγενομένων θυσία μὲν ἦν πάτριος ἐν τοῖς τυραννείοις τοῦ δὲ κήρυκος, ὥσπερ εἰώθει, κατευξαμένου διαμένειν τὴν τυραννίδα ἀσάλευτον πολλοὺς χρόνους, ὁ Διονύσιος λέγεται παρεστὼς, “οὐ
παύσῃ,” φάναι, “καταρώμενος ἡμῖν;” τοῦτο κομιδῇ τοὺς περὶ τὸν Φίλιστον ἐλύπησεν, ἄμαχόν τινα τοῦ Πλάτωνος ἡγουμένους ἔσεσθαι χρόνῳ καὶ συνηθείᾳ τὴν δύναμιν, εἰ νῦν ἐκ συνουσίας ὀλίγης ἠλλοίωκεν οὕτω καὶ μεταβέβληκε τὴν γνώμην τὸ μειράκιον. 
<pb id="p.28" TEIform="pb"/>
</p>
</div2>
</div1>
<div1 type="chapter" n="14" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐκέτʼ οὖν καθʼ ἕνα καὶ λαθραίως, ἀλλὰ πάντες ἀναφανδὸν ἐλοιδόρουν τὸν Δίωνα, λέγοντες ὡς οὐ λέληθε κατεπᾴδων καὶ καταφαρμάσσων τῷ Πλάτωνος λόγῳ Διονύσιον, ὅπως ἀφέντος ἑκουσίως αὐτοῦ καὶ προεμένου τὴν ἀρχὴν ὑπολαβὼν εἰς τοὺς Ἀριστομάχης περιστήσῃ παῖδας, ὧν θεῖός ἐστιν, ἔνιοι δὲ προσεποιοῦντο δυσχεραίνειν, 
εἰ πρότερον μὲν Ἀθηναῖοι ναυτικαῖς καὶ πεζικαῖς δυνάμεσι μεγάλαις δεῦρο πλεύσαντες ἀπώλοντο καὶ διεφθάρησαν πρότερον ἢ λαβεῖν Συρακούσας,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
νυνὶ δὲ διʼ ἑνὸς σοφιστοῦ καταλύουσι τὴν Διονυσίου τυραννίδα, συμπείσαντες αὐτὸν ἐκ τῶν μυρίων δορυφόρων ἀποδράντα, καὶ καταλιπόντα τὰς τετρακοσίας τριήρεις καὶ τοὺς μυρίους ἱππεῖς καὶ τοὺς πολλάκις τοσούτους ὁπλίτας, ἐν Ἀκαδημείᾳ τὸ σιωπώμενον ἀγαθὸν ζητεῖν καὶ διὰ γεωμετρίας εὐδαίμονα γενέσθαι, τὴν ἐν ἀρχῇ καὶ χρήμασι καὶ τρυφαῖς εὐδαιμονίαν Δίωνι καὶ τοῖς Δίωνος ἀδελφιδοῖς προέμενον. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ἐκ
τούτων ὑποψίας πρῶτον, εἶτα καὶ φανερωτέρας ὀργῆς καὶ διαφορᾶς γενομένης, ἐκομίσθη τις ἐπιστολὴ κρύφα πρὸς Διονύσιον, ἣν ἐγεγράφει Δίων πρὸς τοὺς Καρχηδονίων ἐπιμελητάς κελεύων, ὅταν Διονυσίῳ περὶ τῆς εἰρήνης διαλέγωνται, μὴ χωρὶς αὐτοῦ ποιήσασθαι τὴν ἔντευξιν, ὡς πάντα θησομένους ἀμεταπτώτως διʼ αὐτοῦ.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ταύτην ἀναγνοὺς Διονύσιος Φιλίστῳ καὶ μετʼ ἐκείνου βουλευσάμενος, ὥς φησι Τίμαιος, ὑπῆλθε τὸν Δίωνα πεπλασμέναις διαλύσεσι: 
καὶ μέτρια σκηψάμενος διαλλάττεσθαί τε φήσας, μόνον τε ἀπαγαγὼν ὑπὸ τὴν ἀκρόπολιν πρὸς τὴν 
<pb id="paris.1624.964" TEIform="pb"/>
<pb id="p.30" TEIform="pb"/>
θάλασσαν, ἔδειξε τὴν ἐπιστολὴν καὶ κατηγόρησεν ὡς συνισταμένου μετὰ Καρχηδονίων ἐπʼ αὐτόν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
ἀπολογεῖσθαι δὲ βουλομένου τοῦ Δίωνος οὐκ ἀνασχόμενος, ἀλλʼ εὐθὺς, ὡς εἶχεν, ἐνθέμενος εἰς ἀκάτιον προσέταξε τοῖς ναύταις κομίζοντας αὐτὸν ἐκθεῖναι πρὸς τὴν Ἰταλίαν. </p>
</div2>
</div1>
<div1 type="chapter" n="15" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
γενομένου δὲ τούτου καὶ φανέντος ὠμοῦ τοῖς ἀνθρώποις, τὴν μὲν οἰκίαν τοῦ τυράννου πένθος εἶχε διὰ τὰς γυναῖκας, ἡ δὲ πόλις τῶν Συρακουσίων ἐπῆρτο πράγματα νεώτερα καὶ μεταβολὴν προσδεχομένη ταχεῖαν ἐκ τοῦ περὶ Δίωνα θορύβου καὶ τῆς πρὸς τὸν τύραννον ἀπιστίας τῶν ἄλλων.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἃ δὴ
συνορῶν ὁ Διονύσιος καὶ δεδοικώς, τοὺς μὲν φίλους παρεμυθεῖτο καὶ τὰς γυναῖκας ὡς οὐ φυγῆς, ἀλλʼ ἀποδημίας τῷ Δίωνι γεγενημένης, ὡς μή τι χεῖρον ὀργῇ πρὸς τὴν αὐθάδειαν αὐτοῦ παρόντος ἁμαρτεῖν βιασθείη: 
δύο δὲ ναῦς παραδοὺς τοῖς Δίωνος οἰκείοις ἐκέλευσεν ἐνθεμένοις ὅσα βούλοιντο τῶν ἐκείνου χρήματα καὶ θεράποντας ἀπάγειν πρὸς αὐτὸν εἰς Πελοπόννησον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἦν δʼ
οὐσία μεγάλη τῷ Δίωνι καὶ σχεδόν τι τυραννικὴ πομπὴ καὶ κατασκευὴ περὶ τὴν δίαιταν, ἣν οἱ φίλοι συλλαβόντες ἐκόμιζον. 
ἄλλα δʼ ἐπέμπετο πολλὰ παρὰ τῶν γυναικῶν καὶ τῶν ἑταίρων, ὥστε χρημάτων ἕνεκα καὶ πλούτου λαμπρὸν ἐν τοῖς Ἕλλησιν εἶναι καὶ διαφανῆναι τῇ τοῦ φυγάδος εὐπορίᾳ τὴν τῆς τυραννίδος δύναμιν. </p>
</div2>
</div1>
<div1 type="chapter" n="16" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Πλάτωνα δὲ Διονύσιος εὐθὺς μὲν εἰς τὴν ἀκρόπολιν μετέστησεν, ἔντιμον αὐτῷ σχήματι 
<pb id="p.32" TEIform="pb"/>
ξενίας φιλανθρώπου φρουρὰν μηχανησάμενος, ὡς 
μὴ συμπλέοι Δίωνι μάρτυς ὧν ἠδίκητο. 
χρόνῳ δὲ καὶ συνδιαιτήσει, καθάπερ ψαύειν ἀνθρώπου 
θηρίον, ἐθισθεὶς ὑπομένειν τήν τε<note anchored="yes" place="unspecified" resp="ed" TEIform="note">
<foreign lang="greek" TEIform="foreign">ὑπομένειν τήν τε</foreign> Schenkl: <foreign lang="greek" TEIform="foreign">ὑπομένειν τε τὴν</foreign>.</note>  ὁμιλίαν αὐτοῦ 
καὶ τὸν λόγον, ἠράσθη τυραννικὸν ἔρωτα, μόνος ἀξιῶν ὑπὸ Πλάτωνος ἀντερᾶσθαι καὶ θαυμάζεσθαι μάλιστα πάντων, ἕτοιμος ὢν ἐπιτρέπειν τὰ πράγματα καὶ τὴν τυραννίδα μὴ προτιμῶντι τὴν πρὸς Δίωνα φιλίαν τῆς πρὸς αὐτόν,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἦν
οὖν τῷ Πλάτωνι συμφορὰ τὸ πάθος αὐτοῦ τοῦτο, μαινομένου καθάπερ οἱ δυσέρωτες ὑπὸ ζηλοτυπίας, καὶ πολλὰς μὲν ὀργὰς ἐν ὀλίγῳ χρόνῳ, πολλὰς δὲ διαλλαγὰς καὶ δεήσεις ποιουμένου πρὸς αὐτόν, ἀκροᾶσθαι δὲ τῶν λόγων καὶ κοινωνεῖν τῆς περὶ φιλοσοφίαν πραγματείας σπουδάζοντος μὲν ὑπερφυῶς, αἰδουμένου δὲ τοὺς ἀποτρέποντας ὡς διαφθαρησομένου. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ἐν
τούτῳ δὲ πολέμου τινὸς ἐμπεσόντος ἀποπέμπει τὸν Πλάτωνα, συνθέμενος εἰς ὥραν ἔτους μεταπέμψασθαι Δίωνα. 
καὶ τοῦτο μὲν εὐθὺς ἐψεύσατο, τὰς δὲ προσόδους τῶν κτημάτων ἀπέπεμπεν αὐτῷ, ἀξιῶν Πλάτωνα συγγνῶναι περὶ 
τοῦ χρόνου διὰ τὸν πόλεμον εἰρήνης γὰρ γενομένης τάχιστα μεταπέμψεσθαι τὸν Δίωνα, καὶ ἀξιοῦν αὐτὸν ἡσυχίαν ἄγειν καὶ μηδὲν νεωτερίζειν μηδὲ βλασφημεῖν κατʼ αὐτοῦ πρὸς τοὺς Ἕλληνας. </p>
</div2>
</div1>
<div1 type="chapter" n="17" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ταῦτα
ἐπειρᾶτο ποιεῖν Πλάτων, καὶ Δίωνα τρέψας ἐπὶ φιλοσοφίαν ἐν Ἀκαδημείᾳ συνεῖχεν. 
ᾤκει μὲν οὖν ἐν ἄστει παρὰ Καλλίππῳ τινὶ τῶν γνωρίμων, ἀγρὸν δὲ διαγωγῆς 
<pb id="p.34" TEIform="pb"/>
χάριν ἐκτήσατο, καὶ τοῦτον ὕστερον εἰς Σικελίαν πλέων Σπευσίππῳ δωρεὰν ἔδωκεν, 
ᾧ
μάλιστα τῶν Ἀθήνησι φίλων ἐχρῆτο καὶ συνδιῃτᾶτο, βουλομένου τοῦ Πλάτωνος ὁμιλίᾳ χάριν ἐχούσῃ καὶ παιδιᾶς ἐμμελοῦς κατὰ καιρὸν ἁπτομένῃ κεραννύμενον ἀφηδύνεσθαι τοῦ Δίωνος τὸ ἦθος.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
τοιοῦτος δέ τις ὁ Σπεύσιππος ἦν: ᾗ καὶ σκῶψαι ἀγαθὸν αὐτὸν ἐν τοῖς Σίλλοις ὁ Τίμων προσηγόρευσεν. 
αὐτῷ δὲ Πλάτωνι χορηγοῦντι παίδων χορῷ τόν τε χορὸν ἤσκησεν ὁ Δίων καὶ τὸ δαπάνημα πᾶν ἐτέλεσε παρʼ ἑαυτοῦ, συγχωροῦντος τοῦ Πλάτωνος τὴν τοιαύτην φιλοτιμίαν πρὸς τοὺς Ἀθηναίους, ὡς ἐκείνῳ μᾶλλον εὔνοιαν ἢ δόξαν αὐτῷ φέρουσαν. 
<pb id="paris.1624.965" TEIform="pb"/>
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἐπεφοίτα δὲ καὶ ταῖς ἄλλαις πόλεσιν ὁ Δίων, καὶ συνεσχόλαζε καὶ συνεπανηγύριζε τοῖς ἀρίστοις καὶ πολιτικωτάτοις ἀνδράσιν, οὐδὲν ἐν τῇ διαίτῃ σόλοικον ἐπιδεικνύμενος οὐδὲ τυραννικὸν οὐδὲ ἐπιτεθρυμμένον, ἀλλὰ σωφροσύνην καὶ ἀρετὴν καὶ ἀνδρείαν καὶ περὶ λόγους καὶ περὶ φιλοσοφίαν εὐσχήμονας διατριβάς. 
ἐφʼ
οἷς εὔνοια παρὰ πάντων ἐγίνετο καὶ ζῆλος αὐτῷ τιμαί τε δημόσιαι καὶ ψηφίσματα παρὰ τῶν πόλεων.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">Λακεδαιμόνιοι δὲ καὶ Σπαρτιάτην αὐτὸν ἐποιήσαντο, τῆς Διονυσίου καταφρονήσαντες ὀργῆς, καίπερ αὐτοῖς τότε προθύμως ἐπὶ τοὺς Θηβαίους συμμαχοῦντος. 
λέγεται δέ ποτε τὸν Δίωνα τοῦ Μεγαρέως Πτοιοδώρου δεόμενον ἐπὶ τὴν οἰκίαν ἐλθεῖν ἦν δέ, ὡς ἔοικε, τῶν πλουσίων τις καὶ δυνατῶν ὁ Πτοιόδωρος:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
ὄχλον οὖν ἐπὶ θύραις ἰδὼν ὁ Δίων καὶ πλῆθος ἀσχολιῶν καὶ δυσέντευκτον αὐτὸν καὶ δυσπρόσοδον, ἀπιδὼν πρὸς τοὺς φίλους δυσχεραίνοντας καὶ ἀγανακτοῦντας, 
<pb id="p.36" TEIform="pb"/> “τί
τοῦτον” ἔφη, “μεμφόμεθα; καὶ γὰρ αὐτοὶ πάντως ἐν Συρακούσαις ὅμοια τούτοις ἐποιοῦμεν.” </p>
</div2>
</div1>
<div1 type="chapter" n="18" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
χρόνου δὲ προϊόντος ὁ Διονύσιος ζηλοτυπῶν καὶ δεδοικὼς τοῦ Δίωνος τὴν παρὰ τοῖς Ἕλλησιν εὔνοιαν, ἐπαύσατο τὰς προσόδους ἀποστέλλων καὶ τὴν οὐσίαν παρέδωκεν ἰδίοις ἐπιτρόποις. 
βουλόμενος δὲ καὶ τὴν εἰς τοὺς φιλοσόφους διὰ Πλάτωνα κακοδοξίαν ἀναμάχεσθαι, πολλοὺς συνῆγε τῶν πεπαιδεῦσθαι δοκούντων. 
φιλοτιμούμενος δὲ τῷ διαλέγεσθαι περιεῖναι πάντων, ἠναγκάζετο τοῖς Πλάτωνος παρακούσμασι κακῶς χρῆσθαι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
καὶ πάλιν ἐκεῖνον ἐπόθει, καὶ κατεγίνωσκεν αὐτός αὑτοῦ μὴ χρησάμενος παρόντι μηδὲ διακούσας ὅσα καλῶς εἶχεν. 
οἷα δὲ τύραννος ἔμπληκτος ἀεὶ ταῖς ἐπιθυμίαις καὶ πρὸς πᾶσαν ὀξύρροπος σπουδήν, εὐθὺς ὥρμησεν ἐπὶ τὸν Πλάτωνα, καὶ πᾶσαν μηχανὴν αἴρων, συνέπεισε τοὺς περὶ Ἀρχύταν Πυθαγορικοὺς τῶν ὁμολογουμένων ἀναδόχους γενομένους καλεῖν Πλάτωνα: διʼ ἐκείνου γὰρ αὐτοῖς ἐγεγόνει φιλία καὶ ξενία τὸ πρῶτον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οἱ δʼ
ἔπεμψαν Ἀρχέδημον παρʼ αὐτόν: ἔπεμψε δὲ καὶ Διονύσιος τριήρη καὶ φίλους δεησομένους τοῦ Πλάτωνος: 
αὐτός τε σαφῶς καὶ διαρρήδην ἔγραψεν ὡς οὐδὲν ἂν γένοιτο τῶν μετρίων Δίωνι μὴ πεισθέντος Πλάτωνος ἐλθεῖν εἰς Σικελίαν, 
πεισθέντος δὲ
πάντα, πολλαὶ δʼ ἀφίκοντο πρὸς Δίωνα παρὰ τῆς ἀδελφῆς καὶ γυναικὸς ἐπισκήψεις, δεῖσθαι Πλάτωνος ὑπακοῦσαι Διονυσίῳ καὶ μὴ πρόφασιν παρασχεῖν. 
οὕτω 
<pb id="p.38" TEIform="pb"/>
μὲν δή φησιν ὁ Πλάτων ἐλθεῖν τὸ τρίτον εἰς τὸν πορθμὸν τὸν περὶ Σκύλλαν,<note anchored="yes" place="unspecified" resp="ed" TEIform="note">
<foreign lang="greek" TEIform="foreign">Σκύλλαν</foreign> as in Plato, <title TEIform="title">Epist.</title> vii. p. 346; Coraës retains the <foreign lang="greek" TEIform="foreign">Σικελίαν</foreign> of the MSS.</note>
<quote rend="blockquote" TEIform="quote">ὄφρʼ ἔτι τὴν ὀλοὴν ἀναμετρήσειε Χάρυβδιν</quote>
</p>
</div2>
</div1>
<div1 type="chapter" n="19" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐλθὼν δὲ μεγάλης μὲν αὐτὸν ἐνέπλησε 
χαρᾶς, μεγάλης δὲ πάλιν ἐλπίδος Σικελίαν, συνευχομένην 
καὶ συμφιλοτιμουμένην Πλάτωνα μὲν 
Φιλίστου περιγενέσθαι, φιλοσοφίαν δὲ τυραννίδος. 
ἦν δὲ
πολλὴ μὲν τῶν γυναικῶν σπουδὴ περὶ αὐτόν, 
ἐξαίρετος δὲ παρὰ τῷ Διονυσίῳ 
πίστις, ἣν οὐδεὶς ἄλλος εἶχεν, ἀδιερεύνητον αὐτῷ 
πλησιάζειν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">δωρεὰς δὲ χρημάτων πολλῶν καὶ 
πολλάκις τοῦ μὲν διδόντος, τοῦ δὲ μὴ δεχομένου, παρὼν Ἀρίστιππος ὁ Κυρηναῖος ἀσφαλῶς ἔφη μεγαλόψυχον εἶναι Διονύσιον: αὐτοῖς μὲν γὰρ μικρὰ διδόναι πλειόνων δεομένοις, Πλάτωνι δὲ πολλὰ μηδὲν λαμβάνοντι. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">μετὰ δὲ τὰς πρώτας φιλοφροσύνας, ἀρξαμένου Πλάτωνος ἐντυγχάνειν περὶ Δίωνος, 
ὑπερθέσεις τὸ πρῶτον ἦσαν, εἶτα μέμψεις καὶ διαφοραὶ λανθάνουσαι τοὺς ἐκτός, ἐπικρυπτομένου Διονυσίου καὶ ταῖς ἄλλαις τὸν Πλάτωνα θεραπείαις καὶ 
<pb id="paris.1624.966" TEIform="pb"/> τιμαῖς πειρωμένου παράγειν ἀπὸ τῆς Δίωνος εὐνοίας, οὐδʼ αὐτὸν ἔν γε τοῖς πρώτοις χρόνοις ἀποκαλύπτοντα τὴν ἀπιστίαν αὐτοῦ καὶ ψευδολογίαν, ἀλλʼ ἐγκαρτεροῦντα καὶ σχηματιζόμενον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
οὕτω δὲ διακειμένων πρὸς ἀλλήλους καὶ λανθάνειν 
<pb id="p.40" TEIform="pb"/>
πάντας οἰομένων. ἑλίκων ὁ Κυζικηνός εἷς τῶν Πλάτωνος συνήθων ἡλίου προεῖπεν ἔκλειψιν καὶ γενομένης ὡς προεῖπε, θαυμασθεὶς ὑπὸ τοῦ τυράννου δωρεὰν ἔλαβεν ἀργυρίου τάλαντον. Ἀρίστιππος δὲ παίζων πρὸς τοὺς ἄλλους φιλοσόφους ἔφη τι καὶ αὐτὸς ἔχειν τῶν παραδόξων προειπεῖν. ἐκείνων δὲ φράσαι δεομένων, “προλέγω τοίνυν,” εἶπεν, “ὀλίγου χρόνου Πλάτωνα καὶ Διονύσιον ἐχθροὺς γενησομένους.” </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
τέλος δὲ τὴν μ?ὲν οὐσίαν τοῦ Δίωνος ὁ Διονύσιος ἐπώλει καὶ τὰ χρήματα κατεῖχε, Πλάτωνα δʼ ἐν τῷ περὶ τὴν οἰκίαν κήπῳ διαιτώμενον εἷς τοὺς μισθοφόρους μετέστησε πάλαι μισοῦντας αὐτὸν καὶ ζητοῦντας ἀνελεῖν ὡς πείθοντα Διονύσιον ἀφεῖναι τὴν τυραννίδα καὶ ζῆν ἀδορυφόρητον, </p>
</div2>
</div1>
<div1 type="chapter" n="20" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν
τοιούτῳ δὲ κινδύνῳ γενομένου τοῦ 
Πλάτωνος οἱ περὶ Ἀρχύταν πυθόμενοι ταχὺ πέμπουσι 
πρεσβείαν καὶ τριακόντορον, ἀπαιτοῦντες 
τὸν ἄνδρα παρὰ Διονυσίου καὶ λέγοντες ὡς αὐτοὺς 
λαβὼν ἀναδόχους τῆς ἀσφαλείας πλεύσειεν 
εἰς Συρακούσας. ἀπολεγομένου δὲ τοῦ Διονυσίου 
τὴν ἔχθραν ἑστιάσεσι καὶ φιλοφροσύναις 
περὶ τὴν προπομπήν,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἓν δέ τι προαχθέντος πρὸς αὐτὸν τοιοῦτον εἰπεῖν: “ἦ που, Πλάτων, πολλὰ καὶ δεινὰ κατηγορήσεις ἡμῶν πρὸς τοὺς συμφιλοσοφοῦντας:” ὑπομειδιάσας ἐκεῖνος ἀπεκρίνατο “μὴ
τοσαύτη λόγων ἐν Ἀκαδημείᾳ γένοιτο σπάνις ὥστε σοῦ τινα μνημονεῦσαι.” τοιαύτην μὲν τὴν ἀποστολὴν τοῦ Πλάτωνος γενέσθαι λέγουσιν: οὐ μέντοι τὰ Πλάτωνος αὐτοῦ πάνυ τούτοις συνᾴδει. 
<pb id="p.42" TEIform="pb"/>
</p>
</div2>
</div1>
<div1 type="chapter" n="21" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Δίων δὲ καὶ τούτοις ἐχαλέπαινε, καὶ μετʼ 
ὀλίγον χρόνον ἐξεπολεμώθη παντάπασι πυθόμενος 
τὸ περὶ τὴν γυναῖκα, περὶ οὗ καὶ Πλάτων ᾐνίξατο 
γράφων πρὸς Διονύσιον, ἦν δὲ τοιοῦτον, 
μετὰ τὴν ἐκβολὴν τοῦ Δίωνος ἀποπέμπων Πλάτωνα 
Διονύσιος ἐκέλευσεν αὐτοῦ διʼ ἀπορρήτων πυθέσθαι, 
μή τι
κωλύοι τὴν γυναῖκα πρὸς γάμον ἑτέρῳ δοθῆναι:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">καὶ γὰρ ἦν λόγος, εἴτʼ ἀληθὴς εἴτε συντεθεὶς ὑπὸ τῶν Δίωνα μισούντων, ὡς οὐ καθʼ ἡδονὴν ὁ γάμος εἴη Δίωνι γεγονὼς οὐδʼ εὐάρμοστος ἡ πρὸς τὴν γυναῖκα συμβίωσις. 
ὡς
οὖν ἧκεν ὁ Πλάτων Ἀθήναζε καὶ τῷ Δίωνι περὶ πάντων ἐνέτυχε, γράφει πρὸς τὸν τύραννον ἐπιστολήν τὰ μὲν ἄλλα σαφῶς πᾶσιν, αὐτὸ δὲ τοῦτο μόνῳ γνώριμον ἐκείνῳ φράζουσαν, ὡς διαλεχθείη Δίωνι περὶ τοῦ πράγματος ἐκείνου καὶ σφόδρα δῆλος εἴη χαλεπαίνων, εἰ τοῦτο Διονύσιος ἐξεργάσαιτο.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
καὶ τότε μὲν ἔτι πολλῶν ἐλπίδων οὐσῶν πρὸς τὰς διαλύσεις οὐδὲν ἔπραξε περὶ τὴν ἀδελφὴν νεώτερον, ἀλλʼ εἴα μένειν αὐτὴν μετὰ τοῦ παιδίου τοῦ Δίωνος οἰκοῦσαν. 
ἐπεὶ δὲ παντάπασιν ἀσυμβάτως εἶχε καὶ Πλάτων αὖθις ἐλθὼν ἀπεπέμφθη πρὸς ἀπέχθειαν, οὕτω τὴν Ἀρετὴν ἄκουσαν ἑνὶ τῶν φίλων Τιμοκράτει δίδωσιν, οὐ μιμησάμενος τὴν κατά γε τοῦτο τοῦ πατρὸς ἐπιείκειαν. 
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἐγεγόνει γὰρ, ὡς ἔοικε, κἀκείνῳ Πολύξενος ὁ τὴν ἀδελφὴν ἔχων αὐτοῦ Θέστην πολέμιος, 
<pb id="p.44" TEIform="pb"/>
ἀποδράντος οὖν αὐτοῦ διὰ φόβον καὶ φυγόντος ἐκ 
Σικελίας μεταπεμψάμενος ᾐτιᾶτο τὴν ἀδελφήν, 
ὅτι συνειδυῖα τὴν φυγὴν τοῦ ἀνδρὸς οὐ κατεῖπε 
πρὸς αὐτόν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">ἡ δʼ ἀνεκπλήκτως καὶ νὴ Δίʼ ἀφόβως: “εἶθʼ
οὕτω σοι δοκῶ, Διονύσιε, φαύλη γυνὴ 
γεγονέναι καὶ ἄνανδρος ὥστε προγνοῦσα τὴν 
φυγὴν τοῦ ἀνδρὸς οὐκ ἂν συνεκπλεῦσαι καὶ μετασχεῖν 
τῆς αὐτῆς τύχης; ἀλλʼ οὐ προέγνων ἐπεὶ 
καλῶς εἶχέ μοι μᾶλλον Πολυξένου γυναῖκα φεύγοντος 
<pb id="paris.1624.967" TEIform="pb"/> ἢ σοῦ τυραννοῦντος ἀδελφὴν λέγεσθαι.” ταῦτα τῆς Θέστης παρρησιασαμένης θαυμάσαι λέγουσι τὸν τύραννον.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">ἐθαύμασαν δὲ καὶ οἱ Συρακούσιοι τὴν ἀρετὴν τῆς γυναικός, ὥστε καὶ μετὰ τὴν κατάλυσιν τῆς τυραννίδος ἐκείνῃ τιμὴν καὶ θεραπείαν βασιλικὴν ὑπάρχειν, ἀποθανούσης δὲ δημοσίᾳ πρὸς τὴν ταφὴν ἐπακολουθῆσαι τοὺς πολίτας. ταῦτα μὲν οὖν οὐκ ἄχρηστον ἔχει τὴν παρέκβασιν. </p>
</div2>
</div1>
<div1 type="chapter" n="22" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὁ δὲ
Δίων ἐντεῦθεν ἤδη τρέπεται πρὸς πόλεμον, αὐτοῦ μὲν Πλάτωνος ἐκποδὼν ἱσταμένου διʼ αἰδῶ τῆς πρὸς Διονύσιον ξενίας καὶ γῆρας, Σπευσίππου δὲ καὶ τῶν ἄλλων ἑταίρων τῷ Δίωνι συλλαμβανόντων καὶ παρακελευομένων ἐλευθεροῦν Σικελίαν χεῖρας ὀρέγουσαν αὐτῷ καὶ προθύμως ὑποδεχομένην.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ὅτε γὰρ ἐν Συρακούσαις Πλάτων διέτριβεν, οἱ περὶ Σπεύσιππον, ὡς ἔοικε, μᾶλλον ἀναμιγνύμενοι τοῖς ἀνθρώποις κατεμάνθανον τὴν διάνοιαν αὐτῶν, 
καὶ τὸ μὲν πρῶτον ἐφοβοῦντο τὴν παρρησίαν ὡς διάπειραν οὖσαν ὑπὸ τοῦ τυράννου, χρόνῳ δʼ ἐπίστευσαν. ὁ γὰρ αὐτὸς ἦν παρὰ πάντων λόγος δεομένων καὶ παρακελευομένων
ἐλθεῖν Δίωνα μὴ ναῦς ἔχοντα μηδʼ 
<pb id="p.46" TEIform="pb"/>
ὁπλίτας μηδʼ ἵππους, ἀλλʼ αὐτὸν εἰς ὑπηρετικὸν ἐμβάντα χρῆσαι τὸ σῶμα καὶ τοὔνομα Σικελιώταις ἐπὶ τὸν Διονύσιον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ταῦτα τῶν περὶ Σπεύσιππον ἀγγελλόντων ἐπιρρωσθεὶς ἐξενολόγει κρύφα καὶ διʼ ἑτέρων ἐπικρυπτόμενος τὴν διάνοιαν. 
συνέπραττον δὲ καὶ τῶν πολιτικῶν πολλοὶ καὶ τῶν φιλοσόφων, ὅ τε Κύπριος Εὔδημος, εἰς ὃν Ἀριστοτέλης ἀποθανόντα τὸν περὶ ψυχῆς διάλογον ἐποίησε, καὶ Τιμωνίδης ὁ Λευκάδιος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
συνέστησαν δὲ καὶ Μιλτᾶν αὐτῷ τὸν Θεσσαλόν, ἄνδρα μάντιν καὶ μετεσχηκότα τῆς ἐν Ἀκαδημείᾳ διατριβῆς, τῶν δʼ ὑπὸ τοῦ τυράννου πεφυγαδευμένων, 
οὐ μεῖον ἢ χιλίων ὄντων, πέντε καὶ εἴκοσι μόνοι τῆς στρατείας ἐκοινώνησαν, οἱ δʼ ἄλλοι προὔδοσαν ἀποδειλιάσαντες.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">ὁρμητήριον δʼ ἦν ἡ Ζακυνθίων νῆσος, εἰς ἣν οἱ στρατιῶται συνελέγησαν ὀκτακοσίων ἐλάττους γενόμενοι, γνώριμοι δὲ πάντες ἐκ πολλῶν καὶ μεγάλων στρατειῶν, καὶ τοῖς σώμασιν ἠσκημένοι διαφερόντως, ἐμπειρίᾳ δὲ καὶ τόλμῃ πολὺ πάντων κράτιστοι, καὶ δυνάμενοι πλῆθος ὅσον ἤλπιζεν ἕξειν ἐν Σικελίᾳ Δίων ὑπεκκαῦσαι καὶ συνεξορμῆσαι πρὸς ἀλκήν. </p>
</div2>
</div1>
<div1 type="chapter" n="23" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὗτοι τὸ μὲν πρῶτον ἀκούσαντες ἐπὶ Διονύσιον καὶ Σικελίαν αἴρεσθαι τὸν στόλον, ἐξεπλάγησαν καὶ κατέγνωσαν, ὡς ὀργῆς τινος παραφροσύνῃ καὶ μανίᾳ τοῦ Δίωνος ἢ χρηστῶν ἐλπίδων ἀπορίᾳ ῥιπτοῦντος ἑαυτὸν εἰς ἀπεγνωσμένας πράξεις: καὶ τοῖς ἑαυτῶν ἡγεμόσι καὶ ξενολόγοις ὠργίζοντο μὴ προειποῦσιν εὐθὺς ἐξ ἀρχῆς τὸν πόλεμον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἐπεὶ δὲ Δίων τῷ λόγῳ τὰ σαθρὰ τῆς τυραννίδος ἐπεξιὼν ἐδίδασκεν, ὡς οὐ 
<pb id="p.48" TEIform="pb"/>
στρατιώτας, ἀλλὰ μᾶλλον ἡγεμόνας αὐτοὺς κομίζοι Συρακουσίων καὶ τῶν ἄλλων Σικελιωτῶν πάλαι πρὸς ἀπόστασιν ἑτοίμων ὑπαρχόντων, μετὰ δὲ τὸν Δίωνα διαλεχθέντος αὐτοῖς Ἀλκιμένους, ὃς πρῶτος ὢν Ἀχαιῶν δόξῃ καὶ γένει συνεστράτευεν, ἐπείσθησαν. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ἦν
μὲν οὖν θέρους ἀκμή καὶ κατεῖχον ἐτησίαι 
τὸ πέλαγος, ἡ δὲ σελήνη διχομηνίαν ἦγε. τῷ δʼ  
Ἀπόλλωνι θυσίαν μεγαλοπρεπῆ παρασκευάσας ὁ 
Δίων ἐπόμπευσε μετὰ τῶν στρατιωτῶν κεκοσμημένων 
ταῖς πανοπλίαις πρὸς τὸ ἱερόν καὶ μετὰ 
τὴν θυσίαν ἐν τῷ σταδίῳ τῶν Ζακυνθίων κατακλιθέντας 
αὐτοὺς εἱστία,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">θαυμάζοντας ἀργυρῶν καὶ χρυσῶν ἐκπωμάτων καὶ τραπεζῶν ὑπερβάλλουσαν ἰδιωτικὸν πλοῦτον λαμπρότητα, καὶ λογιζομένους ὅτι παρηκμακὼς ἀνὴρ ἤδη καὶ τοσαύτης εὐπορίας κύριος οὐκ ἂν ἐπιχειροίη παραβόλοις 
<pb id="paris.1624.968" TEIform="pb"/> πράγμασι χωρὶς ἐλπίδος βεβαίου καὶ φίλων ἐνδιδόντων ἐκεῖθεν αὐτῷ τὰς πλείστας καὶ μεγίστας ἀφορμάς. </p>
</div2>
</div1>
<div1 type="chapter" n="24" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
μετὰ δὲ τὰς σπονδὰς καὶ τὰς νενομισμένας κατευχὰς ἐξέλιπεν ἡ σελήνη, καὶ τοῖς μὲν περὶ τὸν Δίωνα θαυμαστὸν οὐδὲν ἦν λογιζομένοις τὰς ἐκλειπτικὰς περιόδους καὶ τὴν γινομένην τοῦ σκιάσματος ἀπάντησιν πρὸς τὴν σελήνην καὶ τῆς γῆς τὴν ἀντίφραξιν πρὸς τὸν ἥλιον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἐπεὶ δὲ τοῖς στρατιώταις διαταραχθεῖσιν ἔδει τινὸς παρηγορίας, Μιλτᾶς ὁ μάντις ἐν μέσῳ καταστὰς ἐκέλευε θαρρεῖν αὐτοὺς καὶ προσδοκᾶν 
<pb id="p.50" TEIform="pb"/>
τὰ κράτιστα: σημαίνειν γὰρ τὸ δαιμόνιον ἔκλειψίν 
τινος τῶν νῦν ἐπιφανῶν ἐπιφανέστερον δὲ μηδὲν εἶναι τῆς Διονυσίου τυραννίδος, ἧς τὸ λαμπρὸν ἀποσβέσειν ἐκείνους εὐθὺς ἁψαμένους Σικελίας,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
τοῦτο μὲν οὖν ὁ Μιλτᾶς εἰς μέσον ἐξέθηκε πᾶσι τὸ δὲ τῶν μελισσῶν, αἳ περὶ τὰ πλοῖα τοῦ Δίωνος ὤφθησαν ἑσμὸν λαμβάνουσαι κατὰ πρύμναν, ἰδίᾳ πρὸς αὐτὸν καὶ τοὺς φίλους ἔφραζε δεδιέναι μὴ καλαὶ μὲν αἱ πράξεις αὐτοῦ γένωνται, χρόνον δʼ ὀλίγον ἀνθήσασαι μαρανθῶσι. λέγεται δὲ καὶ τῷ Διονυσίῳ πολλὰ τερατώδη παρὰ τοῦ δαιμονίου γενέσθαι σημεῖα.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἀετὸς μὲν γὰρ ἁρπάσας δοράτιόν τινος τῶν δορυφόρων ἀράμενος ὑψοῦ καὶ φέρων ἀφῆκεν εἰς τὸν βυθόν 
ἡ δὲ
προσκλύζουσα πρὸς τὴν ἀκρόπολιν θάλασσα μίαν ἡμέραν τὸ ὕδωρ γλυκὺ καὶ πότιμον παρέσχεν, ὥστε γευσαμένοις πᾶσι κατάδηλον εἶναι. 
χοῖροι δʼ ἐτέχθησαν αὐτῷ τῶν μὲν ἄλλων οὐδενὸς ἐνδεεῖς μορίων, ὦτα δʼ οὐκ ἔχοντες.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
ἀπεφαίνοντο δʼ οἱ μάντεις τοῦτο μὲν ἀποστάσεως καὶ ἀπειθείας εἶναι σημεῖον, ὡς οὐκέτι τῶν πολιτῶν ἀκουσομένων τῆς τυραννίδος, τὴν δὲ γλυκύτητα τῆς θαλάσσης μεταβολὴν καιρῶν ἀνιαρῶν καὶ πονηρῶν εἰς πράγματα χρηστὰ φέρειν Συρακουσίοις. 
ἀετὸς δὲ θεράπων Διός, λόγχη δὲ παράσημον ἀρχῆς καὶ δυναστείας: ἀφανισμὸν οὖν καὶ κατάλυσιν τῇ τυραννίδι βουλεύειν τὸν τῶν θεῶν μέγιστον. ταῦτα μὲν οὖν Θεόπομπος ἱστόρηκε. </p>
</div2>
</div1>
<div1 type="chapter" n="25" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοὺς δὲ στρατιώτας τοὺς Δίωνος ἐξεδέξαντο στρογγύλαι δύο ναῦς, τρίτον δὲ πλοῖον οὐ μέγα καὶ δύο τριακόντοροι παρηκολούθουν. 
ὅπλα 
<pb id="p.52" TEIform="pb"/>
δέ, χωρὶς ὧν εἶχον οἱ στρατιῶται, δισχιλίας μὲν ἐκόμιζεν ἀσπίδας, βέλη δὲ καὶ δόρατα πολλὰ, καὶ πλῆθος ἐφοδίων ἄφθονον, ὅπως ἐπιλίπῃ μηδὲν αὐτοὺς ποντοποροῦντας, ἅτε δὴ τὸ σύμπαν ἐπὶ πνεύμασι καὶ θαλάσσῃ πεποιημένους τὸν πλοῦν διὰ τὸ τὴν γῆν φοβεῖσθαι καὶ πυνθάνεσθαι Φίλιστον ἐν Ἰαπυγίᾳ ναυλοχοῦντα παραφυλάττειν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἀραιῷ δὲ καὶ μαλακῷ πνεύματι πλεύσαντες ἡμέρας δώδεκα, τῇ τρισκαιδεκάτῃ κατὰ Πάχυνον ἦσαν, ἄκραν τῆς Σικελίας, 
καὶ Πρῶτος μὲν ὁ κυβερνήτης κατὰ τάχος ἐκέλευσεν ἀποβαίνειν, ὡς, ἂν ἀποσπασθῶσι τῆς γῆς καὶ τὴν ἄκραν ἑκόντες ἀφῶσι, πολλὰς ἡμέρας καὶ νύκτας ἐν τῷ πελάγει τριβησομένους, ὥρᾳ θέρους νότον περιμένοντας. Δίων δὲ τὴν ἐγγὺς τῶν πολεμίων ἀπόβασιν δεδιὼς καὶ τῶν πρόσω μᾶλλον ἅψασθαι βουλόμενος παρέπλευσε τὸν Πάχυνον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐκ δὲ
τούτου τραχὺς μὲν ἀπαρκτίας ἐπιπεσὼν ἤλαυνε πολλῷ κλύδωνι τὰς ναῦς ἀπὸ τῆς Σικελίας, ἀστραπαὶ δὲ καὶ βρονταὶ φανέντος Ἀρκτούρου συμπεσοῦσαι πολὺν ἐξ οὐρανοῦ χειμῶνα καὶ 
ῥαγδαῖον ὄμβρον ἐξέχεαν ᾧ τῶν ναυτῶν συνταραχθέντων καὶ πλάνης γενομένης καθορῶσιν αἰφνίδιον ὑπὸ τοῦ κύματος ὠθουμένας τὰς ναῦς ἐπὶ τὴν πρὸς Λιβύῃ Κέρκιναν, ᾗ μάλιστα κρημνώδης ἀπήντα καὶ τραχεῖα προσφερομένοις αὐτοῖς ἡ νῆσος,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
μικρὸν οὖν δεήσαντες ἐκριφῆναι καὶ συντριβῆναι περὶ τὰς πέτρας ἐβιάζοντο πρὸς κοντὸν παραφερόμενοι μόλις, ἕως ὁ χειμὼν 
<pb id="p.54" TEIform="pb"/>
ἐλώφησε καὶ πλοίῳ συντυχόντες ἔγνωσαν ἐπὶ ταῖς καλουμέναις κεφαλαῖς τῆς μεγάλης Σύρτεως  
<pb id="paris.1624.969" TEIform="pb"/> ὅντες. 
ἀθυμοῦσι δʼ αὐτοῖς πρὸς τὴν γαλήνην καὶ διαφερομένοις αὔραν τινὰ κατέσπειρεν ἡ χώρα νότιον, οὐ πάνυ προσδεχομένοις νότον οὐδὲ πιστεύουσι τῇ μεταβολῇ.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
κατὰ μικρὸν δὲ ῥωννυμένου 
τοῦ πνεύματος καὶ μέγεθος λαμβάνοντος 
ἐκτείναντες ὅσον ἦν ἱστίων, καὶ προσευξάμενοι 
τοῖς θεοῖς, πελάγιοι πρὸς τὴν Σικελίαν ἔφευγον 
ἀπὸ τῆς Λιβύης: 
καὶ θέοντες ἐλαφρῶς πεμπταῖοι 
κατὰ Μίνῳαν ὡρμίσαντο, πολισμάτιον ἐν τῇ 
Σικελίᾳ τῆς Καρχηδονίων ἐπικρατείας, 
Ἔτυχε δὲ παρὼν ὁ Καρχηδόνιος ἄρχων Σύναλος ἐν τῷ 
χωρίῳ, ξένος ὢν καὶ φίλος Δίωνος.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">ἀγνοῶν δὲ τὴν παρουσίαν αὐτοῦ καὶ τὸν στόλον, ἐπειρᾶτο κωλύειν τοὺς στρατιώτας ἀποβαίνοντας, 
οἱ δὲ
μετὰ τῶν ὅπλων ἐκδραμόντες ἀπέκτειναν μὲν οὐδένα, ἀπειρήκει γὰρ ὁ Δίων διὰ τὴν οὖσαν αὐτῷ φιλίαν πρὸς τὸν Καρχηδόνιον, φεύγουσι δὲ συνεισπεσόντες αἱροῦσι τὸ χωρίον, 
ὡς δʼ
ἀπήντησαν ἀλλήλοις οἱ ἡγεμόνες καὶ ἠσπάσαντο, Δίων μὲν ἀπέδωκε τὴν πόλιν Συνάλῳ, οὐδὲν ἀδικήσας, Σύναλος δὲ τοὺς στρατιώτας ἐξένιζε καὶ συμπαρεσκεύαζεν ὧν Δίων ἐδεῖτο. </p>
</div2>
</div1>
<div1 type="chapter" n="26" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
μάλιστα δʼ αὐτοὺς ἐθάρρυνε τὸ συμβεβηκὸς αὐτομάτως περὶ τὴν ἀποδημίαν τοῦ Διονυσίου: νεωστὶ γὰρ ἐκπεπλευκὼς ἐτύγχανεν ὀγδοήκοντα
ναυσὶν εἰς τὴν Ἰταλίαν. 
διὸ καὶ τοῦ Δίωνος παρακαλοῦντος ἐνταῦθα τοὺς στρατιώτας 
<pb id="p.56" TEIform="pb"/>
ἀναλαμβάνειν πολὺν χρόνον ἐν τῇ θαλάσσῃ κεκακωμένους, οὐχ ὑπέμειναν αὐτοὶ σπεύδοντες ἁρπάσαι τὸν καιρόν, ἀλλʼ ἐκέλευον ἡγεῖσθαι τὸν Δίωνα πρὸς τὰς Συρακούσας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἀποσκευασάμενος οὖν τὰ περιόντα τῶν ὅπλων καὶ τῶν φορτίων ἐκεῖ, καὶ τοῦ Συνάλου δεηθεὶς, ὅταν ᾖ καιρὸς, ἀποστεῖλαι πρὸς αὐτόν, ἐβάδιζεν ἐπὶ τὰς Συρακούσας. 
πορευομένῳ δʼ αὐτῷ πρῶτον μὲν Ἀκραγαντίνων προσεχώρησαν ἱππεῖς διακόσιοι τῶν περὶ τὸ Ἔκνομον οἰκούντων, μετὰ δὲ τούτους Γελῷοι. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ταχὺ δὲ τῆς φήμης διαδραμούσης εἰς Συρακούσας 
Τιμοκράτης, ὁ τῇ Δίωνος γυναικὶ συνοικῶν, 
Διονυσίου δʼ ἀδελφῇ, τῶν ἀπολελειμμένων ἐν τῇ 
πόλει φίλων προεστώς, ἐκπέμπει κατὰ τάχος 
ἄγγελον τῷ Διονυσίῳ γράμματα κομίζοντα περὶ 
τῆς Δίωνος ἀφίξεως. 
αὐτὸς δὲ τοῖς κατὰ τὴν 
πόλιν προσεῖχε θορύβοις καὶ κινήμασιν, ἐπηρμένων 
μὲν πάντων, διὰ δʼ ἀπιστίαν ἔτι καὶ φόβον 
ἡσυχαζόντων. 
τῷ δὲ
πεμφθέντι γραμματοφόρῳ τύχη τις συμπίπτει παράλογος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">διαπλεύσας γὰρ εἰς τὴν Ἰταλίαν καὶ τὴν Ῥηγίνην διελθὼν, ἐπειγόμενος εἰς Καυλωνίαν πρὸς Διονύσιον ἀπήντησέ τινι τῶν συνήθων ἱερεῖον νεωστὶ τεθυμένον κομίζοντι: καὶ λαβὼν παρʼ αὐτοῦ μοῖραν τῶν κρεῶν ἐχώρει σπουδῇ. 
τῆς δὲ νυκτὸς μέρος ὁδεύσας καὶ μικρὸν ἀποδαρθεῖν ὑπὸ κόπου βιασθείς, ὡς εἶχε, παρὰ τὴν ὁδὸν ἐν ὕλῃ τινὶ κατέκλινεν ἑαυτόν,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
πρὸς δὲ τὴν ὀσμὴν λύκος ἐπελθὼν, καὶ λαβόμενος τῶν κρεῶν ἀναδεδεμένων ἐκ τῆς πήρας, ᾤχετο φέρων ἅμα σὺν αὐτοῖς τὴν πήραν, ἐν ᾗ τὰς ἐπιστολὰς ὁ ἄνθρωπος εἶχεν. 
<pb id="p.58" TEIform="pb"/>
ὡς δὲ
διεγερθεὶς ᾔσθετο καὶ πολλὰ μάτην πλανηθεὶς καὶ διώξας οὐχ εὗρεν, ἔγνω μὴ πορεύεσθαι δίχα τῶν γραμμάτων πρὸς τὸν τύραννον, ἀλλʼ ἀποδρὰς ἐκποδὼν γενέσθαι. </p>
</div2>
</div1>
<div1 type="chapter" n="27" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Διονύσιος μὲν οὖν ὀψὲ καὶ παρʼ ἑτέρων ἔμελλε πυνθάνεσθαι τὸν ἐν Σικελίᾳ πόλεμον, Δίωνι δὲ πορευομένῳ Καμαριναῖοί τε προσέθεντο καὶ τῶν κατʼ ἀγροὺς Συρακουσίων ἀνισταμένων ἐπέρρει πλῆθος οὐκ ὀλίγον. 
οἱ δὲ
μετὰ Τιμοκράτους τὰς Ἐπιπολὰς φυλάσσοντες Λεοντῖνοι καὶ Καμπανοί, λόγον ψευδῆ προσπέμψαντος εἰς αὐτοὺς τοῦ Δίωνος ὡς ἐπὶ τὰς πόλεις πρῶτον 
<pb id="paris.1624.970" TEIform="pb"/> τρέποιτο τὰς ἐκείνων, ἀπολιπόντες ᾤχοντο τὸν Τιμοκράτην τοῖς οἰκείοις βοηθήσοντες.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς δʼ
ἀπηγγέλη ταῦτα πρὸς τὸν Δίωνα περὶ τὰς Ἄκρας στρατοπεδεύοντα, νυκτὸς ἔτι τοὺς στρατιώτας ἀναστήσας πρὸς τὸν Ἄναπον ποταμὸν ἧκεν, ἀπέχοντα τῆς πόλεως δέκα σταδίους. 
ἐνταῦθα δὲ τὴν πορείαν ἐπιστήσας ἐσφαγιάζετο πρὸς τὸν ποταμόν, ἀνατέλλοντι τῷ ἡλίῳ προσευξάμενος: ἅμα δʼ οἱ μάντεις παρὰ τῶν θεῶν νίκην ἔφραζον αὐτῷ. καὶ θεασάμενοι τὸν Δίωνα διὰ τὴν θυσίαν ἐστεφανωμένον οἱ παρόντες ἀπὸ μιᾶς ὁρμῆς ἐστεφανοῦντο πάντες,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἦσαν δὲ πεντακισχιλίων οὐκ ἐλάττους προσγεγονότες κατὰ τὴν ὁδόν ὡπλισμένοι δὲ φαύλως ἐκ τοῦ προστυχόντος ἀνεπλήρουν τῇ προθυμίᾳ τὴν τῆς παρασκευῆς ἔνδειαν, ὥστε κινήσαντος τοῦ Δίωνος δρόμῳ χωρεῖν μετὰ χαρᾶς καὶ βοῆς ἀλλήλους παρακαλοῦντας ἐπὶ τὴν ἐλευθερίαν. 
<pb id="p.60" TEIform="pb"/>
</p>
</div2>
</div1>
<div1 type="chapter" n="28" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τῶν δʼ ἐν τῇ πόλει Συρακουσίων οἱ μὲν γνώριμοι καὶ χαρίεντες ἐσθῆτα καθαρὰν ἔχοντες ἀπήντων ἐπὶ τάς πύλας, οἱ δὲ πολλοὶ τοῖς τυράννου φίλοις ἐπετίθεντο καὶ συνήρπαζον τοὺς καλουμένους προσαγωγίδας, ἀνθρώπους ἀνοσίους καὶ θεοῖς ἐχθρούς, οἳ περιενόστουν ἐν τῇ πόλει καταμεμιγμένοι τοῖς Συρακουσίοις πολυπραγμονοῦντες καὶ διαγγέλλοντες τῷ τυράννῳ τάς τε διανοίας καὶ τάς φωνὰς ἑκάστων,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
οὗτοι μὲν οὖν πρῶτοι δίκην ἐδίδοσαν ὑπὸ τῶν προστυγχανόντων
ἀποτυμπανιζόμενοι Τιμοκράτης δὲ συμμῖξαι τοῖς φρουροῦσι τὴν ἀκρόπολιν μὴ δυνηθείς ἵππον λαβὼν διεξέπεσε τῆς πόλεως καὶ πάντα φεύγων ἐνέπλησε φόβου καὶ ταραχῆς, ἐπὶ μεῖζον αἴρων τὰ τοῦ Δίωνος, ὡς μὴ δοκοίη μέτριόν τι δείσας ἀποβεβληκέναι τὴν πόλιν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐν
τούτῳ δὲ καὶ Δίων προσερχόμενος ἤδη καταφανὴς ἦν, πρῶτος αὐτὸς ὡπλισμένος λαμπρῶς, καὶ παρʼ αὐτὸν ἔνθεν μὲν ὁ ἀδελφὸς Μεγακλῆς, ἔνθεν δὲ Κάλλιππος ὁ Ἀθηναῖος, ἐστεφανωμένοι. 
τῶν δὲ ξένων ἑκατὸν μὲν εἵποντο φύλακες περὶ τὸν Δίωνα, τοὺς δʼ ἄλλους ἦγον οἱ λοχαγοὶ διακεκοσμημένους, θεωμένων τῶν Συρακουσίων καὶ δεχομένων ὥσπερ ἱεράν τινα καὶ θεοπρεπῆ πομπὴν ἐλευθερίας καὶ δημοκρατίας διʼ ἐτῶν ὀκτὼ καὶ τετταράκοντα κατιούσης εἰς τὴν πόλιν. </p>
</div2>
</div1>
<div1 type="chapter" n="29" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ εἰσῆλθεν ὁ Δίων κατὰ τὰς Τεμενίτιδας πύλας, τῇ σάλπιγγι καταπαύσας τὸν θόρυβον, ἐκήρυξεν ὅτι Δίων καὶ Μεγακλῆς ἥκοντες ἐπὶ καταλύσει τῆς τυραννίδος ἐλευθεροῦσι Συρακουσίους καὶ τοὺς ἄλλους Σικελιώτας ἀπὸ τοῦ τυράννου, 
βουλόμενος δὲ καὶ διʼ 
<pb id="p.62" TEIform="pb"/>
ἑαυτοῦ προσαγορεῦσαι τοὺς ἀνθρώπους ἀνῄει διὰ τῆς Ἀχραδινῆς, ἑκατέρωθεν παρὰ τὴν ὁδὸν τῶν Συρακουσίων ἱερεῖα καὶ τραπέζας καὶ κρατῆρας ἱστάντων, καὶ καθʼ οὓς γένοιτο προχύταις τε βαλλόντων καὶ προστρεπομένων ὥσπερ θεὸν κατευχαῖς.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἦν δʼ
ὑπὸ τὴν ἀκρόπολιν καὶ τὰ Πεντάπυλα, Διονυσίου κατασκευάσαντος, ἡλιοτρόπιον καταφανὲς καὶ ὑψηλόν. ἐπὶ τοῦτο προβὰς ἐδημηγόρησε καὶ παρώρμησε τοὺς πολίτας ἀντέχεσθαι τῆς ἐλευθερίας, 
οἱ δὲ
χαίροντες καὶ φιλοφρονούμενοι κατέστησαν ἀμφοτέρους αὐτοκράτορας στρατηγούς, καὶ προσείλοντο, βουλομένων καὶ δεομένων ἐκείνων, αὐτοῖς συνάρχοντας εἴκοσιν, ὧν ἡμίσεις ἦσαν ἐκ τῶν μετὰ Δίωνος ἀπὸ τῆς φυγῆς συγκατερχομένων,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
τοῖς δὲ μάντεσιν αὖθις ἐδόκει τὸ μὲν ὑπὸ πόδας λαβεῖν τὸν Δίωνα δημηγοροῦντα τὴν φιλοτιμίαν καὶ τὸ ἀνάθημα τοῦ τυράννου λαμπρὸν εἶναι σημεῖον ὅτι δʼ ἡλιοτρόπιον ἦν ἐφʼ  οὗ βεβηκὼς ᾑρέθη στρατηγός, ὠρρώδουν μὴ τροπήν τινα τῆς τύχης αἱ πράξεις ταχεῖαν λάβωσιν. 
ἐκ
τούτου τὰς μὲν Ἐπιπολὰς ἑλὼν τοὺς καθειργμένους τῶν πολιτῶν ἔλυσε, τὴν δὲ ἀκρόπολιν ἀπετείχισεν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">ἑβδόμῃ δʼ ἡμέρᾳ 
<pb id="paris.1624.971" TEIform="pb"/> Διονύσιος κατέπλευσεν εἰς τὴν ἀκρόπολιν, καὶ Δίωνι προσῆγον ἅμαξαι πανοπλίας ἃς Συνάλῳ κατέλιπε. 
ταύτας διένειμε τοῖς πολίταις, τῶν δʼ ἄλλων ἕκαστος ἑαυτὸν, ὡς δυνατὸν ἦν, ἐκόσμει καὶ παρεῖχεν ὁπλίτην πρόθυμον. </p>
</div2>
</div1>
<div1 type="chapter" n="30" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Διονύσιος δὲ πρῶτον ἰδίᾳ πρὸς Δίωνα πρέσβεις ἔπεμπεν ἀποπειρώμενος: ἔπειτα κελεύσαντος ἐκείνου διαλέγεσθαι κοινῇ Συρακουσίοις 
<pb id="p.64" TEIform="pb"/>
ὡς ἐλευθέροις οὖσιν, ἐγένοντο λόγοι διὰ τῶν πρέσβεων παρὰ τοῦ τυράννου φιλάνθρωποι, φόρων ὑπισχνουμένου μετριότητα καὶ ῥᾳστώνην στρατειῶν, ὧν ἂν αὐτοὶ σύμψηφοι γένωνται.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ταῦτα
ἐχλεύαζον οἱ Συρακούσιοι. Δίων δʼ ἀπεκρίνατο τοῖς πρέσβεσι μὴ διαλέγεσθαι πρὸς αὐτοὺς Διονύσιον, εἰ μὴ τὴν ἀρχὴν ἀφίησιν ἀφέντι δὲ συμπράξειν ἄδειαν αὐτός, κἂν ἄλλο τι τῶν μετρίων δύνηται, μεμνημένος τῆς οἰκειότητος. 
ταῦτα Διονύσιος ἐπῄνει, καὶ πάλιν ἔπεμπε πρέσβεις κελεύων ἥκειν τινὰς εἰς τὴν ἀκρόπολιν τῶν Συρακουσίων, οἷς τὰ μὲν πείθων, τὰ δὲ πειθόμενος διαλέξεται περὶ τῶν κοινῇ συμφερόντων,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἐπέμφθησαν οὖν ἄνδρες πρὸς αὐτὸν οὓς Δίων ἐδοκίμασε. 
καὶ λόγος πολὺς ἐκ τῆς ἄκρας εἰς τούς 
Συρακουσίους κατῄει Διονύσιον ἀφήσειν τὴν 
τυραννίδα καὶ μᾶλλον ἑαυτοῦ ποιήσεσθαι<note anchored="yes" place="unspecified" resp="ed" TEIform="note">
<foreign lang="greek" TEIform="foreign">ποιήσεσθαι</foreign> a correction by Sintenis of the MSS. <foreign lang="greek" TEIform="foreign">ποιήσασθαι</foreign>, which Coraës omits and Bekker brackets.</note>  χάριν ἢ Δίωνος. 
</p>
<p TEIform="p">ἦν δὲ
δόλος ἡ προσποίησις αὕτη τοῦ τυράννου καὶ σκευωρία κατὰ τῶν Συρακουσίων, τούς μὲν γὰρ ἐλθόντας πρὸς αὐτὸν ἐκ τῆς πόλεως συγκλείσας εἶχε, τούς δὲ μισθοφόρους πρὸς ὄρθρον ἐμπλήσας ἀκράτου δρόμῳ πρὸς τὸ περιτείχισμα 
τῶν Συρακουσίων ἐφῆκε:
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">γενομένης δὲ τῆς προσβολῆς ἀνελπίστου καὶ τῶν βαρβάρων θράσει πολλῷ καὶ θορύβῳ καθαιρούντων τὸ διατείχισμα καὶ τοῖς Συρακουσίοις ἐπιφερομένων, οὐδεὶς ἐτόλμα μένων ἀμύνεσθαι, πλὴν τῶν ξένων τῶν Δίωνος, οἳ πρῶτον αἰσθόμενοι τὸν θόρυβον ἐξεβοήθησαν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
οὐδʼ οὗτοι δὲ τῆς βοηθείας τὸν 
<pb id="p.66" TEIform="pb"/>
τρόπον συνεφρόνουν οὐδʼ εἰσήκουον ὑπὸ κραυγῆς καὶ πλάνης τῶν φευγόντων Συρακουσίων ἀναπεφυρμένων αὐτοῖς καὶ διεκθεόντων, πρίν γε δὴ Δίων, ἐπεὶ λέγοντος οὐδεὶς κατήκουεν, ἔργῳ τὸ πρακτέον ὑφηγήσασθαι βουλόμενος ἐμβάλλει πρῶτος εἰς τούς βαρβάρους,
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">
καὶ γίνεται περὶ 
αὐτὸν ὀξεῖα καὶ δεινὴ μάχη, γινωσκόμενον οὐχ 
ἧττον ὑπὸ τῶν πολεμίων ἢ τῶν φίλων: ὥρμησαν 
γὰρ ἅμα πάντες ἐμβοήσαντες. 
ὁ δʼ ἦν
μὲν ἤδη 
βαρύτερος διʼ ἡλικίαν ἢ κατὰ τοιούτους ἀγῶνας, 
ἀλκῇ δὲ καὶ θυμῷ τούς<note anchored="yes" place="unspecified" resp="ed" TEIform="note">
<foreign lang="greek" TEIform="foreign">τοὺς</foreign> the article is suggested by Sintenis.</note> προσφερομένους ὑφιστάμενος 
καὶ ἀνακόπτων τιτρώσκεται λόγχῃ τὴν χεῖρα, πρὸς δὲ τὰ ἄλλα βέλη καὶ τὰς ἐκ χειρὸς πληγὰς μόλις ὁ θώραξ ἤρκεσε διὰ τῆς ἀσπίδος δόρασι πολλοῖς καὶ λόγχαις τυπτόμενος ὧν κατακλασθέντων κατέπεσεν ὁ Δίων.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> εἶτα
ἀναρπασθεὶς ὑπὸ τῶν στρατιωτῶν ἐκείνοις μὲν ἡγεμόνα Τιμωνίδην ἐπέστησεν, αὐτὸς δὲ τὴν πόλιν ἵππῳ περιελαύνων τούς τε Συρακουσίους ἔπαυε φυγῆς, καὶ τῶν ξένων τούς φυλάττοντας τὴν Ἀχραδινὴν ἀναστήσας ἐπῆγε τοῖς βαρβάροις ἀκμῆτας ἐκπεπονημένοις καὶ προθύμους ἀπαυδῶσιν ἤδη πρὸς τὴν πεῖραν.
</p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p">
ἐλπίσαντες γὰρ ἅμα τῇ πρώτῃ ῥύμῃ τὴν πόλιν ἅπασαν ἐξ ἐπιδρομῆς καθέξειν, εἶτα παρὰ δόξαν ἐντυγχάνοντες ἀνδράσι πλήκταις καὶ μαχίμοις ἀνεστέλλοντο πρὸς τὴν ἀκρόπολιν. 
ἔτι δὲ μᾶλλον, ὡς ἐνέδωκαν, ἐπικειμένων τῶν Ἑλλήνων τραπόμενοι κατεκλείσθησαν εἰς τὸ τεῖχος, ἑβδομήκοντα μὲν καὶ τέσσαρας ἀποκτείναντες τῶν μετὰ Δίωνος, ἑαυτῶν δὲ πολλοὺς ἀποβαλόντες, 
<pb id="p.68" TEIform="pb"/>
</p>
</div2>
</div1>
<div1 type="chapter" n="31" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
γενομένης δὲ λαμπρᾶς τῆς νίκης οἱ 
μὲν Συρακούσιοι τοὺς ξένους ἑκατὸν μναῖς ἐστεφάνωσαν, 
οἱ δὲ ξένοι Δίωνα χρυσῷ στεφάνῳ. κήρυκες δὲ παρὰ τοῦ Διονυσίου κατέβαινον 
<pb id="paris.1624.972" TEIform="pb"/> ἐπιστολὰς πρὸς Δίωνα παρὰ τῶν οἰκείων γυναικῶν 
κομίζοντες, μία δʼ ἦν ἔξωθεν ἐπιγεγραμμένη, “τῷ
πατρὶ, παρʼ Ἱππαρίνου:” τοῦτο γὰρ ἦν ὄνομα τῷ Δίωνος υἱῷ.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">καίτοι φησὶ Τίμαιος Ἀρεταῖον αὐτὸν ἀπὸ τῆς μητρὸς Ἀρετῆς καλεῖσθαι: Τιμωνίδῃ δὲ μᾶλλον, ὡς οἴομαι, περί γε τούτων πιστευτέον, ἀνδρὶ φίλῳ καὶ συστρατιώτῃ Δίωνος, 
αἱ
μὲν οὖν ἄλλαι τοῖς Συρακουσίοις ἀνεγνώσθησαν ἐπιστολαί πολλὰς ἱκεσίας καὶ δεήσεις ἔχουσαι παρὰ τῶν γυναικῶν, τὴν δὲ παρὰ τοῦ παιδὸς εἶναι δοκοῦσαν οὐκ ἐώντων φανερῶς λυθῆναι βιασάμενος ὁ Δίων ἔλυσεν. 
ἦν δὲ
παρὰ τοῦ Διονυσίου, τοῖς μὲν γράμμασι πρὸς τὸν Δίωνα, τοῖς δὲ πράγμασι πρὸς τοὺς Συρακοσίους διαλεγομένου, σχῆμα μὲν ἔχουσα δεήσεως καὶ δικαιολογίας, συγκειμένη δὲ πρὸς διαβολὴν τοῦ Δίωνος,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ὑπομνήσεις τε γὰρ ἦσαν ὧν ὑπὲρ τῆς τυραννίδος ἔπραξε προθύμως, καὶ κατὰ τῶν φιλτάτων ἀπειλαὶ σωμάτων, ἀδελφῆς καί τέκνου καὶ γυναικός, ἐπισκήψεις τε δειναὶ μετʼ ὀλοφυρμῶν, καί τὸ
μάλιστα κινῆσαν αὐτόν, ἀξιοῦντος μὴ καθαιρεῖν, ἀλλὰ παραλαμβάνειν τὴν τυραννίδα, μηδʼ ἐλευθεροῦν μισοῦντας ἀνθρώπους καὶ μνησικακοῦντας, ἀλλʼ αὐτὸν ἄρχειν, παρέχοντα τοῖς φίλοις καὶ οἰκείοις τὴν ἀσφάλειαν. </p>
</div2>
</div1>
<div1 type="chapter" n="32" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀναγινωσκομένων δὲ τούτων οὐχ, ὅπερ ἦν δίκαιον, εἰσῄει τοὺς Συρακοσίους ἐκπλήττεσθαι τὴν ἀπάθειαν καὶ τὴν μεγαλοψυχίαν 
<pb id="p.70" TEIform="pb"/>
τοῦ Δίωνος ὑπὲρ τῶν καλῶν καὶ δικαίων ἀπισχυριζομένου πρὸς τοιαύτας οἰκειότητας, 
ἀλλʼ ὑποψίας καὶ φόβου λαβόντες ἀρχήν, ὡς μεγάλης οὔσης ἀνάγκης ἐκείνῳ φείδεσθαι τοῦ τυράννου, πρὸς ἑτέρους ἤδη προστάτας ἀπέβλεπον καὶ μάλιστα πυνθανόμενοι καταπλεῖν Ἡρακλείδην ἀνεπτοήθησαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἦν δὲ
τῶν φυγάδων Ἡρακλείδης, στρατηγικὸς μέν ἄνθρωπος καὶ γνώριμος ἀφʼ ἡγεμονίας ἣν ἔσχε παρὰ τοῖς τυράννοις, οὐκ ἀραρὼς δὲ τὴν γνώμην, ἀλλὰ πρὸς πάντα κοῦφος, ἥκιστα δὲ βέβαιος ἐν κοινωνίᾳ πραγμάτων ἀρχὴν ἐχόντων καὶ δόξαν. 
οὗτος ἐν Πελοποννήσῳ πρὸς Δίωνα στασιάσας ἔγνω καθʼ αὑτὸν ἰδιόστολος πλεῖν ἐπὶ τὸν τύραννον, εἴς τε Συρακούσας ἀφικόμενος ἑπτὰ τριήρεσι καὶ τρισὶ πλοίοις Διονύσιον μέν αὖθις εὗρε περιτετειχισμένον, ἐπηρμένους δὲ τοὺς Συρακουσίους.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
εὐθὺς οὖν ὑπεδύετο τὴν τῶν πολλῶν χάριν, ἔχων μέν τι καὶ φύσει πιθανὸν καὶ κινητικὸν ὄχλου θεραπεύεσθαι ζητοῦντος, ὑπολαμβάνων δὲ καὶ μετάγων ῥᾷον αὐτούς, οἳ τὸ σεμνὸν τοῦ Δίωνος ὡς βαρὺ καὶ δυσπολίτευτον ἀπεστρέφοντο διὰ τὴν γεγενημένην ἐκ τοῦ κρατεῖν ἄνεσιν καὶ θρασύτητα, πρὸ τοῦ δῆμος εἶναι τὸ δημαγωγεῖσθαι θέλοντες. </p>
</div2>
</div1>
<div1 type="chapter" n="33" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
καὶ πρῶτον μὲν εἰς ἐκκλησίαν ἀφʼ αὑτῶν συνδραμόντες εἵλοντο τὸν Ἡρακλείδην ναύαρχον. 
ἐπεὶ δὲ Δίων παρελθὼν ᾐτιᾶτο τὴν ἐκείνῳ διδομένην ἀρχὴν ἀφαίρεσιν εἶναι τῆς πρότερον αὐτῷ δεδομένης, οὐκέτι γὰρ αὐτοκράτωρ 
<pb id="p.72" TEIform="pb"/>
μένειν, ἂν ἄλλος ἡγῆται τῶν κατὰ θάλασσαν, ἄκοντες οἱ Συρακούσιοι πάλιν ἀπεψηφίσαντο τὸν Ἡρακλείδην.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
γενομένων δὲ τούτων μεταπεμψάμενος αὐτὸν ὁ Δίων οἴκαδε, καὶ μικρὰ μεμψάμενος, ὡς οὐ καλῶς οὐδὲ συμφερόντως ὑπὲρ δόξης στασιάζοντα πρὸς αὐτὸν ἐν καιρῷ ῥοπῆς ὀλίγης δεομένῳ πρὸς ἀπώλειαν, αὖθις ἐκκλησίαν αὐτὸς συναγαγών ναύαρχον ἀπέδειξε τὸν Ἡρακλείδην, καὶ τοῦ σώματος ἔπεισε φυλακὴν δοῦναι τοὺς πολίτας, ὥσπερ αὐτὸς εἶχεν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὁ δὲ τῷ
μὲν λόγῳ καὶ τῷ σχήματι τὸν Δίωνα θεραπεύων καὶ χάριν ὁμολογῶν ἔχειν παρηκολούθει ταπεινός, 
<pb id="paris.1624.973" TEIform="pb"/> ὑπηρετῶν τὸ κελευόμενον, κρύφα δὲ τοὺς πολλοὺς καὶ νεωτεριστὰς διαφθείρων καὶ ὑποκινῶν, θορύβοις τὸν Δίωνα περιέβαλλεν, εἰς ἅπασαν ἀπορίαν καθιστάμενον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
εἴτε γὰρ ἀφιέναι κελεύοι Διονύσιον ὑπόσπονδον ἐκ τῆς ἄκρας, διαβολὴν εἶχε φείδεσθαι καὶ περισῴζειν ἐκεῖνον, εἴτε λυπεῖν μὴ βουλόμενος ἐπὶ τῆς πολιορκίας ἡσυχάζοι, διατηρεῖν ἐδόκει τὸν πόλεμον, ὡς μᾶλλον ἄρχοι καὶ καταπλήττοιτο τοὺς πολίτας. </p>
</div2>
</div1>
<div1 type="chapter" n="34" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἦν δέ
τις Σῶσις, ἄνθρωπος ἐκ πονηρίας καὶ θρασύτητος εὐδοκιμῶν παρὰ τοῖς Συρακουσίοις, περιουσίαν ἡγουμένοις ἐλευθερίας τὸ μέχρι τοιούτων ἀνεῖσθαι τὴν παρρησίαν. 
οὗτος ἐπιβουλεύων Δίωνι πρῶτον μὲν ἐκκλησίας οὔσης ἀναστὰς πολλὰ τοὺς Συρακουσίους ἐλοιδόρησεν, εἰ μὴ συνιᾶσιν ὡς ἐμπλήκτου καὶ μεθυούσης ἀπηλλαγμένοι τυραννίδος ἐγρηγορότα καὶ νήφοντα 
δεσπότην εἰλήφασιν:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἔπειτα φανερὸν τοῦ Δίωνος ἐχθρὸν ἀναδείξας ἑαυτόν τότε μὲν ἐκ τῆς ἀγορᾶς ἀπῆλθε, τῇ δʼ ὑστεραίᾳ γυμνὸς ὤφθη διὰ τῆς 
<pb id="p.74" TEIform="pb"/>
πόλεως θέων ἀνάπλεως αἵματος τὴν κεφαλὴν καὶ 
τὸ πρόσωπον, ὡς δή τινας φεύγων διώκοντας. 
ἐμβαλὼν δὲ τοιοῦτος εἰς τὴν ἀγορὰν ἔλεγεν ὑπὸ 
τῶν ξένων τοῦ Δίωνος ἐπιβεβουλεῦσθαι, καὶ τὴν 
κεφαλὴν ἐπεδείκνυε τετρωμένην:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">καὶ πολλοὺς εἶχε τοὺς συναγανακτοῦντας καὶ συνισταμένους κατὰ τοῦ Δίωνος, ὡς δεινὰ καὶ τυραννικὰ πράττοντος, εἰ φόνοις καὶ κινδύνοις τῶν πολιτῶν ἀφαιρεῖται τὴν παρρησίαν. 
οὐ
μὴν ἀλλὰ, καίπερ ἀκρίτου καὶ ταραχώδους ἐκκλησίας γενομένης, παρελθὼν ὁ Δίων ἀπελογεῖτο καὶ τὸν Σῶσιν ἀπέφαινε τῶν Διονυσίου δορυφόρων ἑνὸς ἀδελφὸν ὄντα καὶ διʼ ἐκείνου πεπεισμένον στασιάσαι καὶ συνταράξαι τὴν πόλιν, οὐδεμιᾶς Διονυσίῳ σωτηρίας οὔσης, πλὴν τῆς ἐκείνων ἀπιστίας καὶ διαφορᾶς πρὸς αὑτούς,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἅμα δʼ οἱ μὲν ἰατροὶ τοῦ 
Σώσιδος τὸ τραῦμα καταμανθάνοντες εὕρισκον 
ἐξ ἐπιπολῆς μᾶλλον ἢ καταφορᾶς γεγενημένον. 
αἱ
μὲν γὰρ ὑπὸ ξίφους πληγαὶ μάλιστα τὸ μέσον 
ὑπὸ βάρους πιέζουσι, τὸ δὲ τοῦ Σώσιδος λεπτὸν 
ἦν διόλου καὶ πολλὰς εἶχεν ἀρχάς, ὡς εἰκὸς, ὑπʼ 
ἀλγηδόνος ἀνιέντος, εἶτα αὖθις ἐπάγοντος.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">ἧκον δέ τινες τῶν γνωρίμων ξυρὸν κομίζοντες εἰς τὴν ἐκκλησίαν, καὶ διηγούμενοι βαδίζουσιν αὐτοῖς καθʼ ὁδὸν ἀπαντῆσαι τὸν Σῶσιν ᾑμαγμένον καὶ λέγοντα φεύγειν τοὺς Δίωνος ξένους ὡς ἀρτίως ὑπʼ ἐκείνων τετρωμένος: 
εὐθὺς οὖν διώκοντες ἄνθρωπον μὲν οὐδένα λαβεῖν, ὑπὸ πέτραν δὲ κοίλην κείμενον ἰδεῖν ξυρὸν, ὅθεν ἐκεῖνος ὤφθη προσερχόμενος. </p>
</div2>
</div1>
<div1 type="chapter" n="35" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἦν
μὲν οὖν ἤδη μοχθηρὰ τὰ περὶ τὸν 
<pb id="p.76" TEIform="pb"/>
Σῶσιν προσγενομένων δὲ τούτοις τοῖς ἐλέγχοις οἰκετῶν καταμαρτυρούντων ὡς ἔτι νυκτὸς ἐξέλθοι μόνος ἔχων τὸ ξυρόν, οἵ τε κατηγοροῦντες τοῦ Δίωνος ὑπεχώρησαν ὅ τε δῆμος καταψηφισάμενος θάνατον τοῦ Σώσιδος διηλλάσσετο τῷ Δίωνι. 
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">τοὺς δὲ μισθοφόρους οὐδὲν ἧττον ἐν ὑποψίαις εἶχον, καὶ μάλιστα τῶν πλείστων ἀγώνων πρὸς τὸν τύραννον ἤδη γινομένων κατὰ θάλατταν, ἐπειδὴ Φίλιστος ἧκεν ἐξ Ἰαπυγίας ἔχων πολλὰς τριήρεις Διονυσίῳ βοηθήσων, καὶ τῶν ξένων ὄντων ὁπλιτῶν οὐδεμίαν ἔτι χρῆσιν ἐνόμιζον εἶναι πρὸς τὸν πόλεμον, ἀλλὰ κἀκείνους ἐφʼ ἑαυτοῖς ἔσεσθαι ναυβάταις οὖσι καὶ τὸ κράτος ἐκ τῶν νεῶν κτωμένοις.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἔτι δὲ μᾶλλον αὐτοὺς ἐπῆρεν εὐτυχία τις γενομένη κατὰ θάλασσαν, ἐν ᾗ νικήσαντες τὸν Φίλιστον ὠμῶς καὶ βαρβαρικῶς αὐτῷ προσηνέχθησαν. Ἔφορος μὲν οὖν φησιν ὡς ἁλισκομένης τῆς νεὼς ἑαυτὸν ἀνέλοι, Τιμωνίδης δὲ πραττομέναις ἐξ ἀρχῆς ταῖς πράξεσι ταύταις 
<pb id="paris.1624.974" TEIform="pb"/> μετὰ Δίωνος παραγενόμενος καὶ γράφων πρὸς Σπεύσιππον τὸν φιλόσοφον ἱστορεῖ ζῶντα ληφθῆναι τῆς τριήρους εἰς τὴν γῆν ἐκπεσούσης τὸν
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">Φίλιστον καὶ πρῶτον μὲν ἀποδύσαντας αὐτοῦ τὸν θώρακα τοὺς Συρακουσίους καὶ γυμνὸν ἐπιδειξαμένους τὸ σῶμα προπηλακίζειν ὄντος ἤδη γέροντος: ἔπειτα τὴν κεφαλὴν ἀποτεμεῖν καὶ τοῖς παισὶ παραδοῦναι τὸ σῶμα, κελεύσαντας ἕλκειν διὰ τῆς Ἀχραδινῆς καὶ καταβαλεῖν εἰς τὰς Λατομίας.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
ἔτι δὲ μᾶλλον ἐφυβρίζων ὁ Τίμαιος ἐκ τοῦ σκέλους φησὶ τοῦ χωλοῦ τὰ παιδάρια τὸν νεκρὸν ἐφαψάμενα τοῦ Φιλίστου σύρειν διὰ τῆς πόλεως: χλευαζόμενον ὑπὸ τῶν Συρακουσίων πάντων, 
<pb id="p.78" TEIform="pb"/>
ὁρώντων τοῦ σκέλους ἑλκόμενον τὸν εἰπόντα μὴ δεῖν ἐκ τυραννίδος φεύγειν Διονύσιον ἵππῳ ταχεῖ χρώμενον, ἀΧλὰ τοῦ σκέλους ἑλκόμενον. 
καίτοι τοῦτο Φίλιστος, ὡς ὑφʼ ἑτέρου λεχθέν, οὐχ ὑφʼ αὑτοῦ, πρὸς Διονύσιον ἐξήγγελκεν. </p>
</div2>
</div1>
<div1 type="chapter" n="36" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀλλὰ Τίμαιος οὐκ ἄδικον λαβὼν πρόφασιν τὴν ὑπὲρ τῆς τυραννίδος τοῦ Φιλίστου σπουδὴν καὶ πίστιν ἐμπίπλαται τῶν κατʼ αὐτοῦ βλασφημιῶν, ᾧ τοὺς μὲν ἀδικηθέντας τότε συγγνωστόν ἐστιν ἴσως ἄχρι τῆς εἰς ἀναίσθητον ὀργῆς χαλεποὺς γενέσθαι, 
τοὺς δὲ ὕστερον συγγράφοντας τὰ πεπραγμένα καὶ τῷ μὲν βίῳ μὴ λυπηθέντας αὐτοῦ, τῷ δὲ λόγῳ χρωμένους, ἡ δόξα παραιτεῖται μὴ μεθʼ ὕβρεως μηδὲ μετὰ βωμολοχίας ὀνειδίζειν τὰς συμφοράς, ὢν οὐδὲν ἀπέχει καὶ τὸν ἄριστον ἀνδρῶν ἐκ τύχης μετασχεῖν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὐ
μὴν οὐδὲ Ἔφορος ὑγιαίνει τὸν Φίλιστον ἐγκωμιάζων, ὃς, καίπερ ὢν δεινότατος ἀδίκοις πράγμασι καὶ πονηροῖς ἤθεσιν εὐσχήμονας αἰτίας περιβαλεῖν καὶ λόγους ἔχοντας κόσμον ἐξευρεῖν, αὐτὸς αὑτὸν οὐ δύναται πάντα μηχανώμενος ἐξελέσθαι τῆς γραφῆς, ὡς οὐ φιλοτυραννότατος ἀνθρώπων γένοιτο καὶ μάλιστα πάντων ἀεὶ ζηλώσας καὶ θαυμάσας τρυφὴν καὶ δύναμιν καὶ πλούτους καὶ γάμους τοὺς τῶν τυράννων: 
ἀλλὰ γὰρ Φιλίστου μὲν ὁ μήτε τὰς πράξεις ἐπαινῶν μήτε τὰς τύχας ὀνειδίζων ἐμμελέστατος. </p>
</div2>
</div1>
<div1 type="chapter" n="37" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
μετὰ δὲ τὴν Φιλίστου τελευτὴν Διονύσιος ἔπεμπε πρὸς Δίωνα τὴν μὲν ἀκρόπολιν ἐκείνῳ παραδιδοὺς καὶ τὰ ὅπλα καὶ τοὺς μισθοφόρους καὶ πέντε μηνῶν ἐντελῆ τούτοις μισθόν, 
αὐτὸς δὲ ἀξιῶν ὑπόσπονδος εἰς Ἰταλίαν ἀπελθεῖν 
<pb id="p.80" TEIform="pb"/>
κἀκεῖ κατοικῶν καρποῦσθαι τῆς Συρακουσίας τὸν καλούμενον Γύαρτα, πολλὴν καὶ ἀγαθὴν χώραν ἀνήκουσαν ἀπὸ θαλάττης εἰς τὴν μεσόγειον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὐ
προσδεξαμένου δὲ τοῦ Δίωνος, ἀλλὰ δεῖσθαι τῶν Συρακουσίων κελεύσαντος, οἱ μὲν Συρακούσιοι ζῶντα λήψεσθαι τὸν Διονύσιον ἐλπίσαντες ἀπήλασαν τοὺς πρέσβεις, 
ἐκεῖνος δὲ τὴν μὲν ἄκραν Ἀπολλοκράτει, τῷ πρεσβυτέρῳ τῶν παίδων, παρέδωκεν, αὐτὸς δὲ πνεῦμα τηρήσας ἐπίφορον καὶ τὰ τιμιώτατα τῶν σωμάτων καὶ τῶν χρημάτων ἐνθέμενος εἰς τὰς ναῦς λαθὼν τὸν ναύαρχον Ἡρακλείδην ἐξέπλευσεν. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ὁ δὲ
κακῶς ἀκούων καὶ θορυβούμενος ὑπὸ τῶν πολιτῶν Ἵππωνά τινα τῶν δημαγωγῶν καθίησι προκαλεῖσθαι τὸν δῆμον ἐπὶ γῆς ἀναδασμόν, ὡς ἐλευθερίας ἀρχὴν οὖσαν τὴν ἰσότητα, δουλείας δὲ τὴν πενίαν τοῖς ἀκτήμοσι. 
συνηγορῶν δὲ τούτῳ καὶ τὸν Δίωνα καταστασιάζων ἐναντιούμενον ἔπεισε τοὺς Συρακουσίους ταῦτά ψηφίσασθαι καὶ τῶν ξένων τὸν μισθὸν ἀποστερεῖν καὶ στρατηγοὺς ἑτέρους ἑλέσθαι, τῆς ἐκείνου βαρύτητος ἀπαλλαγέντας.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> οἱ δʼ,
ὥσπερ ἐκ μακρᾶς ἀρρωστίας τῆς τυραννίδος εὐθὺς ἐπιχειροῦντες ἐξανίστασθαι, καὶ πράττειν τὰ τῶν αὐτονομουμένων 
<pb id="paris.1624.975" TEIform="pb"/> παρὰ καιρόν, ἐσφάλλοντο μὲν αὐτοὶ ταῖς πράξεσιν, ἐμίσουν δὲ τὸν Δίωνα βουλόμενον ὥσπερ ἰατρὸν ἐν ἀκριβεῖ καὶ σωφρονούσῃ διαίτῃ κατασχεῖν τὴν πόλιν. </p>
</div2>
</div1>
<div1 type="chapter" n="38" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκκλησιάζουσι δʼ
αὐτοῖς ἐπὶ νέαις ἀρχαῖς, θέρους μεσοῦντος, ἐξαίσιοι βρονταὶ καὶ διοσημίαι πονηραὶ συνέβαινον ἐφʼ ἡμέρας δεκαπέντε συνεχῶς, ἀνιστᾶσαι τὸν δῆμον ὑπὸ 
<pb id="p.82" TEIform="pb"/>
δεισιδαιμονίας κωλυόμενον ἑτέρους ἀποδεῖξαι στρατηγούς.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἐπεὶ δὲ φυλάξαντες εὐδίαν σταθερὰν οἱ 
δημαγωγοὶ συνετέλουν τὰς ἀρχαιρεσίας, βοῦς 
ἁμαξεὺς οὐκ ἀήθης οὐδʼ ἄπειρος ὄχλων, ἄλλως δέ 
πως τότε πρὸς τὸν ἐλαύνοντα θυμωθεὶς καὶ φυγὼν 
ἀπὸ τοῦ ζυγοῦ, δρόμῳ πρὸς τὸ θέατρον ὥρμησε: 
καὶ
τὸν μὲν δῆμον εὐθὺς ἀνέστησε καὶ διεσκέδασεν 
οὐδενὶ κόσμῳ φεύγοντα, τῆς δʼ ἄλλης 
πόλεως ἐπέδραμε σκιρτῶν καὶ ταράττων ὅσον 
ὕστερον οἱ πολέμιοι κατέσχον. 
οὐ
μὴν ἀλλὰ ταῦτα χαίρειν ἐάσαντες οἱ Συρακούσιοι πέντε 
καὶ εἴκοσι στρατηγοὺς ἐχειροτόνησαν, ὧν εἷς ἦν 
Ἡρακλείδης:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">καὶ τοὺς ξένους ὑποπέμποντες κρύφα τοῦ Δίωνος ἀφίστασαν καὶ μετεκάλουν πρὸς αὑτούς, ἐπαγγελλόμενοι καὶ τῆς πολιτείας ἰσομοιρίαν. 
οἱ δὲ
ταῦτα μὲν οὐ προσεδέξαντο, τὸν δὲ Δίωνα πιστῶς καὶ προθύμως μετὰ τῶν ὅπλων ἀναλαβόντες καὶ συμφράξαντες ὑπῆγον ἐκ τῆς πόλεως, ἀδικοῦντες μὲν οὐδένα, πολλὰ δὲ τοὺς ἐντυγχάνοντας εἰς ἀχαριστίαν καὶ μοχθηρίαν ὀνειδίζοντες.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> οἱ δὲ
τῆς ὀλιγότητος αὐτῶν καὶ τοῦ μὴ προεπιχειρεῖν καταφρονήσαντες, καὶ γενόμενοι πολὺ πλείους ἐκείνων, ἐφώρμησαν ὡς ῥᾳδίως ἐπικρατήσοντες ἐν τῇ πόλει καὶ πάντας αὐτοὺς κατακτενοῦντες. </p>
</div2>
</div1>
<div1 type="chapter" n="39" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν
τούτῳ δὲ γεγονὼς ἀνάγκης καὶ τύχης ὁ Δίων ἢ μάχεσθαι τοῖς πολίταις ἢ μετὰ τῶν ξένων ἀποθανεῖν, πολλὰ μὲν ἱκέτευεν ὀρέγων τὰς χεῖρας τοῖς Συρακουσίοις καὶ τὴν ἀκρόπολιν 
<pb id="p.84" TEIform="pb"/>
περίπλεων πολεμίων οὖσαν ὑπερφαινομένων τὰ τείχη καὶ τὰ γενόμενα καθορώντων ἐπιδεικνύμενος:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς δʼ ἦν
ἀπαραίτητος ἡ τῶν πολλῶν φορά καὶ κατεῖχεν ὥσπερ ἐν πελάγει τὸ τῶν δημαγωγῶν πνεῦμα τὴν πόλιν, ἐμβολῆς μὲν ἀποσχέσθαι τοῖς ξένοις προσέταξεν, ὅσον δʼ ἐπιδραμόντων μετὰ βοῆς καὶ τοῖς ὅπλοις τιναξαμένων οὐδεὶς ἔμεινε τῶν Συρακουσίων, ἀλλʼ ᾤχοντο φεύγοντες ἀνὰ τὰς ἀγυιάς, οὐδενὸς ἐπιδιώκοντος: εὐθὺς γὰρ ἀπέστρεψεν ὁ Δίων τοὺς ξένους καὶ προῆγεν εἰς Λεοντίνους. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">οἱ δʼ
ἄρχοντες τῶν Συρακουσίων καταγέλαστοι γεγονότες ὑπὸ τῶν γυναικῶν, καὶ τὴν αἰσχύνην ἀναλαβεῖν ζητοῦντες, αὖθις ὁπλίσαντες τοὺς πολίτας ἐδίωκον τὸν Δίωνα, 
καὶ κατέλαβον μὲν ἐπὶ διαβάσει τινὸς ποταμοῦ καὶ προσίππευσαν ἁψιμαχοῦντες: ὡς δʼ ἑώρων οὐκέτι πρᾴως οὐδὲ πατρικῶς ὑπομένοντα τὰς ἁμαρτίας αὐτῶν, ἀλλὰ θυμῷ τοὺς ξένους ἐπιστρέφοντα καὶ παραταττόμενον, αἰσχίονα φυγὴν τῆς προτέρας φυγόντες ὑπεχώρησαν εἰς τὴν πόλιν, οὐ πολλῶν ἀποθανόντων. </p>
</div2>
</div1>
<div1 type="chapter" n="40" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Δίωνα δὲ Λεοντῖνοι λαμπραῖς ἐδέχοντο 
τιμαῖς, καὶ τοὺς ξένους ἀνελάμβανον μισθοῖς καὶ 
πολιτείαις πρὸς δὲ τοὺς Συρακουσίους ἐπρέσβευον 
ἀξιοῦντες τὰ δίκαια τοῖς ξένοις ποιεῖν. 
οἱ
δὲ πρέσβεις ἔπεμψαν κατηγορήσοντας Δίωνος
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">τῶν δὲ συμμάχων ἁπάντων εἰς Λεοντίνους ἁθροισθέντων καὶ γενομένων λόγων ἐν αὐτοῖς, ἔδοξαν ἀδικεῖν οἱ Συρακούσιοι: 
τοῖς δὲ κριθεῖσιν ὑπὸ τῶν συμμάχων οὐκ ἐνέμειναν τρυφῶντες ἤδη καὶ 
<pb id="p.86" TEIform="pb"/>
μεγαλοφρονοῦντες
ἐπὶ τῷ μηδενὸς ἀκούειν, ἀλλὰ χρῆσθαι δουλεύουσι καὶ φοβουμένοις τὸν δῆμον στρατηγοῖς. </p>
</div2>
</div1>
<div1 type="chapter" n="41" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκ
τούτου καταπλέουσιν εἰς τὴν πόλιν παρὰ Διονυσίου τριήρεις Νύψιον ἄγουσαι τὸν 
<pb id="paris.1624.976" TEIform="pb"/> Νεαπολίτην, σῖτον καὶ χρήματα κομίζοντα τοῖς πολιορκουμένοις. 
γενομένης δὲ ναυμαχίας ἐνίκων μὲν οἱ Συρακούσιοι καὶ τέσσαρας τῶν τυραννικῶν νεῶν ἔλαβον, ὑβρίσαντες δὲ τῇ νίκῃ, καὶ διʼ ἀναρχίαν τὸ χαῖρον εἰς πότους καὶ συνουσίας μανικὰς τρέψαντες, οὕτω τῶν χρησίμων ἠμέλησαν ὥστε τὴν ἀκρόπολιν ἔχειν δοκοῦντες ἤδη καὶ τὴν πόλιν προσαπέβαλον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὁ
γὰρ Νύψιος ὁρῶν οὐδὲν ὑγιαῖνον ἐν τῇ πόλει μέρος, ἀλλὰ τὸν μὲν ὄχλον αὐλήμασι καὶ μέθαις εἰς νύκτα βαθεῖαν ἀφʼ ἡμέρας κατεχόμενον, τοὺς δὲ στρατηγοὺς ἐπιτερπομένους τε τούτῳ τῷ πανηγυρισμῷ καὶ προσάγειν ἀνάγκην μεθύουσιν ἀνθρώποις ὀκνοῦντας, 
ἄριστα τῷ καιρῷ χρησάμενος ἐπεχείρησε τῷ τειχίσματι καὶ κρατήσας καὶ διαθρύψας ἐφῆκε τοὺς βαρβάρους, κελεύσας χρῆσθαι τοῖς προστυγχάνουσιν ὡς βούλονται καὶ δύνανται,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ταχέως μὲν οὖν οἱ Συρακούσιοι τὸ κακὸν ᾔσθοντο, βραδέως δὲ καὶ χαλεπῶς συνεβοήθουν ἐκπεπληγμένοι. 
πόρθησις γὰρ ἦν τὰ γινόμενα τῆς πόλεως, τῶν μὲν ἀνδρῶν φονευομένων, τῶν δὲ τειχῶν κατασκαπτομένων,
γυναικῶν δὲ καὶ παίδων ἀγομένων εἰς τὴν ἀκρόπολιν μετʼ οἰμωγῆς, ἀπεγνωκότων δὲ τὰ πράγματα τῶν στρατηγῶν καὶ χρῆσθαι μὴ δυναμένων τοῖς πολίταις πρὸς τοὺς πολεμίους ἀναπεφυρμένους καὶ συμμεμιγμένους αὐτοῖς πανταχόθεν. 
<pb id="p.88" TEIform="pb"/>
</p>
</div2>
</div1>
<div1 type="chapter" n="42" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὕτω δὲ τῶν κατὰ τὴν πόλιν ἐχόντων καὶ τοῦ κινδύνου πρὸς τὴν Ἀχραδινὴν πλησιάζοντος, εἰς ὃν μόνον ἦν καὶ λοιπὸν ἀπερείσασθαι τὴν ἐλπίδα πάντες μὲν ἐφρόνουν, ἔλεγε δὲ οὐδείς, αἰσχυνόμενοι τὴν ἀχαριστίαν καὶ τὴν ἀβουλίαν τὴν πρὸς Δίωνα, 
πλήν γε δὴ τῆς ἀνάγκης ἐκβιαζομένης παρὰ τῶν συμμάχων καὶ τῶν ἱππέων γίνεται φωνὴ καλεῖν Δίωνα καὶ μεταπέμπεσθαι τοὺς Πελοποννησίους ἐκ Λεοντίνων.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς
δὲ πρῶτον ἠκούσθη καὶ ἀπετολμήθη τοῦτο, κραυγὴ καὶ χαρὰ καὶ δάκρυα τοὺς Συρακουσίους κατεῖχεν εὐχομένους ἐπιφανῆναι τὸν ἄνδρα καὶ ποθοῦντας τὴν ὄψιν αὐτοῦ καὶ μεμνημένους τῆς παρὰ τὰ δεινὰ ῥώμης καὶ προθυμίας, ὡς οὐ μόνον αὐτὸς ἦν ἀνέκπληκτος, ἀλλὰ κἀκείνους παρεῖχε θαρροῦντας καὶ ἀδεῶς τοῖς πολεμίοις συμφερομένους.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
εὐθὺς οὖν ἐκπέμπουσι πρὸς αὐτὸν ἀπὸ μὲν τῶν συμμάχων Ἀρχωνίδην καὶ Τελεσίδην, ἀπὸ δὲ τῶν ἱππέων πέντε τοὺς περὶ Ἑλλάνικον. 
οὗτοι διελάσαντες τὴν ὁδὸν ἵπποις ἀπὸ ῥυτῆρος ἧκον εἰς Λεοντίνους τῆς ἡμέρας ἤδη καταφερομένης. 
ἀποπηδήσαντες δὲ τῶν ἵππων καὶ τῷ Δίωνι πρώτῳ προσπεσόντες δεδακρυμένοι τὰς συμφορὰς τῶν Συρακοσίων ἔφραζον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἤδη δὲ καὶ τῶν Λεοντίνων τινὲς ἀπήντων καὶ τῶν Πελοποννησίων ἡθροίζοντο πρὸς τὸν Δίωνα πολλοί, τῇ σπουδῇ καὶ τῇ δεήσει τῶν ἀνδρῶν ὑπονοοῦντες εἶναί τι καινότερον. 
εὐθὺς οὖν ἡγεῖτο πρὸς τὴν ἐκκλησίαν αὐτοῖς, καὶ συνδραμόντων προθύμως οἱ περὶ τὸν Ἀρχωνίδην καὶ τὸν Ἑλλάνικον εἰσελθόντες ἐξήγγειλάν τε βραχέως τὸ μέγεθος τῶν κακῶν, καὶ παρεκάλουν τοὺς ξένους ἐπαμῦναι 
<pb id="p.90" TEIform="pb"/>
τοῖς Συρακουσίοις, τὸ μνησικακεῖν ἀφέντας, ὡς μείζονα δίκην δεδωκότων αὐτῶν ἢ λαβεῖν ἂν οἱ κακῶς πεπονθότες ἠξίωσαν. </p>
</div2>
</div1>
<div1 type="chapter" n="43" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
παυσαμένων δὲ τούτων σιγὴ μὲν εἶχε πολλὴ τὸ θέατρον ἀναστάντος δὲ τοῦ Δίωνος καὶ λέγειν ἀρξαμένου πολλὰ τῶν δακρύων ἐκπίπτοντα τὴν φωνὴν ἐπέσχεν οἱ δὲ ξένοι παρεκάλουν θαρρεῖν καὶ συνήχθοντο. 
μικρὸν οὖν ἀναλαβὼν ἐκ τοῦ πάθους ἑαυτὸν ὁ Δίων, “ἂνδρες,” ἔφη, “Πελοποννήσιοι
καὶ σύμμαχοι, βουλευσομένους ὑμᾶς ἐνταῦθα περὶ ὑμῶν αὐτῶν συνήγαγον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἐμοὶ δὲ περὶ ἐμαυτοῦ βουλεύεσθαι καλῶς οὐκ ἔχει 
<pb id="paris.1624.977" TEIform="pb"/> Συρακουσῶν ἀπολλυμένων, ἀλλʼ εἰ σῶσαι μὴ δυναίμην, ἄπειμι τῷ πυρὶ καὶ τῷ πτώματι τῆς πατρίδος ἐνταφησόμενος. 
ὑμεῖς δέ, βουλόμενοι μὲν ἔτι καὶ νῦν βοηθεῖν τοῖς ἀβουλοτάτοις ἡμῖν καὶ δυστυχεστάτοις, ὑμέτερον ἔργον οὖσαν ὀρθοῦτε τὴν Συρακουσίων πόλιν: 
εἰ δὲ
μεμφόμενοι Συρακουσίοις ὑπερόψεσθε, τῆς γε πρότερον ἀρετῆς καὶ προθυμίας περὶ ἐμὲ χάριν ἀξίαν κομίζοισθε παρὰ τῶν θεῶν, μεμνημένοι Δίωνος, ὡς οὔθʼ ὑμᾶς ἀδικουμένους πρότερον οὔθʼ ὕστερον τοὺς πολίτας δυστυχοῦντας ἐγκαταλιπόντος.” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἔτι δʼ αὐτοῦ λέγοντος οἱ μὲν ξένοι μετὰ κραυγῆς ἀνεπήδησαν ἄγειν καὶ βοηθεῖν κατὰ τάχος κελεύοντες, οἱ δὲ πρέσβεις τῶν Συρακουσίων περιβαλόντες ἠσπάσαντο πολλὰ μὲν ἐκείνῳ, πολλὰ δὲ τοῖς ξένοις ἀγαθὰ παρὰ τῶν θεῶν εὐχόμενοι. 
<pb id="p.92" TEIform="pb"/>
καταστάντος δὲ τὸν θορύβου παρήγγειλεν ὁ Δίων εὐθὺς ἀπιόντας παρασκευάζεσθαι καὶ δειπνήσαντας ἥκειν μετὰ τῶν ὅπλων εἰς αὐτὸν ἐκεῖνον τὸν τόπον, ἐγνωκὼς διὰ νυκτὸς βοηθεῖν. </p>
</div2>
</div1>
<div1 type="chapter" n="44" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν δὲ
ταῖς Συρακούσαις τῶν Διονυσίου 
στρατηγῶν, ἄχρι μὲν ἦν ἡμέρα, πολλὰ κακὰ τὴν 
πόλιν ἐργασαμένων, γενομένης δὲ νυκτὸς ἀναχωρησάντων 
εἰς τὴν ἀκρόπολιν καί τινας ἐξ ἑαυτῶν 
ὀλίγους ἀποβαλόντων, 
ἀναθαρρήσαντες οἱ δημαγωγοὶ 
τῶν Συρακουσίων, καί τοὺς πολεμίους 
ἐλπίσαντες ἀτρεμήσειν ἐπὶ τοῖς διαπεπραγμένοις, 
παρεκάλουν τοὺς πολίτας αὖθις ἐᾶν Δίωνα, κἂν 
προσίῃ μετὰ τῶν ξένων, μὴ δέχεσθαι μηδὲ παραχωρεῖν 
τῆς ἀρετῆς ἐκείνοις ὡς κρείττοσιν, ἀλλὰ 
σῴζειν τὴν πόλιν καί τὴν ἐλευθερίαν αὐτοὺς διʼ 
ἑαυτῶν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">πάλιν οὖν ἐπέμποντο πρὸς τὸν Δίωνα, παρὰ μὲν τῶν στρατηγῶν ἀποτρέποντες, παρὰ δὲ τῶν ἱππέων καί τῶν γνωρίμων πολιτῶν ἐπισπεύδοντες τὴν πορείαν. 
καί
διὰ τοῦτο βραδέως ἅμα καί κατὰ σπουδὴν πορευόμενος προσῄει. 
τῆς δὲ νυκτὸς προελθούσης οἱ μὲν μισοῦντες τὸν Δίωνα κατεῖχον τὰς πύλας ὡς ἀποκλείσοντες αὐτόν, ὁ δὲ Νύψιος, ἐκ τῆς ἄκρας αὖθις πολλῷ προθυμοτέρους γεγονότας καί πλείονας ἐφιεὶς τοὺς μισθοφόρους, τὸ μὲν προτείχισμα πᾶν εὐθὺς κατέσκαπτε, τὴν δὲ πόλιν κατέτρεχε καί διήρπαζεν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἦν δὲ
φόνος μὲν οὐκέτι μόνον ἀνδρῶν, ἀλλὰ καί γυναικῶν καὶ παίδων, ἁρπαγαὶ δʼ ὀλίγαι, φθόρος δὲ πάντων πολύς, 
ἀπεγνωκότος γὰρ ἤδη τὰ πράγματα τὸν Διονυσίου καί τοὺς Συρακουσίους δεινῶς μεμισηκότος, ὥσπερ ἐνταφιάσαι τὴν τυραννίδα τῇ πόλει πίπτουσαν ἐβούλετο. 
καί
τοῦ Δίωνος 
<pb id="p.94" TEIform="pb"/>
προκαταλαμβάνοντες τὴν βοήθειαν ἐπὶ τὸν ὀξύτατον διὰ πυρὸς πάντων ὄλεθρον καί ἀφανισμὸν ἐχώρησαν, τὰ μὲν ἐγγὺς ἀπὸ χειρῶν δᾳσὶ καί λαμπάσιν ὑποπιμπράντες, εἰς δὲ τὰ πρόσω διασπείροντες ἀπὸ τόξων πυροβόλους.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
φευγόντων δὲ τῶν Συρακουσίων οἱ μὲν ἐν ταῖς ὁδοῖς ἐφονεύοντο καταλαμβανόμενοι, τὸ δὲ εἰς τὰς οἰκίας καταδυόμενον αὖθις ὑπὸ τοῦ πυρὸς ἐξέπιπτε, πολλῶν ἤδη φλεγομένων καί καταφερομένων ἐπὶ τοὺς διαθέοντας. </p>
</div2>
</div1>
<div1 type="chapter" n="45" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοῦτο τὸ πάθος μάλιστα τὴν πόλιν ἀνέῳξε Δίωνι πάντων συμφωνησάντων. ἔτυχε μὲν γὰρ οὐκέτι σπουδῇ πορευόμενος, ὡς ἤκουσεν εἰς τὴν ἀκρόπολιν κατακεκλεῖσθαι τοὺς πολεμίους. 
προϊούσης δὲ τῆς ἡμέρας πρῶτον ἱππεῖς ἀπήντησαν αὐτῷ τὴν δευτέραν κατάληψιν ἀπαγγέλλοντες: ἔπειτα καὶ τῶν ὑπεναντιουμένων ἔνιοι παρῆσαν ἐπείγεσθαι δεόμενοι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
συντείνοντος δὲ τοῦ κακοῦ μᾶλλον Ἡρακλείδης τὸν ἀδελφὸν ἐξέπεμψεν, εἶτα Θεοδότην τὸν θεῖον, ἱκετεύων ἀρήγειν, ὡς μηδενὸς ἀντέχοντος τοῖς πολεμίοις, αὐτοῦ δὲ τετρωμένου, τῆς δὲ πόλεως μικρὸν ἀπεχούσης ἀνατετράφθαι καὶ καταπεπρῆσθαι. 
τοιούτων ἀγγελμάτων τῷ Δίωνι προσπεσόντων ἔτι μὲν ἑξήκοντα σταδίους τῶν πυλῶν ἀπεῖχε: φράσας δὲ τὸν κίνδυνον τοῖς ξένοις καὶ παρακελευσάμενος οὐκέτι βάδην ἦγεν, ἀλλὰ δρόμῳ τὸ στράτευμα 
<pb id="paris.1624.978" TEIform="pb"/> πρὸς τὴν πόλιν, ἄλλων ἐπʼ ἄλλοις ἀντιαζόντων καὶ δεομένων ἐπείγεσθαι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
χρησάμενος δὲ θαυμαστῷ τάχει καὶ προθυμίᾳ τῶν ξένων εἰσέβαλε διὰ τῶν πυλῶν εἰς τὴν Ἑκατόμπεδον λεγομένην 
καὶ τοὺς μὲν ἐλαφροὺς εὐθὺς ἀφῆκεν ἐλθεῖν πρὸς 
<pb id="p.96" TEIform="pb"/>
τοὺς πολεμίους, ὡς ἰδοῦσι θαρσῆσαι τοῖς Συρακουσίοις ἐγγένοιτο, τοὺς δʼ ὁπλίτας αὐτὸς συνέταττε καὶ τῶν πολιτῶν τοὺς ἐπιρρέοντας καὶ συνισταμένους, ὀρθίους λόχους ποιῶν καὶ διαιρῶν τὰς ἡγεμονίας, ὅπως πολλαχόθεν ἅμα προσφέροιτο φοβερώτερον. </p>
</div2>
</div1>
<div1 type="chapter" n="46" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ ταῦτα παρασκευασάμενος καὶ τοῖς θεοῖς προσευξάμενος ὤφθη διὰ τῆς πόλεως ἄγων ἐπὶ τοὺς πολεμίους, κραυγῇ καὶ χαρὰ καὶ πολὺς ἀλαλαγμὸς εὐχαῖς ὁμοῦ καὶ παρακλήσεσι μεμιγμένος ἐγίνετο παρὰ τῶν Συρακουσίων, τὸν μὲν Δίωνα σωτῆρα καὶ θεὸν ἀποκαλούντων, τοὺς δὲ ξένους ἀδελφοὺς καὶ πολίτας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
οὐδεὶς δὲ φίλαυτος οὕτως<note anchored="yes" place="unspecified" resp="ed" TEIform="note">
<foreign lang="greek" TEIform="foreign">φίλαυτος οὕτως</foreign> Coraës, after Reiske (<foreign lang="greek" TEIform="foreign">οὕτως φίλαυτος</foreign> Bekker): <foreign lang="greek" TEIform="foreign">φίλαυτος</foreign>.</note> ἦν καὶ φιλόψυχος παρὰ τὸν τότε 
καιρόν ὃς οὐ μᾶλλον ὑπὲρ μόνου Δίωνος ἢ τῶν ἄλλων ἁπάντων ἀγωνιῶν ἐφαίνετο, πρώτου πρὸς τὸν κίνδυνον πορευομένου διʼ αἵματος καὶ πυρὸς καὶ νεκρῶν πολλῶν κειμένων ἐν ταῖς πλατείαις. 
</p>
<p TEIform="p">ἦν
μὲν οὖν καὶ τὰ παρὰ τῶν πολεμίων φοβερά παντάπασιν ἀπηγριωμένων καὶ παρατεταγμένων παρὰ τὸ τείχισμα χαλεπὴν ἔχον καὶ δυσεκβίαστον τὴν πρόσοδον ὁ δʼ ἐκ τοῦ πυρὸς κίνδυνος ἐτάραττε μᾶλλον τοὺς ξένους καὶ δύσεργον ἐποίει τὴν πορείαν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
κύκλῳ γὰρ ὑπὸ τῆς φλογὸς περιελάμποντο τὰς οἰκίας περινεμομένης: καὶ διαπύροις ἐπιβαίνοντες ἐρειπίοις καὶ καταφερομένοις ἀπορρήγμασι μεγάλοις ὑποτρέχοντες ἐπισφαλῶς, καὶ πολὺν ὁμοῦ καπνῷ διαπορευόμενοι κονιορτόν, ἐπειρῶντο συνέχειν καὶ μὴ διασπᾶν τὴν τάξιν. 
ὡς δὲ προσέμιξαν
τοῖς πολεμίοις, ἐν χερσὶ μὲν 
<pb id="p.98" TEIform="pb"/>
ὀλίγων πρὸς ὀλίγους ἐγίνετο μάχη διὰ τὴν στενότητα καὶ τὴν ἀνωμαλίαν τοῦ τόπου, κραυγῇ δὲ καὶ προθυμίᾳ τῶν Συρακουσίων ἐπιρρωσάντων ἐβιάσθησαν οἱ περὶ τὸν Νύψιον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
καὶ τὸ μὲν πλεῖστον αὐτῶν εἰς τὴν ἀκρόπολιν ἐγγὺς οὖσαν ἀναφεῦγον ἐσῴζετο: τοὺς δʼ ἀπολειφθέντας ἔξω καὶ διασπαρέντας ἀνῄρουν οἱ ξένοι διώκοντες. 
ἀπόλαυσιν δὲ τῆς νίκης ἐν τῷ παραυτίκα καὶ χαρὰν καὶ περιβολὰς ἔργῳ τηλικούτῳ πρεπούσας οὐ παρέσχεν ὁ καιρός, ἐπὶ τὰς οἰκίας τραπομένων τῶν Συρακουσίων καὶ τὸ πῦρ μόλις ἐν τῇ νυκτὶ κατασβεσάντων. </p>
</div2>
</div1>
<div1 type="chapter" n="47" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἡμέρα δʼ ὡς ἦν, τῶν μὲν ἄλλων οὐδεὶς ὑπέμεινε δημαγωγῶν, ἀλλὰ καταγνόντες ἑαυτῶν ἔφυγον, Ἡρακλείδης δὲ καὶ Θεοδότης αὐτοὶ κομίσαντες ἑαυτοὺς τῷ Δίωνι παρέδωκαν, ἀδικεῖν ὁμολογοῦντες καὶ δεόμενοι βελτίονος ἐκείνου τυχεῖν 
γεγόνασιν αὐτοὶ περὶ ἐκεῖνον πρέπειν δὲ Δίωνι τήν ἄλλην ἅπασαν ἀρετὴν ἀσύγκριτον ἔχοντι καὶ πρὸς ὀργὴν κρείττονι φανῆναι τῶν ἠγνωμονηκότων, οἳ περὶ οὗ πρότερον ἐστασίασαν πρὸς αὐτόν νῦν ἥκουσιν ἡττᾶσθαι τῆς ἀρετῆς ὁμολογοῦντες.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ταῦτα τῶν περὶ τὸν Ἡρακλείδην δεομένων οἱ μὲν φίλοι παρεκελεύοντο τῷ Δίωνι μὴ φείδεσθαι κακῶν καὶ βασκάνων ἀνθρώπων, ἀλλὰ καὶ τοῖς στρατιώταις χαρίσασθαι τὸν Ἡρακλείδην καὶ τοῦ πολιτεύματος ἐξελεῖν δημοκοπίαν, ἐπιμανὲς νόσημα, τυραννίδος οὐκ ἔλαττον. 
ὁ δὲ
Δίων παραμυθούμενος αὐτοὺς ἔλεγεν ὡς τοῖς 
<pb id="p.100" TEIform="pb"/>
μὲν ἄλλοις στρατηγοῖς πρὸς ὅπλα καὶ πόλεμον ἡ πλείστη τῆς ἀσκήσεώς ἐστιν, αὐτῷ δὲ πολὺν χρόνον ἐν Ἀκαδημείᾳ μεμελέτηται θυμοῦ περιεῖναι καὶ φθόνου καὶ φιλονεικίας πάσης: 
ὧν
ἐπίδειξίς ἐστιν οὐχ ἡ πρὸς φίλους καὶ χρηστοὺς μετριότης, ἀλλʼ εἴ τις ἀδικούμενος εὐπαραίτητος εἴη καὶ πρᾷος τοῖς ἁμαρτάνουσι:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
βούλεσθαι δʼ Ἡρακλείδου μὴ τοσοῦτον δυνάμει καὶ φρονήσει 
<pb id="paris.1624.979" TEIform="pb"/> κρατῶν ὅσον χρηστότητι καὶ δικαιοσύνῃ φανῆναι: 
τὸ
γὰρ ἀληθῶς βέλτιον ἐν τούτοις: αἱ δὲ τοῦ πολέμου κατορθώσεις, εἰ καὶ ἀνθρώπων μηδένα, τήν γε τύχην διαμφισβητοῦσαν ἔχουσιν. εἰ δʼ Ἡρακλείδης ἄπιστος καὶ κακὸς διὰ φθόνον, 
οὔ τοι καὶ Δίωνα δεῖν θυμῷ διαφθεῖραι τήν ἀρετήν: τὸ γὰρ ἀντιτιμωρεῖσθαι τοῦ προαδικεῖν νόμῳ δικαιότερον ὡρίσθαι, φύσει γινόμενον ἀπὸ μιᾶς ἀσθενείας,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἀνθρώπου δὲ κακίαν, εἰ καὶ χαλεπόν ἐστιν, οὐχ οὕτως ἄγριον εἶναι παντάπασι καὶ δύσκολον ὥστε μὴ μεταβάλλειν χάριτι νικηθεῖσαν ὑπὸ τῶν πολλάκις εὖ ποιούντων. </p>
</div2>
</div1>
<div1 type="chapter" n="48" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοιούτοις χρησάμενος λογισμοῖς ὁ Δίων ἀφῆκε τοὺς περὶ τὸν Ἡρακλείδην. τραπόμενος δὲ πρὸς τὸ διατείχισμα, τῶν μὲν Συρακουσίων ἕκαστον ἐκέλευσεν ἕνα κόψαντα σταυρὸν ἐγγὺς καταβάλλειν, τοὺς δὲ ξένους ἐπιστήσας διὰ νυκτός, ἀναπαυομένων τῶν Συρακουσίων, ἔλαθεν ἀποσταυρώσας τὴν ἀκρόπολιν, ὥστε μεθʼ ἡμέραν τὸ τάχος καὶ τὴν ἐργασίαν θεασαμένους ὁμοίως θαυμάζειν τοὺς πολίτας καὶ τοὺς πολεμίους,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
θάψας δὲ τοὺς τεθνηκότας τῶν Συρακουσίων καὶ λυσάμενος τοὺς ἑαλωκότας, δισχιλίων οὐκ 
<pb id="p.102" TEIform="pb"/>
ἐλάττονας ὄντας, ἐκκλησίαν συνήγαγε, 
καὶ παρελθὼν Ἡρακλείδης εἰσηγήσατο γνώμην αὐτοκράτορα στρατηγὸν ἑλέσθαι Δίωνα κατὰ γῆν καὶ θάλασσαν. 
ἀποδεξαμένων δὲ τῶν ἀρίστων καὶ χειροτονεῖν κελευόντων ἐθορύβησεν ὁ ναυτικὸς ὄχλος καὶ βάναυσος, ἀχθόμενος ἐκπίπτοντι τῆς ναυαρχίας τῷ Ἡρακλείδῃ, καὶ νομίζων αὐτόν, εἰ καὶ τἆλλα μηδενὸς ἄξιός ἐστι, δημοτικώτερόν γε πάντως εἶναι τοῦ Δίωνος καὶ μᾶλλον ὑπὸ χεῖρα τοῖς πολλοῖς.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὁ δὲ
Δίων τοῦτο μὲν ἐφῆκεν αὐτοῖς καὶ τὴν κατὰ θάλατταν ἀρχὴν ἀπέδωκε τῷ Ἡρακλείδῃ, πρὸς δὲ τῆς γῆς καὶ τῶν οἰκιῶν τὸν ἀναδασμὸν ὡρμημένοις ἐναντιωθείς καὶ τὰ πρότερον ψηφισθέντα περὶ τούτων ἀκυρώσας ἐλύπησεν. 
ὅθεν εὐθὺς ἑτέραν ἀρχὴν λαβὼν ὁ Ἡρακλείδης τοὺς συνεκπλεύσαντας μετʼ αὐτοῦ στρατιώτας καὶ ναύτας ἐν Μεσσήνῃ καθήμενος ἐδημαγώγει καὶ παρώξυνε κατὰ τοῦ Δίωνος ὡς τυραννεῖν μέλλοντος: αὐτὸς δὲ πρὸς Διονύσιον ἐποιεῖτο συνθήκας κρύφα διὰ Φάρακος τοῦ Σπαρτιάτου.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
καὶ τοῦτο τῶν γνωριμωτάτων Συρακουσίων ὑπονοησάντων, στάσις ἦν ἐν τῷ στρατοπέδῳ καὶ διʼ αὐτὴν ἀπορία καὶ σπάνις ἐν ταῖς Συρακούσαις, 
ὥστε παντάπασιν ἀμηχανεῖν τὸν Δίωνα καὶ κακῶς ἀκούειν ὑπὸ τῶν φίλων οὕτω δυσμεταχείριστον ἄνθρωπον καὶ διεφθαρμένον ὑπὸ φθόνου καὶ πονηρίας αὐξήσαντα καθʼ αὑτοῦ τὸν Ἡρακλείδην. </p>
</div2>
</div1>
<div1 type="chapter" n="49" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Φάρακος δὲ πρὸς Νέᾳ πόλει τῆς Ἀκραγαντίνης στρατοπεδεύοντος, ἐξαγαγὼν τοὺς Συρακουσίους ἐβούλετο μὲν ἐν ἑτέρῳ καιρῷ διαγωνίσασθαι πρὸς αὐτόν, Ἡρακλείδου δὲ καὶ τῶν 
<pb id="p.104" TEIform="pb"/>
ναυτῶν καταβοώντων ὡς οὐ βούλεται μάχῃ κρῖναι τὸν πόλεμον Δίων, ἀλλʼ ἀεὶ μένοντος ἄρχειν, ἀναγκασθεὶς συνέβαλε καὶ ἡττήθη.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
γενομένης δὲ τῆς τροπῆς οὐ βαρείας, ἀλλὰ μᾶλλον ὑφʼ ἑαυτῶν καὶ τοῦ στασιάζειν ταραχθέντων, αὖθις ὁ Δίων παρεσκευάζετο μάχεσθαι καὶ συνέταττε πείθων καὶ παραθαρρύνων. 
τῆς δὲ νυκτὸς ἀρχομένης ἀγγέλλεται πρὸς αὐτὸν Ἡρακλείδην ἄραντα τὸν στόλον πλεῖν ἐπὶ Συρακουσῶν, ἐγνωκότα τὴν πόλιν καταλαβεῖν κἀκεῖνον ἀποκλεῖσαι μετὰ τοῦ στρατεύματος,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
εὐθὺς οὖν ἀναλαβὼν τοὺς δυνατωτάτους καὶ προθυμοτάτους ἱππάσατο διὰ τῆς νυκτός: καὶ περὶ τρίτην ὥραν τῆς ἡμέρας πρὸς ταῖς πύλαις ἦν, σταδίους κατηνυκὼς ἑπτακοσίους. Ἡρακλείδης δὲ ταῖς ναυσὶν, ὡς ἁμιλλώμενος 
<pb id="paris.1624.980" TEIform="pb"/> ὑστέρησεν, ἀποπλεύσας καὶ πλανώμενος ἐν ταῖς πράξεσιν ἀσκόπως ἐπιτυγχάνει Γαισύλῳ τῷ Σπαρτιάτῃ, φάσκοντι πλεῖν ἐφʼ ἡγεμονίᾳ Σικελιωτῶν ἐκ Λακεδαίμονος, ὡς πρότερόν ποτε Γύλιππος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἄσμενος οὖν ἀναλαβὼν τοῦτον τὸν 
ἄνδρα καὶ περιαψάμενος ὥσπερ ἀλεξιφάρμακον 
τοῦ Δίωνος ἐπεδείκνυτο τοῖς συμμάχοις: καὶ 
κήρυκα πέμπων εἰς τὰς Συρακούσας ἐκέλευε δέχεσθαι 
τὸν Σπαρτιάτην ἄρχοντα τοὺς πολίτας. 
ἀποκριναμένου δὲ τοῦ Δίωνος ὡς εἰσὶν ἄρχοντες 
ἱκανοὶ τοῖς Συρακουσίοις, εἰ δὲ πάντως δέοι καὶ 
Σπαρτιάτου τοῖς πράγμασιν, αὐτὸς οὗτος εἶναι,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">κατὰ ποίησιν γεγονὼς Σπαρτιάτης, τὴν μὲν ἀρχὴν ὁ Γαίσυλος ἀπέγνω, πλεύσας δὲ πρὸς τὸν Δίωνα 
<pb id="p.106" TEIform="pb"/>
διήλλαξε τὸν Ἡρακλείδην ὅρκους δόντα καὶ πίστεις τὰς μεγίστας, αἷς αὐτὸς ὁ Γαισύλος ὤμοσε τιμωρὸς ἔσεσθαι Δίωνι καὶ κολαστὴς Ἡρακλείδου κακοπραγμονοῦντος. </p>
</div2>
</div1>
<div1 type="chapter" n="50" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκ
τούτου κατέλυσαν μὲν οἱ Συρακούσιοι 
τὸ ναυτικόν, οὐδὲν γὰρ ἦν ἔργον αὐτοῦ, μεγάλαι 
δὲ δαπάναι τοῖς πλέουσι, καὶ στάσεως ἀφορμαὶ 
τοῖς ἄρχουσι: τὴν δὲ ἄκραν ἐπολιόρκουν ἐξοικοδομήσαντες 
τὸ
περιτείχισμα. μηδενὸς δὲ τοῖς 
πολιορκουμένοις βοηθοῦντος, ἐπιλιπόντος δὲ σίτου, 
τῶν δὲ μισθοφόρων γινομένω: πονηρῶν, 
ἀπογνοὺς ὁ υἱὸς τοῦ Διονυσίου τὰ πράγματα καὶ 
σπεισάμενος πρὸς τὸν Δίωνα τὴν μὲν ἄκραν ἐκείνῳ 
μετὰ τῶν ὅπλων καὶ τῆς ἄλλης κατασκευῆς παρέδωκεν,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">αὐτὸς δὲ τὴν μητέρα καὶ τὰς ἀδελφὰς ἀναλαβὼν καὶ πέντε πληρωσάμενος τριήρεις ἐξέπλει πρὸς τὸν πατέρα, 
τοῦ Δίωνος ἀσφαλῶς μὲν ἐκπέμποντος, οὐδενὸς δὲ τῶν ἐν Συρακούσαις ἀπολείποντος ἐκείνην τὴν ὄψιν, ἀλλὰ καὶ τοὺς μὴ περόντας ἐπιβοωμένων, ὅτι τὴν ἡμέραν ταύτην καὶ τὸν ἥλιον ἐλευθέραις ἀνίσχοντα ταῖς Συρακούσαις οὐκ ἐφορῶσιν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ὅπου γὰρ ἔτι νῦν τῶν λεγομένων κατὰ τῆς τύχης παραδειγμάτων ἐμφανέστατόν ἐστι καὶ μέγιστον ἡ Διονυσίου φυγή, τίνα χρὴ δοκεῖν αὐτῶν ἐκείνων τὴν τότε χαρὰν γενέσθαι καὶ πηλίκον φρονῆσαι τοὺς τὴν μεγίστην τῶν πώποτε τυραννίδων καθελόντας ἐλαχίσταις ἀφορμαῖς; </p>
</div2>
</div1>
<div1 type="chapter" n="51" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκπλεύσαντος δὲ τοῦ Ἀπολλοκράτους, καὶ τοῦ Δίωνος εἰς τὴν ἀκρόπολιν βαδίζοντος, οὐκ ἐκαρτέρησαν αἱ γυναῖκες οὐδʼ ἀνέμειναν εἰσελθεῖν 
<pb id="p.108" TEIform="pb"/>
αὐτόν, ἀλλʼ ἐπὶ τὰς θύρας ἐξέδραμον, ἡ μὲν Ἀριστομάχη τὸν υἱὸν ἄγουσα τοῦ Δίωνος, ἡ δʼ Ἀρετὴ κατόπιν εἵπετο δακρύουσα, καὶ διαποροῦσα πῶς ἀσπάσηται καὶ προσείπῃ τὸν ἄνδρα κοινωνίας αὐτῇ πρὸς ἕτερον γεγενημένης.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἀσπασαμένου δʼ αὑτοῦ πρῶτον τὴν ἀδελφήν, εἶτα τὸ παιδίον, ἡ Ἀριστομάχη προσαγαγοῦσα τὴν Ἀρετήν, “ἠτυχοῦμεν, ὦ Δίων,” ἔφη, “σοῦ φεύγοντος:
ἥκων δὲ καὶ νικῶν ἀφῄρηκας ἡμῶν ἁπάντων τὰς κατηφείας, πλὴν μόνης ταύτης, ἣν ἐπεῖδον ἡ δυστυχὴς ἐγὼ σοῦ ζῶντος ἑτέρῳ συνελθεῖν βιασθεῖσαν. 
ὅτε
οὖν σὲ κύριον ἡμῶν ἡ τύχη πεποίηκε, πῶς αὐτῇ διαιτᾷς ἐκείνην τὴν ἀνάγκην; πότερον ὡς θεῖον ἢ καὶ ὡς ἄνδρα σε ἀσπάσεται;” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τοιαῦτα τῆς Ἀριστομάχης λεγούσης ὁ Δίων ἐκδακρύσας προσηγάγετο φιλοστόργως τὴν γυναῖκα: καὶ παραδοὺς αὐτῇ τὸν υἱὸν ἐκέλευσεν εἰς τὴν οἰκίαν τὴν αὑτοῦ βαδίζειν, ὅπου καὶ αὐτὸς διῃτᾶτο, τὴν ἄκραν ἐπὶ τοῖς Συρακουσίοις ποιησάμενος. </p>
</div2>
</div1>
<div1 type="chapter" n="52" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὕτω δὲ τῶν πραγμάτων αὐτῷ προκεχωρηκότων οὐδὲν ἀπολαῦσαι πρότερον ἠξίωσε τῆς παρούσης εὐτυχίας ἢ τὸ καὶ φίλοις χάριτας καὶ συμμάχοις δωρεάς, μάλιστα δὲ τοῖς ἐν ἄστει συνήθεσι καὶ ξένοις ἀπονεῖμαί τινα φιλανθρωπίας καὶ τιμῆς μερίδα, τῇ μεγαλοψυχίᾳ τὴν δύναμιν ὑπερβαλλόμενος,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἑαυτὸν δὲ λιτῶς καὶ σωφρόνως ἐκ τῶν τυχόντων διῴκει, θαυμαζόμενος ὅτι, μὴ μόνον Σικελίας τε καὶ Καρχηδόνος, ἀλλὰ καὶ τῆς 
<pb id="paris.1624.981" TEIform="pb"/> Ἑλλάδος ὅλης ἀποβλεπούσης πρὸς αὐτὸν εὐημεροῦντα, καὶ μηδὲν οὕτω μέγα τῶν τότε 
<pb id="p.110" TEIform="pb"/>
νομιζόντων, μηδʼ ἐπιφανεστέρας περὶ ἄλλον ἡγεμόνα τόλμης καὶ τύχης γεγονέναι δοκούσης, 
οὕτω παρεῖχεν ἑαυτὸν ἐσθῆτι καὶ θεραπείᾳ καὶ τραπέζῃ μέτριον, ὥσπερ ἐν Ἀκαδημείᾳ συσσιτῶν μετὰ Πλάτωνος, οὐκ ἐν ξεναγοῖς καὶ μισθοφόροις διαιτώμενος, οἷς αἱ καθʼ ἑκάστην ἡμέραν πλησμοναὶ καὶ ἀπολαύσεις παραμυθία τῶν πόνων καὶ τῶν κινδύνων εἰσίν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἀλλʼ ἐκείνῳ μὲν Πλάτων ἔγραφεν ὡς πρὸς ἕνα νῦν τῆς οἰκουμένης τοῦτον ἅπαντες ἀποβλέπουσιν, αὐτὸς δὲ ἐκεῖνος, ὡς ἔοικεν, ἀφεώρα πρὸς ἓν χωρίον μιᾶς πόλεως, τὴν Ἀκαδήμειαν, καὶ τοὺς αὐτόθι καὶ θεατὰς καὶ δικαστὰς ἐγίνωσκεν οὔτε πρᾶξιν οὔτε τόλμαν οὔτε νίκην τινὰ θαυμάζοντας, ἀλλὰ μόνον εἰ κοσμίως καὶ σωφρόνως τῇ τύχῃ χρῆται καὶ παρέχει μέτριον ἑαυτὸν ἐν πράγμασι μεγάλοις ἀποσκοποῦντας.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
τοῦ μέντοι περὶ τὰς ὁμιλίας ὄγκου καὶ τοῦ πρὸς τὸν δῆμον ἀτενοῦς ἐφιλονείκει μηδὲν ὑφελεῖν μηδὲ χαλάσαι, καίτοι τῶν πραγμάτων αὐτῷ χάριτος ἐνδεῶν ὄντων, καὶ Πλάτωνος ἐπιτιμῶντος, ὡς εἰρήκαμεν, καὶ γράφοντος ὅτι ἡ αὐθάδεια ἐρημίᾳ σύνοικός ἐστιν, 
ἀλλὰ φύσει τε φαίνεται πρὸς τὸ πιθανὸν δυσκεράστῳ κεχρημένος, ἀντισπᾶν τε τοὺς Συρακουσίους ἄγαν ἀνειμένους καὶ διατεθρυμμένους προθυμούμενος. </p>
</div2>
</div1>
<div1 type="chapter" n="53" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὁ
γὰρ Ἡρακλείδης αὖθις ἐπέκειτο: καὶ πρῶτον μὲν εἰς συνέδριον παρακαλούμενος οὐκ ἐβούλετο βαδίζειν ἰδιώτης γὰρ ὢν μετὰ τῶν ἄλλων ἐκκλησιάζειν πολιτῶν, 
ἔπειτα κατηγόρει 
<pb id="p.112" TEIform="pb"/>
τοῦ Δίωνος ὅτι τὴν ἄκραν οὐ κατέσκαψε καὶ τῷ δήμῳ τὸν Διονυσίου τάφον ὡρμημένῳ λῦσαι καὶ τὸν νεκρὸν ἐκβαλεῖν οὐκ ἐπέτρεψε, μεταπέμπεται δὲ ἐκ Κορίνθου συμβούλους καὶ συνάρχοντας, ἀπαξιῶν τοὺς πολίτας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τῷ δʼ
ὄντι μετεπέμπετο τοὺς Κορινθίους ὁ Δίων, ἣν ἐπενόει πολιτείαν ῥᾷον ἐλπίζων καταστήσειν ἐκείνων παραγενομένων, 
ἐπενόει δὲ τὴν μὲν ἄκρατον δημοκρατίαν, ὡς οὐ πολιτείαν, ἀλλὰ παντοπώλιον οὖσαν πολιτειῶν, κατὰ τὸν Πλάτωνα, κωλύειν, Λακωνικὸν δέ τι καὶ Κρητικὸν σχῆμα μιξάμενος ἐκ δήμου καὶ βασιλείας, ἀριστοκρατίαν ἔχον τὴν ἐπιστατοῦσαν
καὶ βραβεύουσαν τὰ μέγιστα, καθιστάναι καὶ κοσμεῖν, ὁρῶν καὶ τοὺς Κορινθίους ὀλιγαρχικώτερόν τε πολιτευομένους καὶ μὴ πολλὰ τῶν κοινῶν ἐν τῷ δήμῳ πράττοντας. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ὡς
οὖν μάλιστα πρὸς ταῦτα τὸν Ἡρακλείδην ἐναντιώσεσθαι προσεδόκα, καὶ τἆλλα ταραχώδης καὶ εὐμετάθετος καὶ στασιαστικὸς ἦν, οὓς πάλαι βουλομένους αὐτὸν ἐκώλυεν ἀνελεῖν, τούτοις ἐπέτρεψε τότε: καὶ παρελθόντες εἰς τὴν οἰκίαν ἀποκτιννύουσιν αὐτόν,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἐλύπησε δὲ σφόδρα τοὺς Συρακουσίους ἀποθανών. ὅμως δὲ τοῦ Δίωνος ταφάς τε λαμπρὰς παρασκευάσαντος καὶ μετὰ τοῦ στρατεύματος ἑπομένου προπέμψαντος τὸν νεκρόν, εἶτα διαλεχθέντος αὐτοῖς, συνέγνωσαν ὡς οὐ δυνατὸν ἦν ταρασσομένην παύσασθαι τὴν πόλιν Ἡρακλείδου καὶ Δίωνος ἅμα πολιτευομένων. 
<pb id="p.114" TEIform="pb"/>
</p>
</div2>
</div1>
<div1 type="chapter" n="54" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἦν δέ
τις ἑταῖρος τοῦ Δίωνος ἐξ Ἀθηνῶν, 
Κάλλιππος, ὅν φησιν ὁ Πλάτων οὐκ ἀπὸ 
παιδείας, ἀλλʼ ἐκ μυσταγωγιῶν καὶ τῆς περιτρεχούσης 
ἑταιρείας γνώριμον αὐτῷ γενέσθαι καὶ 
συνήθη, μετασχὼν δὲ τῆς στρατείας καὶ τιμώμενος, 
ὥστε καὶ συνεισελθεῖν εἰς τὰς Συρακούσας 
πρῶτος τῶν ἑταίρων ἁπάντων, ἐστεφανωμένος καὶ 
λαμπρὸς ἐν τοῖς ἀγῶσι καὶ διάσημος.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἐπεὶ δέ, 
τῶν πρώτων καὶ βελτίστων φίλων τοῦ Δίωνος ἀνηλωμένων ὑπὸ τοῦ πολέμου, καὶ τεθνηκότος 
<pb id="paris.1624.982" TEIform="pb"/> Ἡρακλείδου, τόν τε δῆμον ἑώρα τῶν Συρακουσίων ἔρημον ἡγεμόνος ὄντα καὶ τοὺς στρατιώτας τοὺς μετὰ Δίωνος προσέχοντας αὐτῷ μάλιστα, 
μιαρώτατος ἀνθρώπων γενόμενος καὶ παντάπασιν ἐλπίσας Σικελίαν ἆθλον ἕξειν τῆς ξενοκτονίας, ὡς δέ φασιν ἔνιοι, καὶ τάλαντα προσλαβὼν εἴκοσι τοῦ φόνου μισθὸν παρὰ τῶν πολεμίων, διέφθειρε καὶ παρεσκεύαζέ τινας τῶν ξένων ἐπὶ τόν Δίωνα, κακοηθεστάτην ἀρχὴν καὶ πανουργοτάτην ποιησάμενος.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἀεὶ γάρ τινας φωνὰς τῶν στρατιωτῶν πρὸς ἐκεῖνον ἢ λελεγμένας ἀληθῶς ἀναφέρων ἢ πεπλασμένας ὑφʼ αὐτοῦ, τοιαύτην ἐξουσίαν ἔλαβε διὰ τὴν πίστιν ὥστʼ ἐντυγχάνειν κρύφα καὶ διαλέγεσθαι μετὰ παρρησίας οἷς βούλοιτο κατὰ τοῦ Δίωνος, αὐτοῦ κελεύοντος, ἵνα μηδὲ εἰς λανθάνῃ τῶν ὑπούλως καὶ δυσμενῶς ἐχόντων,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐκ δὲ
τούτων συνέβαινε τοὺς μὲν πονηροὺς καὶ νοσοῦντας εὑρίσκειν ταχὺ καὶ συνιστάναι τόν Κάλλιππον, εἰ δέ τις ἀπωσάμενος τοὺς λόγους αὐτοῦ καὶ τὴν πεῖραν ἐξείποι πρὸς τόν Δίωνα, μὴ ταράττεσθαι 
<pb id="p.116" TEIform="pb"/>
μηδὲ χαλεπαίνειν ἐκεῖνον, ὡς ἃ προσέταττε τοῦ Καλλίππου περαίνοντος. </p>
</div2>
</div1>
<div1 type="chapter" n="55" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
συνισταμένης δὲ τῆς ἐπιβουλῆς φάσμα γίνεται τῷ Δίωνι μέγα καὶ τερατῶδες, ἐτύγχανε μὲν γὰρ ὀψὲ τῆς ἡμέρας καθεζόμενος ἐν παστάδι τῆς οἰκίας μόνος ὢν πρὸς ἑαυτῷ τὴν διάνοιαν 
ἐξαίφνης δὲ ψόφου γενομένου πρὸς θατέρῳ πέρατι τῆς στοᾶς, ἀποβλέψας ἔτι φωτὸς ὄντος εἶδε γυναῖκα μεγάλην, στολῇ μὲν καὶ προσώπῳ μηδὲν Ἐριννύος τραγικῆς παραλλάττουσαν, σαίρουσαν δὲ καλλύντρῳ τινὶ τὴν οἰκίαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἐκπλαγεὶς δὲ δεινῶς καὶ περίφοβος γενόμενος μετεπέμψατο τοὺς φίλους καὶ διηγεῖτο τὴν ὄψιν αὐτοῖς καὶ παραμένειν ἐδεῖτο καὶ συννυκτερεύειν, παντάπασιν ἐκστατικῶς ἔχων καὶ δεδοικὼς μὴ πάλιν εἰς ὄψιν αὐτῷ μονωθέντι τὸ τέρας ἀφίκηται. 
τοῦτο μὲν οὖν αὖθις οὐ συνέπεσε, μεθʼ ἡμέρας δʼ ὀλίγας ὁ υἱὸς αὐτοῦ σχεδὸν ἀντίπαις ὤν, ἔκ τινος λύπης καὶ ὀργῆς μικρὰν καὶ παιδικὴν ἀρχὴν λαβούσης, ἔρριψεν ἑαυτὸν ἀπὸ τοῦ τέγους ἐπὶ τὴν κεφαλὴν καὶ διεφθάρη. </p>
</div2>
</div1>
<div1 type="chapter" n="56" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν
τοιούτοις δὲ τοῦ Δίωνος ὄντος, ὁ 
Κάλλιππος ἔτι μᾶλλον εἴχετο τῆς ἐπιβουλῆς, 
καὶ λόγον εἰς τοὺς Συρακουσίους ἐξέδωκεν ὡς ὁ 
Δίων,
ἄπαις γεγονώς, ἔγνωκε τὸν Διονυσίου 
καλεῖν Ἀπολλοκράτην καὶ ποιεῖσθαι διάδοχον, 
ἀδελφιδοῦν μὲν ὄντα τῆς ἑαυτοῦ γυναικός, θυγατριδοῦν 
δὲ τῆς ἀδελφῆς. 
ἤδη δὲ καὶ τὸν Δίωνα 
καὶ τὰς γυναῖκας ὑπόνοια τῶν πραττομένων εἶχε, 
καὶ μηνύσεις ἐγίγνοντο πανταχόθεν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἀλλʼ ὁ μὲν Δίων, ὡς ἔοικεν, ἐπὶ τοῖς κατὰ τὸν Ἡρακλείδην ἀχθόμενος, καὶ τὸν φόνον ἐκεῖνον, ὥς τινα τοῦ 
<pb id="p.118" TEIform="pb"/>
βίου καὶ τῶν πράξεων αὐτῷ κηλῖδα περικειμένην, δυσχεραίνων ἀεὶ καὶ βαρυνόμενος, εἶπεν ὅτι πολλάκις ἤδη θνῄσκειν ἕτοιμός ἐστι καὶ παρέχειν τῷ βουλομένῳ σφάττειν αὐτόν, εἰ ζ?ῆν δεήσει μὴ μόνον τοὺς ἐχθρούς, ἀλλὰ καὶ τοὺς φίλους φυλαττόμενον. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
τὰς δὲ γυναῖκας ὁρῶν ὁ Κάλλιππος ἐξεταζούσας ἀκριβῶς τὸ πρᾶγμα, καὶ φοβηθείς, ἦλθε πρὸς αὐτὰς ἀρνούμενος καὶ δακρύων καὶ πίστιν ἣν βούλονται διδόναι βουλόμενος. 
αἱ δʼ
ἠξίουν αὐτὸν ὀμόσαι τὸν μέγαν ὅρκον. ἦν δὲ τοιοῦτος: καταβὰς εἰς τὸ τῶν Θεσμοφόρων τέμενος ὁ διδοὺς τὴν πίστιν, ἱερῶν τινων γενομένων, περιβάλλεται τὴν πορφυρίδα τῆς θεοῦ, καὶ λαβὼν δᾷδα καιομένην ἀπόμνυσι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ταῦτα ποιήσας ὁ Κάλλιππος πάντα, καὶ τὸν ὅρκον ἀπομόσας, οὕτω κατεγέλασε τῶν θεῶν ὥστε περιμείνας τὴν ἑορτὴν ἧς ὤμοσε θεοῦ, δρᾷ τὸν φόνον ἐν τοῖς Κορείοις, οὐδὲν ἴσως τὸ περὶ τὴν ἡμέραν τῆς θεοῦ ποιησάμενος, ὡς ἀσεβουμένης πάντως, εἰ καὶ κατʼ ἄλλον χρόνον ἔσφαττε τὸν μύστην αὐτῆς ὁ μυσταγωγός. </p>
</div2>
</div1>
<div1 type="chapter" n="57" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὄντων δὲ πλειόνων ἐν τῇ κοινωνίᾳ τῆς πράξεως, καθεζομένου Δίωνος ἐν οἰκήματι κλίνας τινὰς ἔχοντι μετὰ τῶν φίλων, οἱ μὲν ἔξω τὴν 
<pb id="paris.1624.983" TEIform="pb"/> οἰκίαν περιέστησαν, οἱ δὲ πρὸς ταῖς θύραις τοῦ οἴκου καὶ ταῖς θυρίσιν ἦσαν. 
αὐτοὶ δʼ οἱ προσφέρειν τὰς χεῖρας μέλλοντες Ζακύνθιοι παρῆλθον 
<pb id="p.120" TEIform="pb"/>
ἄνευ ξιφῶν ἐν τοῖς χιτῶσιν. ἅμα δʼ οἱ μὲν ἔξω 
τὰς θύρας ἐπισπασάμενοι κατεῖχον, οἱ δὲ τῷ 
Δίωνι προσπεσόντες κατάγχειν ἐπειρῶντο καὶ συντρίβειν αὐτόν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ὡς δʼ οὐδὲν ἐπέραινον, 
ᾔτουν ξίφος: οὐδεὶς δʼ ἐτόλμα τὰς θύρας ἀνοῖξαι ι. συχνοὶ γὰρ ἦσαν ἔνδον οἱ μετὰ τοῦ Δίωνος, ὧν ἕκαστος οἰόμενος, ἂν ἐκεῖνον προῆται, διασώσειν ἑαυτόν, οὐκ ἐτόλμα βοηθεῖν. 
διατριβῆς δὲ γενομένης Λύκων ὁ Συρακούσιος ὀρέγει τινὶ τῶν Ζακυνθίων διὰ τῆς θυρίδος ἐγχειρίδιον, ᾧ καθάπερ ἱερεῖον τὸν Δίωνα κρατούμενον πάλαι καὶ δεδιττόμενον ἀπέσφαξαν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
εὐθὺς δὲ καὶ τὴν ἀδελφὴν μετὰ τῆς γυναικὸς ἐγκύμονος οὔσης εἰς τὴν εἱρκτὴν ἐνέβαλον. καὶ συνέβη τῇ γυναικὶ τλημονέστατα λοχευθείσῃ τεκεῖν ἐν τῷ δεσμωτηρίῳ παιδάριον ἄρρεν: ὅπερ καὶ θρέψαι μᾶλλον παρεβάλοντο πείσασαι τοὺς φύλακας, ἤδη τοῦ Καλλίππου θορυβουμένου τοῖς πράγμασιν. </p>
</div2>
</div1>
<div1 type="chapter" n="58" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν
ἀρχῇ μὲν γὰρ ἀποκτείνας τὸν Δίωνα λαμπρὸς ἦν καί κατεῖχε τὰς Συρακούσας: καί πρὸς τὴν Ἀθηναίων ἔγραφε πόλιν, ἣν μάλιστα μετὰ τοὺς θεοὺς ὤφειλεν αἰδεῖσθαι καί δεδιέναι τηλικούτου μύσους ἁψάμενος. 
ἀλλʼ ἔοικεν ἀληθῶς λέγεσθαι τὸ τὴν πόλιν ἐκείνην φέρειν ἄνδρας ἀρετῇ τε τοὺς ἀγαθοὺς ἀρίστους καὶ κακίᾳ τοὺς φαύλους πονηροτάτους, καθάπερ αὐτῶν καί ἡ χώρα κάλλιστον μέλι καί κώνειον ὠκυμορώτατον ἀναδίδωσιν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὐ
μὴν πολὺν χρόνον ὁ Κάλλιππος ἔγκλημα τῆς τύχης καί τῶν θεῶν περιῆν, ὡς περιορώντων ἐξ ἀσεβήματος ἄνθρωπον τηλικούτου κτώμενον ἡγεμονίας καί πράγματα: 
ταχὺ δʼ ἀξίαν δίκην ἔδωκεν. ὁρμήσας μὲν γὰρ 
<pb id="p.122" TEIform="pb"/>
Κατάνην λαβεῖν, εὐθὺς ἀπέβαλε τὰς Συρακούσας ὅτε καί φασιν αὐτὸν εἰπεῖν ὅτι πόλιν ἀπολωλεκὼς τυρόκνηστιν εἴληφεν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἐπιθέμενος δὲ Μεσσηνίοις 
καί τοὺς πλείστους στρατιώτας ἀπολέσας, ἐν οἷς 
ἦσαν οἱ Δίωνα κατακτείναντες, οὐδεμιᾶς δὲ πόλεως 
αὐτὸν ἐν Σικελίᾳ προσδεχομένης, ἀλλὰ 
μισούντων ἁπάντων καί προβαλλομένων, Ῥήγιον κατέσχεν. 
ἐκεῖ δὲ λυπρῶς πράττων καί κακῶς 
διατρέφων τοὺς μισθοφόρους, ὑπὸ Λεπτίνου καί 
Πολυπέρχοντος ἀνῃρέθη, χρησαμένων ξιφιδίῳ 
κατὰ τύχην ᾧ καί Δίωνα πληγῆναί φασιν. 
ἐγνώσθη δὲ τῷ μεγέθει βραχὺ γὰρ ἦν, ὥσπερ 
τὰ Λακωνικά καί τῇ κατασκευῇ τῆς τέχνης, 
εἰργασμένον γλαφυρῶς καί περιττῶς.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">τοιαύτην μὲν οὖν τίσιν Κάλλιππος ἔδωκε. 
</p>
<p TEIform="p">τὴν δʼ Ἀριστομάχην καί τὴν Ἀρετήν, ὡς 
ἀφείθησαν ἐκ τῆς εἱρκτῆς, ἀναλαβὼν Ἱκέτης ὁ 
Συρακούσιος, εἷς τῶν Δίωνος φίλων γεγονώς, 
ἐδόκει πιστῶς καί καλῶς περιέπειν. 
εἶτα συμπεισθεὶς 
ὑπὸ τῶν Δίωνος ἐχθρῶν καί παρασκευάσας 
πλοῖον αὐταῖς, ὡς εἷς Πελοπόννησον 
ἀποσταλησομέναις, ἐκέλευσε κατὰ πλοῦν ἀποσφάξαντας 
ἐκβαλεῖν εἷς τὴν θάλασσαν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">οἱ δὲ ζώσας ἔτι καταποντισθῆναι λέγουσι, καί τὸ παιδίον μετʼ αὐτῶν. 
περιῆλθε δὲ καί τοῦτον ἀξία ποινὴ τῶν τετολμημένων, αὐτός τε γὰρ ὑπὸ Τιμολέοντος ἁλοὺς ἀπέθανε, καί θυγατέρας δύο προσαπέκτειναν αὐτοῦ Δίωνι τιμωροῦντες οἱ Συρακούσιοι, περὶ ὧν ἐν τῷ Τιμολέοντος βίῳ καθʼ ἕκαστα γέγραπται. </p>
</div2>
</div1>
</body>
</text>
</TEI.2>

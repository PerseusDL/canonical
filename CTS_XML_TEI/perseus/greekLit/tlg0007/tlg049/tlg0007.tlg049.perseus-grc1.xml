<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title type="sub" TEIform="title">Machine readable text</title>
<title n="Phoc." type="work" TEIform="title">Phocion</title>
<author n="Plut." TEIform="author">Plutarch</author>
<editor n="Perrin" role="editor" TEIform="editor">Bernadotte Perrin</editor>
<sponsor TEIform="sponsor">Perseus Project, Tufts University</sponsor>
<principal TEIform="principal">Gregory Crane</principal>
<respStmt TEIform="respStmt">
<resp TEIform="resp">Prepared under the supervision of</resp>
<name TEIform="name">Lisa Cerrato</name>
<name TEIform="name">William Merrill</name>
<name TEIform="name">Elli Mylonas</name>
<name TEIform="name">David Smith</name>
</respStmt>
<funder n="org:NEH" TEIform="funder">The National Endowment for the Humanities</funder>
</titleStmt>
<extent TEIform="extent"/>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<analytic n="Phoc." TEIform="analytic"/>
<monogr TEIform="monogr">
<author TEIform="author">Plutarch</author>
<title TEIform="title">Plutarch's Lives</title>
<respStmt TEIform="respStmt">
<resp TEIform="resp">with an English Translation by</resp>
<name TEIform="name">Bernadotte Perrin</name>
</respStmt>
<imprint TEIform="imprint">
<pubPlace TEIform="pubPlace">Cambridge, MA</pubPlace>
<publisher TEIform="publisher">Harvard University Press</publisher>
<pubPlace TEIform="pubPlace">London</pubPlace>
<publisher TEIform="publisher">William Heinemann Ltd.</publisher>
<date TEIform="date">1919</date>
</imprint>
<biblScope type="volume" TEIform="biblScope">8</biblScope>
</monogr>
<idno type="ISBN" TEIform="idno">0674991117</idno>
</biblStruct>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<correction status="high" method="silent" default="NO" TEIform="correction">
<p TEIform="p">optical character recognition</p>
</correction>
</editorialDecl>
<refsDecl doctype="TEI.2" TEIform="refsDecl">
<state unit="chapter" delim="." TEIform="state"/>
<state unit="section" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
<revisionDesc TEIform="revisionDesc">
<change TEIform="change">
<date TEIform="date">03/10</date>
<respStmt TEIform="respStmt">
<name TEIform="name">RS</name>
<resp TEIform="resp"/>
</respStmt>
<item TEIform="item">tagged and parsed</item>
</change>
</revisionDesc>
</teiHeader>
<text TEIform="text">
<body TEIform="body">
<pb id="p.144" TEIform="pb"/>
<div1 type="chapter" n="1" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Δημάδης ὁ ῥήτωρ
ἰσχύων μὲν ἐν ταῖς Ἀθήναις διὰ τὸ πρὸς χάριν πολιτεύεσθαι Μακεδόνων καὶ Ἀντιπάτρου, πολλὰ δὲ γράφειν καὶ λέγειν ἀναγκαζόμενος παρὰ τὸ ἀξίωμα τῆς πόλεως καὶ τὸ ἦθος, ἔλεγε συγγνώμης ἄξιος εἶναι πολιτευόμενος τὰ ναυάγια τῆς πόλεως, τοῦτο δὲ εἰ καὶ τῷ ῥήτορι θρασύτερον εἴρηται, δόξειεν ἂν ἀληθὲς εἶναι μετενεχθὲν ἐπὶ τὴν Φωκίωνος πολιτείαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Δημάδης μὲν γὰρ αὐτὸς ἦν ναυάγιον τῆς πόλεως, οὕτως ἀσελγῶς βιώσας καὶ πολιτευσάμενος ὥστε Ἀντίπατρον εἰπεῖν ἐπʼ αὐτοῦ, γέροντος ἤδη γεγονότος, ὅτι καθάπερ ἱερείου διαπεπραγμένου γλῶσσα καὶ κοιλία μόνον ἀπολείπεται: τὴν δὲ Φωκίωνος ἀρετήν, ὥσπερ ἀνταγωνιστῇ βαρεῖ καὶ βιαίῳ καιρῷ συλλαχοῦσαν, αἱ τύχαι τῆς Ἑλλάδος ἀμαυρὰν καὶ ἀλαμπῆ πρὸς δόξαν ἐποίησαν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οὐ
γὰρ Σοφοκλεῖ γε προσεκτέον ἀσθενῆ ποιοῦντι 
<pb id="paris.1624.742" TEIform="pb"/> τὴν ἀρετὴν ἐν οἷς φησιν:<note anchored="yes" place="unspecified" resp="ed" TEIform="note">
<title TEIform="title">Antigone</title>, 563 f. (<foreign lang="greek" TEIform="foreign">οὐ γάρ ποτʼ, ὦναξ, κτλ.</foreign>).</note>
<quote rend="blockquote" TEIform="quote">
<l part="N" TEIform="l">ἀλλʼ οὐ γὰρ, ὦναξ, οὐδʼ ὃς ἂν βλάστῃ μένει 
</l>
<l part="N" TEIform="l">νοῦς τοῖς κακῶς πράξασιν, ἀλλʼ ἐξίσταται:</l>
</quote> 
τοσοῦτον δὲ τῇ τύχῃ δοτέον ἀντιταττομένῃ πρὸς τοὺς ἀγαθοὺς ἄνδρας ἰσχύειν, ὅσον ἀντὶ τῆς ἀξίας τιμῆς καὶ χάριτος ἐνίοις ψόγους πονηροὺς καὶ 
<pb id="p.146" TEIform="pb"/>
διαβολὰς ἐπιφέρουσαν τὴν πίστιν ἀσθενεστέραν ποιεῖν τῆς ἀρετῆς. </p>
</div2>
</div1>
<div1 type="chapter" n="2" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
καίτοι δοκοῦσιν οἱ δῆμοι μᾶλλον εἰς τοὺς ἀγαθοὺς ἐξυβρίζειν ὅταν εὐτυχῶσιν, ὑπὸ πραγμάτων μεγάλων καὶ δυνάμεως ἐπαιρόμενοι: συμβαίνει δὲ τοὐναντίον, αἱ γὰρ συμφοραὶ πικρὰ μὲν τὰ ἤθη καὶ μικρόλυπα καὶ ἀκροσφαλῆ πρὸς ὀργὰς ποιοῦσι, δύσκολον δὲ τὴν ἀκοὴν καὶ τραχεῖαν, ὑπὸ παντὸς λόγου καὶ ῥήματος τόνον ἔχοντος ἐνοχλουμένην ὁ δὲ ἐπιτιμῶν τοῖς ἐξαμαρτανομένοις ἐξονειδίζειν τὰ δυστυχήματα δοκεῖ, καὶ καταφρονεῖν ὁ παρρησιαζόμενος,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
καὶ καθάπερ τὸ μέλι λυπεῖ τὰ τετρωμένα καὶ ἡλκωμένα μέρη τοῦ σώματος, οὕτως πολλάκις οἱ ἀληθινοὶ καὶ νοῦν ἔχοντες λόγοι δάκνουσι καὶ παροξύνουσι τοὺς κακῶς πράττοντας, ἐὰν μὴ προσηνεῖς ὦσι καὶ συνείκοντες, ὥσπερ ἀμέλει τὸ ἡδὺ “μενοεικὲσ” ὁ ποιητὴς κέκληκεν, ὡς τῷ ἡδομένῳ τῆς ψυχῆς ὑπεῖκον καὶ μὴ μαχόμενον μη??δʼ ἀντιτυποῦν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
καὶ γὰρ ὄμμα φλεγμαῖνον ἥδιστα τοῖς σκιεροῖς καὶ ἀλαμπέσιν ἐνδιατρίβει χρώμασι, τὰ δὲ αὐγὴν ἔχοντα καὶ φῶς ἀποστρέφεται, καὶ πόλις ἐν τύχαις ἀβουλήτοις γενομένη ψοφοδεὲς καὶ τρυφερόν ἐστι διʼ ἀσθένειαν ἀνέχεσθαι παρρησίας, ὅτε μάλιστα δεῖται, τῶν πραγμάτων ἀναφορὰν ἁμαρτήματος οὐκ ἐχόντων, διὸ πάντῃ σφαλερὸν ἡ τοιαύτη πολιτεία: 
<pb id="p.148" TEIform="pb"/>
συναπόλλυσι γὰρ τὸν πρὸς χάριν λέγοντα καὶ προαπόλλυσι τὸν μὴ χαριζόμενον. 
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ὥσπερ οὖν τὸν ἥλιον οἱ μαθηματικοὶ λέγουσι 
μήτε τὴν αὐτὴν τῷ οὐρανῷ φερόμενον φοράν μήτε 
ἄντικρυς ἐναντίαν καὶ ἀντιβατικήν, ἀλλὰ λοξῷ 
καὶ παρεγκεκλιμένῳ πορείας σχήματι χρώμενον 
ὑγρὰν καὶ εὐκαμπῆ καὶ περιελιττομένην ἕλικα 
ποιεῖν, ᾗ σῴζεται πάντα καὶ λαμβάνει τὴν 
ἀρίστην κρᾶσιν, οὕτως ἄρα τῆς πολιτείας ὁ μὲν 
ὄρθιος ἄγαν καὶ πρὸς ἅπαντα τοῖς δημοσίοις<note anchored="yes" place="unspecified" resp="ed" TEIform="note">
<foreign lang="greek" TEIform="foreign">δημοσίοις</foreign> Bekker has <foreign lang="greek" TEIform="foreign">δήμοις</foreign>, after Coraës.</note> 
ἀντιβαίνων τόνος ἀπηνὴς καὶ σκληρός, ὥσπερ αὖ πάλιν ἐπισφαλὲς καὶ κάταντες τὸ συνεφελκόμενον οἷς ἁμαρτάνουσιν οἱ πολλοὶ καὶ συνεπιρρέπον,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἡ δὲ
ἀνθυπείκουσα πειθομένοις καὶ διδοῦσα τὸ πρὸς χάριν, εἶτα ἀπαιτοῦσα τὸ συμφέρον ἐπιστασία καὶ κυβέρνησις ἀνθρώπων πολλὰ πρᾴως καὶ χρησίμως ὑπουργούντων, εἰ μὴ πάντα δεσποτικῶς καὶ βιαίως ἄγοιντο, σωτήριος, ἐργώδης δὲ καὶ χαλεπὴ καὶ τὸ σεμνὸν ἔχουσα τῷ ἐπιεικεῖ δύσμικτον: ἐὰν δὲ μιχθῇ, τοῦτό ἔστιν ἡ πάντων μὲν ῥυθμῶν, πασῶν δὲ ἁρμονιῶν ἐμμελεστάτη καὶ μουσικωτάτη κρᾶσις, ᾗ καὶ τὸν κόσμον ὁ θεὸς λέγεται διοικεῖν, οὐ βιαζόμενος, ἀλλὰ πειθοῖ καὶ λόγῳ παράγων τὴν ἀνάγκην. </p>
</div2>
</div1>
<div1 type="chapter" n="3" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ταῦτα δὲ καὶ Κάτωνι τῷ νέῳ συνέβη, καὶ γὰρ οὗτος οὐ πιθανὸν ἔσχεν οὐδὲ προσφιλὲς ὄχλῳ τὸ ἦθος, οὐδὲ ἤνθησεν ἐν τῇ πολιτείᾳ πρὸς 
<pb id="p.150" TEIform="pb"/>
χάριν: ἀλλʼ ὁ μὲν Κικέρων φησὶν αὐτὸν ὥσπερ ἐν τῇ Πλάτωνος πολιτείᾳ καὶ οὐκ ἐν τῇ Ῥωμύλου πολιτευόμενον ὑποστάθμῃ τῆς ὑπατείας ἐκπεσεῖν, ἐμοὶ δὲ ταὐτὸ δοκεῖ παθεῖν τοῖς μὴ καθʼ ὥραν ἐκφανεῖσι καρποῖς.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς
γὰρ ἐκείνους ἡδέως ὁρῶντες καὶ θαυμάζοντες οὐ χρῶνται, οὕτως ἡ Κάτωνος ἀρχαιοτροπία διὰ χρόνων πολλῶν ἐπιγενομένη βίοις διεφθορόσι καὶ πονηροῖς ἔθεσι δόξαν μὲν εἶχε μεγάλην καὶ κλέος, οὐκ ἐνήρμοσε δὲ ταῖς χρείαις διὰ βάρος καὶ μέγεθος τῆς ἀρετῆς ἀσύμμετρον τοῖς καθεστῶσι καιροῖς.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
καὶ γὰρ αὐτὸς οὐ κεκλιμένης μὲν ἤδη τῆς πατρίδος, ὥσπερ ὁ 
<pb id="paris.1624.743" TEIform="pb"/> Φωκίων, πολὺν δὲ χειμῶνα καὶ σάλον ἐχούσης, ὅσον ἱστίων καὶ κάλων ἐπιλαβέσθαι καὶ παραστῆναι τοῖς πλέον δυναμένοις πολιτευσάμενος, οἰάκων δὲ καὶ κυβερνήσεως ἀπωσθείς, ὅμως μέγαν ἀγῶνα τῇ τύχῃ περιέστησεν. εἷλε μὲν γὰρ καὶ κατέβαλε τὴν πολιτείαν διʼ ἄλλους, μόλις δὲ καὶ βραδέως καὶ χρόνῳ πολλῷ καὶ παρὰ μικρὸν ἐλθοῦσαν περιγενέσθαι διὰ Κάτωνα καὶ τὴν Κάτωνος ἀρετήν:
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ᾗ
παραβάλλομεν τὴν Φωκίωνος, οὐ κατὰ κοινὰς ὁμοιότητας, ὡς ἀγαθῶν καὶ πολιτικῶν ἀνδρῶν ἔστι γὰρ ἀμέλει καὶ ἀνδρείας διαφορὰ πρὸς ἀνδρείαν, ὡς τῆς Ἀλκιβιάδου πρὸς τὴν Ἐπαμεινώνδου, καὶ φρονήσεως πρὸς 
<pb id="p.152" TEIform="pb"/>
φρόνησιν, ὡς τῆς Θεμιστοκλέους πρὸς τὴν Ἀριστείδου, καὶ δικαιοσύνης πρὸς δικαιοσύνην, ὡς τῆς Νομᾶ πρὸς τὴν Ἀγησιλάου,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
τούτων δὲ τῶν ἀνδρῶν αἱ ἀρεταὶ μέχρι τῶν τελευταίων καὶ ἀτόμων διαφορῶν ἕνα χαρακτῆρα καὶ μορφὴν καὶ χρῶμα κοινὸν ἤθους ἐγκεκραμένον ἐκφέρουσιν, ὥσπερ ἴσῳ μέτρῳ μεμιγμένου πρὸς τὸ αὐστηρὸν τοῦ φιλανθρώπου καὶ πρὸς τὸ ἀσφαλὲς τοῦ ἀνδρείου, καὶ τῆς ὑπὲρ ἄλλων μὲν κηδεμονίας, ὑπὲρ αὐτῶν δὲ ἀφοβίας, καὶ πρὸς μὲν τὸ αἰσχρὸν εὐλαβείας, πρὸς δὲ τὸ δίκαιον εὐτονίας συνηρμοσμένης ὁμοίως: ὥστε λεπτοῦ πάνυ λόγου δεῖσθαι καθάπερ ὀργάνου πρὸς διάκρισιν καὶ ἀνεύρεσιν τῶν διαφερόντων. </p>
</div2>
</div1>
<div1 type="chapter" n="4" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὸ
μὲν οὖν Κάτωνος ὡμολόγηται γένος ἐκ λαμπρῶν ὑπάρχειν, ὡς λεχθήσεται: Φωκίωνα δὲ τεκμαίρομαι μὴ παντάπασιν εἶναι γένους ἀτίμου καὶ καταπεπτωκότος. εἰ γὰρ ἦν, ὥς φησιν Ἰδομενεύς, δοιδυκοποιοῦ πατρός, οὐκ ἂν ἐν τῷ λόγῳ Γλαύκιππος ὁ Ὑπερείδου μυρία συνειλοχὼς καὶ εἰρηκὼς κατʼ αὐτοῦ κακὰ τὴν δυσγένειαν παρῆκεν, οὐδʼ ἂν οὕτως ἐλευθερίου βίου καὶ σώφρονος παιδείας μετέσχεν ὥστε τῆς Πλάτωνος ἔτι μειράκιον ὤν, ὕστερον δὲ τῆς Ξενοκράτους διατριβῆς, ἐν Ἀκαδημείᾳ μετασχεῖν, καὶ τῶν ἀρίστων ἐξ ἀρχῆς ἐπιτηδευμάτων ζηλωτὴς γενέσθαι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Φωκίωνα γὰρ οὔτε γελάσαντά τις οὔτε κλαύσαντα ῥᾳδίως Ἀθηναίων εἶδεν, οὐδʼ ἐν βαλανείῳ δημοσιεύοντι λουσάμενον, ὡς ἱστόρηκε Δοῦρις, οὐδὲ ἐκτὸς ἔχοντα τὴν χεῖρα τῆς περιβολῆς, ὅτε τύχοι περιβεβλημένος, ἐπεὶ κατά γε τὴν χώραν καὶ 
<pb id="p.154" TEIform="pb"/>
τὰς στρατείας ἀνυπόδητος ἀεὶ καὶ γυμνὸς ἐβάδιζεν, εἰ μὴ ψῦχος ὑπερβάλλον εἴη καὶ δυσκαρτέρητον, ὥστε καὶ παίζοντας ἤδη τοὺς στρατευομένους σύμβολον μεγάλου ποιεῖσθαι χειμῶνος ἐνδεδυμένον Φωκίωνα. </p>
</div2>
</div1>
<div1 type="chapter" n="5" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τῷ δὲ ἤθει προσηνέστατος ὢν καὶ φιλανθρωπότατος ἀπὸ τοῦ προσώπου δυσξύμβολος ἐφαίνετο καὶ σκυθρωπός, ὥστε μὴ ῥᾳδίως ἄν τινα μόνον ἐντυχεῖν αὐτῷ τῶν ἀσυνήθων, διὸ καὶ Χάρητί ποτε πρὸς τὰς ὀφρῦς αὐτοῦ λέγοντι τῶν Ἀθηναίων ἐπιγελώντων, “οὐδὲν,” εἶπεν, “αὕτη ὑμᾶς λελύπηκεν ἡ ὀφρύς: ὁ δὲ τούτων γέλως πολλὰ κλαῦσαι τὴν πόλιν πεποίηκεν.” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ὁμοίως δέ πως τοῦ Φωκίωνος καὶ ὁ λόγος ἦν ἐπὶ χρηστοῖς εὐτυχήμασι καὶ διανοήμασι σωτήριος, προστακτικήν τινα καὶ αὐστηρὰν καὶ ἀνήδυντον ἔχων βραχυλογίαν. ὡς γὰρ ὁ Ζήνων ἔλεγεν ὅτι δεῖ τὸν φιλόσοφον εἰς νοῦν ἀποβάπτοντα προφέρεσθαι τὴν λέξιν, οὕτως ὁ Φωκίωνος λόγος πλεῖστον ἐν ἐλαχίστῃ λέξει νοῦν εἶχε. καὶ πρὸς τοῦτο ἔοικεν ἀπιδὼν ὁ Σφήττιος Πολύευκτος εἰπεῖν ὅτι ῥήτωρ μὲν ἄριστος εἴη Δημοσθένης,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
εἰπεῖν δὲ δεινότατος ὁ Φωκίων, ὡς γὰρ ἡ τοῦ νομίσματος ἀξία πλείστην ἐν ὄγκῳ βραχυτάτῳ δύναμιν ἔχει, οὕτω λόγου δεινότης ἐδοκεῖ πολλὰ σημαίνειν ἀπʼ ὀλίγων, καὶ μέντοι καὶ αὐτόν ποτε τὸν Φωκίωνά φασι πληρουμένου τοῦ θεάτρου περιπατεῖν ὑπὸ σκηνήν αὐτόν ὄντα πρὸς 
<pb id="paris.1624.744" TEIform="pb"/> ἑαυτῷ τὴν διάνοιαν εἰπόντος δέ τινος τῶν φίλων, “σκεπτομένῳ,
Φωκίων, ἔοικας,” “ναὶ μὰ τὸν Δία,” φάναι, “σκέπτομαι εἴ τι δύναμαι τοῦ λόγου ἀφελεῖν ὃν μέλλω λέγειν πρὸς Ἀθηναίουσ” <pb id="p.156" TEIform="pb"/>
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὁ δὲ
Δημοσθένης τῶν μὲν ἄλλων κατεφρόνει πολὺ ῥητόρων, ἀνισταμένου δὲ Φωκίωνος εἰώθει λέγειν ἀτρέμα πρὸς τοὺς φίλους, “ἡ τῶν ἐμῶν λόγων κοπὶς πάρεστιν.” ἀλλὰ τοῦτο μὲν ἴσως πρὸς τὸ ἦθος ἀνοιστέον ἐπεὶ καὶ ῥῆμα καὶ νεῦμα μόνον ἀνδρὸς ἀγαθοῦ μυρίοις ἐνθυμήμασι καὶ περιόδοις ἀντίρροπον ἔχει πίστιν. </p>
</div2>
</div1>
<div1 type="chapter" n="6" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
νέος δὲ ὢν Χαβρίᾳ προσέμιξεν ἑαυτὸν τῷ στρατηγῷ καὶ παρείπετο, πολλὰ μὲν εἰς ἐμπειρίαν τῶν πολεμικῶν ὠφελούμενος, ἔστι δὲ ἐν οἷς ἐπανορθούμενος τήν ἐκείνου φύσιν ἀνώμαλον οὖσαν καὶ ἄκρατον. νωθρὸς γὰρ ὢν ὁ Χαβρίας καὶ δυσκίνητος ἄλλως ἐν αὐτοῖς τοῖς ἀγῶσιν ὤργα καὶ διεπυροῦτο τῷ θυμῷ καὶ συνεξέπιπτε τοῖς θρασυτάτοις παραβολώτερον, ὥσπερ ἀμέλει καὶ κατέστρεψε τόν βίον ἐν Χίῳ πρῶτος εἰσελάσας τῇ τριήρει καὶ βιαζόμενος πρὸς τήν ἀπόβασιν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἀσφαλὴς οὖν ἅμα καὶ δραστήριος ὁ Φωκίων φαινόμενος τήν τε μέλλησιν ἀνεθέρμαινε τοῦ Χαβρίου, καὶ πάλιν ἀφῄρει τήν ἄκαιρον ὀξύτητα τῆς ὁρμῆς. ὅθεν εὐμενὴς ὢν ὁ Χαβρίας καὶ χρηστός, ἠγάπα καὶ προῆγεν αὐτὸν ἐπὶ πράξεις καὶ ἡγεμονίας, γνώριμον ποιῶν τοῖς Ἕλλησι, καὶ τὰ πλείστης ἄξια σπουδῆς ἐκείνῳ χρώμενος. κἀκ τῆς περὶ Νάξον ναυμαχίας ὄνομα καὶ δόξαν οὐ μικρὰν Φωκίωνι περιεποίησε: τοῦ γὰρ εὐωνύμου κέρως ἀπέδωκεν αὐτῷ τήν ἡγεμονίαν, καθʼ ὃ καὶ τήν μάχην ὀξεῖαν εἶχεν ὁ ἀγὼν καὶ κρίσιν ἐποίησε ταχεῖαν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
πρώτην οὖν ἐκείνην ναυμαχίαν 
<pb id="p.158" TEIform="pb"/>
ἡ πόλις αὐτὴ διʼ αὑτῆς ἀγωνισαμένη τοῖς Ἕλλησι μετὰ τήν ἅλωσιν, καὶ κατατυχοῦσα, τόν τε Χαβρίαν ὑπερηγάπησε καὶ τοῦ Φωκίωνος ὡς ἀνδρὸς ἡγεμονικοῦ λόγον ἔσχεν. ἐνίκων δὲ μεγάλοις μυστηρίοις: καὶ παρεῖχεν οἰνοχόημα Χαβρίας Ἀθηναίοις καθʼ ἕκαστον ἐνιαυτὸν τῇ ἕκτῃ ἐπὶ δέκα τοῦ Βοηδρομιῶνος. </p>
</div2>
</div1>
<div1 type="chapter" n="7" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκ
τούτου λέγεται πέμποντος αὐτὸν ἐπὶ τὰς νησιωτικὰς συντάξεις τοῦ Χαβρίου καὶ ναῦς εἴκοσι διδόντος εἰπεῖν, εἰ μὲν ὡς πολεμήσων πέμποιτο, μείζονος δεῖν δυνάμεως, εἰ δὲ ὡς πρὸς συμμάχους, ἀρκεῖν ναῦν μίαν καὶ πλεύσαντα τῇ αὐτοῦ τριήρει καὶ διαλεχθέντα ταῖς πόλεσι καὶ συγγενόμενον τοῖς ἄρχουσιν ἐπιεικῶς καὶ ἀφελῶς καταπλεῦσαι μετὰ πολλῶν νεῶν, ἃς ἀπέστειλαν οἱ σύμμαχοι τὰ χρήματα τοῖς Ἀθηναίοις κομιζούσας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὐ
μόνον δὲ ζῶντα τὸν Χαβρίαν θεραπεύων διετέλει καὶ τιμῶν, ἀλλὰ καὶ τελευτήσαντος αὐτοῦ τῶν προσηκόντων καλῶς ἐπεμελεῖτο, καὶ τὸν παῖδα Κτήσιππον ἐβούλετο μὲν ἄνδρα ποιεῖν ἀγαθόν, ἔμπληκτον δὲ ὁρῶν καὶ ἀνάγωγον ὅμως οὐκ ἀπεῖπεν ἐπανορθούμενος καὶ ἀποκρύπτων τὰ αἴσχη. πλὴν ἅπαξ λέγεται, παρενοχλοῦντος ἐν στρατείᾳ τινὶ τοῦ νεανίσκου καὶ κόπτοντος αὐτὸν ἐρωτήμασιν ἀκαίροις καὶ συμβουλίαις οἷον ἐπανορθουμένου καὶ παραστρατηγοῦντος, εἰπεῖν: “ὦ Χαβρία, Χαβρία,
μεγάλην γέ σοι χάριν ἐκτίνω τῆς φιλίας ὑπομένων σου τὸν υἱόν.” <pb id="p.160" TEIform="pb"/>
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ὁρῶν δὲ τοὺς τὰ κοινὰ πράσσοντας τότε διῃρημένους ὥσπερ ἀπὸ κλήρου τὸ στρατήγιον καὶ τὸ βῆμα, καὶ τοὺς μὲν λέγοντας ἐν τῷ δήμῳ καὶ γράφοντας μόνον, ὧν Εὔβουλος ἦν καὶ Ἀριστοφῶν καὶ Δημοσθένης καὶ Λυκοῦργος καὶ Ὑπερείδης, Διοπείθην δὲ καὶ Μενεσθέα καὶ Λεωσθένην καὶ Χάρητα τῷ στρατηγεῖν καὶ πολεμεῖν αὔξοντας ἑαυτούς, ἐβούλετο τὴν Περικλέους καὶ Ἀριστείδου καὶ Σόλωνος πολιτείαν ὥσπερ ὁλόκληρον καὶ διηρμοσμένην ἐν ἀμφοῖν ἀναλαβεῖν καὶ ἀποδοῦναι. καὶ γὰρ τῶν ἀνδρῶν ἐκείνων ἕκαστος 
<pb id="paris.1624.745" TEIform="pb"/> ἐφαίνετο κατὰ τὸν Ἀρχίλοχον,<note anchored="yes" place="unspecified" resp="ed" TEIform="note">Bergk, <title TEIform="title">Poet. Lyr. Graeci</title>, ii.<hi rend="superscript" TEIform="hi">4</hi>, p. 383 (<foreign lang="greek" TEIform="foreign">εἰμὶ δʼ ἐγὼ θεράπων <gap TEIform="gap"/> ἐρατόν</foreign>).</note>
<quote rend="blockquote" TEIform="quote">
<l part="N" TEIform="l">ἀμφότερον, θεράπων μὲν Ἐνυαλίοιο θεοῖο, 
</l>
<l part="N" TEIform="l">καὶ Μουσέων ἐρατᾶν δῶρον ἐπιστάμενος:</l>
</quote> 
καὶ τὴν θεὸν ἑώρα πολεμικήν τε ἅμα καὶ πολιτικὴν οὖσαν καὶ προσαγορευομένην. </p>
</div2>
</div1>
<div1 type="chapter" n="8" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὕτω δὲ συντάξας ἑαυτόν ἐπολιτεύετο μὲν ἀεὶ πρὸς εἰρήνην καὶ ἡσυχίαν, ἐστρατήγησε δὲ πλείστας οὐ μόνον τῶν καθʼ ἑαυτόν, ἀλλὰ καὶ τῶν πρὸ αὐτοῦ στρατηγίας, οὐ παραγγέλλων οὐδὲ μετιών, ἀλλʼ οὐδὲ φεύγων οὐδὲ ἀποδιδράσκων τῆς πόλεως καλούσης, ὁμολογεῖται γὰρ ὅτι πέντε καὶ τεσσαράκοντα στρατηγίας ἔλαβεν οὐδʼ ἅπαξ ἀρχαιρεσίοις παρατυχών, ἀλλʼ ἀπόντα μεταπεμπομένων αὐτὸν ἀεὶ καὶ χειροτονούντων,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ὥστε θαυμάζειν τοὺς οὐκ εὖ φρονοῦντας τὸν δῆμον ὅτι, πλεῖστα τοῦ Φωκίωνος ἀντικρούοντος αὐτῷ καὶ μηδὲν εἰπόντος πώποτε μηδὲ πράξαντος πρὸς χάριν, ὥσπερ ἀξιοῦσι τοὺς βασιλεῖς τοῖς κόλαξι 
<pb id="p.162" TEIform="pb"/>
χρῆσθαι μετὰ τὸ κατὰ χειρὸς ὕδωρ, ἐχρῆτο οὗτος τοῖς μὲν κομψοτέροις; καὶ ἱλαροῖς ἐν παιδιᾶς μέρει δημαγωγοῖς, ἐπὶ δὲ τὰς ἀρχὰς ἀεὶ νήφων καὶ σπουδάζων τὸν αὐστηρότατον καὶ φρονιμώτατον ἐκάλει τῶν πολιτῶν καὶ μόνον ἢ μᾶλλον ταῖς βουλήσεσιν αὐτοῦ καὶ ὁρμαῖς ἀντιτασσόμενον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
χρησμοῦ μὲν γὰρ ἐκ Δελφῶν ἀναγνωσθέντος ὅτι, τῶν ἄλλων Ἀθηναίων ὁμοφρονούντων, εἷς ἀνὴρ ἐναντία φρονοίη τῇ πόλει, παρελθὼν ὁ Φωκίων ἀμελεῖν ἐκέλευσεν, ὡς αὐτὸς ὢν ὁ ζητούμενος: μόνῳ γὰρ αὐτῷ μηδὲν ἀρέσκειν τῶν πραττομένων. ἐπεὶ δὲ λέγων ποτὲ γνώμην πρὸς τὸν δῆμον εὐδοκίμει καὶ πάντας ὁμαλῶς ἑώρα τὸν λόγον ἀποδεχομένους, ἐπιστραφεὶς πρὸς τοὺς φίλους εἶπεν: “οὐ δή πού τι
κακὸν λέγων ἐμαυτὸν λέληθα;” </p>
</div2>
</div1>
<div1 type="chapter" n="9" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
πρὸς δὲ θυσίαν τινὰ τῶν Ἀθηναίων αἰτούντων ἐπιδόσεις, καὶ τῶν ἄλλων ἐπιδιδόντων, κληθεὶς πολλάκις ἔφη: “τούτους αἰτεῖτε τοὺς πλουσίους: ἐγὼ δὲ αἰσχυνοίμην ἄν, εἰ τούτῳ μὴ ἀποδιδοὺς ὑμῖν ἐπιδοίην,” δείξας Καλλικλέα τὸν δανειστήν, ὡς δʼ οὐκ ἐπαύοντο κεκραγότες καὶ καταβοῶντες, λόγον εἶπεν αὐτοῖς τοῦτον:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> “ἀνὴρ
δειλὸς ἐπὶ πόλεμον ἐξῄει, φθεγξαμένων δὲ κοράκων τὰ ὅπλα θεὶς ἡσύχαζεν: εἶτα ἀναλαβὼν αὖθις ἐξῄει, καὶ φθεγγομένων πάλιν ὑπέστη, καὶ τέλος εἶπεν: ʽ Ὑμεῖς κεκράξεσθε μὲν μέγιστον ὡς 
<pb id="p.164" TEIform="pb"/>
δυνατόν, ἐμοῦ δὲ οὐ γεύσεσθε.ʼ” πάλιν δέ ποτε τῶν Ἀθηναίων ἐξαγαγεῖν αὐτὸν ἐπὶ τοὺς πολεμίους κελευόντων, ὡς δʼ οὐκ ἐβούλετο, δειλὸν καὶ ἄνανδρον ἀποκαλούντων, “οὔτε ὑμεῖς,” εἶπεν, “ἐμὲ
δύνασθε ποιῆσαι θαρσαλέον οὔτε ἐγὼ ὑμᾶς δειλούς. οὐ μὴν ἀλλʼ ἴσμεν ἀλλήλους.” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐν δὲ
καιροῖς ἐπισφαλέσι τραχυνομένου τοῦ δήμου πρὸς αὐτὸν σφόδρα καὶ τῆς στρατηγίας εὐθύνας ἀπαιτοῦντος, “σωθείητε,” εἶπεν, “ὦ μακάριοι, πρῶτον.” ἐπεὶ δὲ πολεμοῦντες μὲν ἦσαν ταπεινοὶ καὶ περιδεεῖς, γενομένης δὲ εἰρήνης ἐθρασύνοντο καὶ κατεβόων τοῦ Φωκίωνος ὡς ἀφῃρημένου τὴν νίκην αὐτῶν, “εὐτυχεῖτε,” εἶπεν, “ἔχοντες στρατηγὸν εἰδότα ὑμᾶς: ἐπεὶ πάλαι ἂν ἀπωλώλειτε.” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τοῖς δὲ Βοιωτοῖς οὐ βουλομένων αὐτῶν δικάζεσθαι περὶ τῆς χώρας, ἀλλὰ πολεμεῖν, συνεβούλευε διὰ τῶν λόγων, ἐν οἷς εἰσι κρείττους, μὴ διὰ τῶν ὅπλων, ἐν οἷς εἰσιν ἥττους, μάχεσθαι. λέγοντα δὲ αὐτὸν οὐ προσιεμένων οὐδὲ ὑπομενόντων ἀκούειν, “ἐμέ,” εἶπεν, “ὑμεῖς ἃ μὴ βούλομαι ποιεῖν βιάσασθαι δύνασθε, λέγειν δὲ ἃ μὴ δεῖ παρὰ γνώμην οὐκ ἀναγκάσετε.” </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
τῶν δὲ ἀντιπολιτευομένων αὐτῷ ῥητόρων Δημοσθένους μὲν εἰπόντος, “ἀποκτενοῦσί σε Ἀθηναῖοι, Φωκίων, 
<pb id="paris.1624.746" TEIform="pb"/> ἂν μανῶσιν,” εἶπε: “σὲ δέ, ἂν σωφρονῶσι:” Πολύευκτον δὲ τὸν Σφήττιον ὁρῶν ἐν καύματι συμβουλεύοντα τοῖς Ἀθηναίοις πολεμεῖν πρὸς Φίλιππον, εἶτα ὑπʼ ἄσθματος πολλοῦ καὶ ἱδρῶτος, ἅτε δὴ καὶ ὑπέρπαχυν ὄντα, πολλάκις 
<pb id="p.166" TEIform="pb"/>
ἐπιρροφοῦντα τοῦ ὕδατος. “ἄξιον,” ἔφη, “τούτῳ πιστεύσαντας ὑμᾶς ψηφίσασθαι τὸν πόλεμον, ὃν τί οἴεσθε ποιήσειν ἐν τῷ θώρακι καὶ τῇ ἀσπίδι, τῶν πολεμίων ἐγγὺς ὄντων, ὅτε λέγων πρὸς ὑμᾶς
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἃ
ἔσκεπται κινδυνεύει πνιγῆναι;” τοῦ δὲ Λυκούργου πολλὰ βλάσφημα πρὸς αὐτὸν εἰπόντος ἐν ἐκκλησίᾳ, καὶ πρὸς ἅπασιν ὅτι, δέκα τῶν πολιτῶν ἐξαιτοῦντος Ἀλεξάνδρου, συνεβούλευεν ἐκδοῦναι, εἶπε: “πολλὰ ἐγὼ συμβεβούλευκα καλὰ καὶ συμφέροντα τούτοις, ἀλλʼ οὐ πείθονταί μοι.” </p>
</div2>
</div1>
<div1 type="chapter" n="10" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἦν δέ
τις Ἀρχιβιάδης ἐπικαλούμενος Λακωνιστής, πώγωνά τε καθειμένος ὑπερφυῆ μεγέθει καὶ τρίβωνα φορῶν ἀεὶ καὶ σκυθρωπάζων τοῦτον ἐν βουλῇ θορυβούμενος ὁ Φωκίων ἐπεκαλεῖτο τῷ λόγῳ μάρτυν ἅμα καὶ βοηθόν, ὡς δὲ ἀναστὰς ἐκεῖνος ἃ πρὸς χάριν ἦν τοῖς Ἀθηναίοις συνεβούλευεν, ἁψάμενος αὐτοῦ τῶν γενείων: “ὦ Ἀρχιβιάδη” , εἶπε, “τί οὖν οὐκ ἀπεκείρω;” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Ἀριστογείτονος δὲ τοῦ συκοφάντου πολεμικοῦ μὲν ὄντος ἐν ταῖς ἐκκλησίαις καὶ παροξύνοντος ἐπὶ τὰς πράξεις τὸν δῆμον, ἐν δὲ τῷ καταλόγῳ προσελθόντος ἐπὶ βακτηρίᾳ τὼ σκέλη καταδεδεμένου, πόρρωθεν αὐτὸν ἀπὸ τοῦ βήματος ἰδὼν ὁ Φωκίων ἀνέκραγε: “γράφε καὶ Ἀριστογείτονα χωλὸν καὶ πονηρόν.” ὥστε θαυμάζειν ὅπως καὶ ὁπόθεν τραχὺς οὕτως ἀνὴρ καὶ σκυθρωπὸς ἐκτήσατο τὴν τοῦ χρηστοῦ προσηγορίαν. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἔστι δέ, οἶμαι, χαλεπόν, οὐ μὴν ἀδύνατον, 
<pb id="p.168" TEIform="pb"/>
ὥσπερ οἶνον, καὶ ἄνθρωπον τὸν αὐτὸν ἡδὺν ἅμα καὶ αὐστηρὸν εἶναι: καθάπερ ἕτεροι πάλιν, φαινόμενοι γλυκεῖς, ἀηδέστατοι τοῖς χρωμένοις εἰσὶ καὶ βλαβερώτατοι. καίτοι φασὶν Ὑπερείδην ποτὲ εἰπεῖν πρὸς τὸν δῆμον, “ἄνδρες Ἀθηναῖοι, μὴ σκοπεῖτε μόνον εἰ πικρός, ἀλλʼ εἰ προῖκά εἰμι πικρός,” ὥσπερ τῇ πλεονεξίᾳ μόνον ἐπαχθεῖς καὶ λυπηροὺς ὄντας, οὐχὶ μᾶλλον, ὅσοι πρὸς ὕβριν καὶ φθόνον ἢ ὀργὴν ἢ φιλονεικίαν τινὰ χρῶνται τῷ δύνασθαι, τούτους δεδιότων καὶ προβαλλομένων τῶν πολλῶν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">Φωκίων τοίνυν ἔχθρᾳ μὲν οὐδένα τῶν πολιτῶν κακῶς ἐποίησεν, οὐδὲ ἐνόμιζεν ἐχθρόν ἀλλʼ ὅσον ἔδει μόνον τῶν ἐνισταμένων οἷς ἔπραττεν ὑπὲρ τῆς πατρίδος κατεξαναστῆναι τραχὺς ὢν καὶ δυσεκβίαστος καὶ ἀπαραίτητος, εἰς τὸν ἄλλον βίον εὐμενῆ πᾶσι καὶ κοινὸν καὶ φιλάνθρωπον ἑαυτὸν παρεῖχεν, ὥστε καὶ πταίσασι βοηθεῖν καὶ κινδυνεύουσι συνεξετάζεσθαι τοῖς διαφόροις.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
ἐγκαλούντων δὲ τῶν φίλων ὅτι πονηρῷ τινι κρινομένῳ συνεῖπε, τοὺς χρηστοὺς ἔφη μὴ δεῖσθαι βοηθείας. Ἀριστογείτονος δὲ τοῦ συκοφάντου μετὰ τὴν καταδίκην πέμψαντος καὶ δεηθέντος ἐλθεῖν πρὸς αὐτόν, ὑπακούσας ἐβάδιζεν εἰς τὸ δεσμωτήριον: οὐκ ἐώντων δὲ τῶν φίλων, “ἐάσατε,” εἶπεν, “ὦ μακάριοι: ποῦ γὰρ ἄν τις ἥδιον Ἀριστογείτονι συμβάλοι;” </p>
</div2>
</div1>
<div1 type="chapter" n="11" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
καὶ μὴν οἵ γε σύμμαχοι καὶ οἱ νησιῶται τοὺς Ἀθήνηθεν ἀποστόλους ἑτέρου μὲν ἐκπλέοντος στρατηγοῦ πολεμίους νομίζοντες ἐφράγνυντο 
<pb id="p.170" TEIform="pb"/>
τείχη καὶ λιμένας ἀπεχώννυσαν καὶ κατεκόμιζον ἀπὸ τῆς χώρας εἰς τὰς πόλεις βοσκήματα καὶ ἀνδράποδα καὶ γυναῖκας καὶ παῖδας: εἰ δὲ Φωκίων ἡγοῖτο, πόρρω ναυσὶν ἰδίαις ἀπαντῶντες ? ἐστεφανωμένοι καὶ χαίροντες ὡς αὑτοὺς κατῆγον. </p>
</div2>
</div1>
<div1 type="chapter" n="12" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Παραδυομένου δὲ εἰς τὴν Εὔβοιαν τοῦ Φιλίππου καί δύναμιν ἐκ Μακεδονίας διαβιβάζοντος καὶ τὰς πόλεις οἰκειουμένου διὰ τυράννων, Πλουτάρχου δὲ τοῦ Ἐρετριέως καλοῦντος τοὺς 
<pb id="paris.1624.747" TEIform="pb"/> Ἀθηναίους καί δεομένου τὴν νῆσον ἐξελέσθαι καταλαμβανομένην ὑπὸ τοῦ Μακεδόνος, ἀπεστάλη στρατηγὸς ὁ Φωκίων ἔχων δύναμιν οὐ πολλήν, ὡς τῶν ἐκεῖ συστησομένων ἑτοίμως πρὸς αὐτόν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
εὑρὼν δὲ προδοτῶν ἅπαντα μεστὰ καί νοσοῦντα καὶ διορωρυγμένα δωροδοκίαις εἰς κίνδυνον μέγαν κατέστη: καί τινα λόφον χαράδρᾳ βαθείᾳ τῶν περὶ τὰς Ταμύνας ἐπιπέδων ἀποκρυπτόμενον καταλαβών συνεῖχεν ἐν τούτῳ καί συνεκράτει τὸ μαχιμώτατον τῆς δυνάμεως,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
τῶν δὲ ἀτάκτων καί λάλων καί πονηρῶν διαδιδρασκόντων ἐκ τοῦ στρατοπέδου καί ἀποχωρούντων ἐκέλευσεν ἀμελεῖν τοὺς ἡγεμόνας: καί γὰρ ἐνταῦθα δυσχρήστους ὑπὸ
ἀταξίας ἔσεσθαι καί βλαβεροὺς τοῖς μαχομένοις, κἀκεῖ τοιαῦτα συνειδότας αὑτοῖς ἧττον αὐτοῦ καταβοήσεσθαι καί μὴ πάνυ συκοφαντήσειν. </p>
</div2>
</div1>
<div1 type="chapter" n="13" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὡς δὲ
ἐπῄεσαν οἱ πολέμιοι, κελεύσας ἐν τοῖς ὅπλοις ἀτρεμεῖν ἄχρι ἂν αὐτὸς σφαγιάσηται, πλείω διέτριβε χρόνον ἢ δυσιερῶν ἢ βουλόμενος ἐγγυτέρω τοὺς πολεμίους ἐπισπάσασθαι. διὸ πρῶτον μὲν ὁ Πλούταρχος οἰόμενος ἀποδειλιᾶν 
<pb id="p.172" TEIform="pb"/>
καὶ κατοκνεῖν ἐκεῖνον ἐξέδραμε μετὰ τῶν ξένων ἔπειτα τοῦτον ἰδόντες οἱ ἱππεῖς οὐκ ἐκαρτέρησαν, ἀλλʼ ἤλαυνον εὐθὺς εἰς τοὺς πολεμίους ἀσύντακτοι καὶ σποράδες ἐκ τοῦ στρατοπέδου προσφερόμενοι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
νικωμένων δὲ τῶν πρώτων ἅπαντες ἐσκεδάσθησαν καὶ ὁ Πλούταρχος ἔφυγε: καὶ τῷ χάρακι προσμίξαντες ἔνιοι τῶν πολεμίων ἐκκόπτειν ἐπειρῶντο καὶ διασπᾶν ὡς ἁπάντων κεκρατηκότες, ἐν
τούτῳ δὲ τῶν ἱερῶν γενομένων, τοὺς μὲν εὐθὺς ἐκ τοῦ στρατοπέδου προσπεσόντες οἱ Ἀθηναῖοι τρέπουσι καὶ καταβάλλουσι τοὺς πλείστους περὶ τοῖς ἐρύμασι φεύγοντας, ὁ δὲ Φωκίων τὴν μὲν φάλαγγα προσέταξεν ἐφεδρεύειν ἀναλαμβάνουσαν ἅμα καὶ προσδεχομένην τοὺς ἐν τῇ φυγῇ πρότερον διασπαρέντας, αὐτὸς δὲ τοὺς ἐπιλέκτους ἔχων ἐνέβαλε τοῖς πολεμίοις.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
καὶ μάχης καρτερᾶς γενομένης πάντες μὲν ἐκθύμως ἠγωνίσαντο καὶ ἀφειδῶς, Θάλλος δὲ ὁ Κινέου καὶ Γλαῦκος ὁ Πολυμήδους περὶ αὐτὸν τεταγμένοι τόν στρατηγὸν ἠρίστευσαν. οὐ μὴν ἀλλὰ καὶ Κλεοφάνης ἄξιον πλείστου παρέσχεν ἑαυτὸν ἐν ἐκείνῃ τῇ μάχῃ. τοὺς γὰρ ἱππεῖς ἀνακαλούμενος ἐκ τῆς τροπῆς καὶ βοῶν καὶ διακελευόμενος κινδυνεύοντι τῷ στρατηγῷ βοηθεῖν, ἐποίησεν ἀναστρέψαντας ἐπιρρῶσαι τὸ νίκημα τῶν ὁπλιτῶν. 
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">ἐκ
τούτου τόν τε Πλούταρχον ἐξέβαλεν ἐκ τῆς Ἐρετρίας, καὶ Ζάρητρα φρούριον ἑλὼν ἐπικαιρότατον, ᾗ μάλιστα συνελαύνεται τὸ πλάτος εἰς βραχὺ διάζωμα τῆς νήσου σφιγγομένης ἑκατέρωθεν ταῖς θαλάσσαις, ὅσους ἔλαβεν αἰχμαλώτους Ἕλληνας ἀφῆκε, φοβηθεὶς τοὺς ῥήτορας τῶν Ἀθηναίων, μὴ πρὸς ὀργήν τι βιάσωνται τόν δῆμον ἀγνωμονῆσαι περὶ αὐτούς: 
<pb id="p.174" TEIform="pb"/>
</p>
</div2>
</div1>
<div1 type="chapter" n="14" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ ταῦτα διαπραξάμενος ἀπέπλευσεν ὁ Φωκίων, ταχὺ μὲν ἐπόθησαν οἱ σύμμαχοι τὴν χρηστότητα καὶ δικαιοσύνην αὐτοῦ, ταχὺ δὲ ἔγνωσαν οἱ Ἀθηναῖοι τὴν ἐμπειρίαν καὶ ῥώμην τοῦ ἀνδρός, ὁ γὰρ μετʼ ἐκεῖνον ἐλθὼν ἐπὶ τὰ πράγματα Μολοσσὸς οὕτως ἐπολέμησεν ὥστε καὶ ζῶν αὐτὸς ὑποχείριος γενέσθαι τοῖς πολεμίοις:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἐπεὶ δὲ μεγάλα ταῖς ἐλπίσι περινοῶν ὁ Φίλιππος εἰς Ἑλλήσποντον ἦλθε μετὰ πάσης τῆς δυνάμεως, ὡς Χερρόνησον ἐν ταὐτῷ καὶ Πέρινθον ἕξων καὶ Βυζάντιον, ὡρμημένων δὲ τῶν Ἀθηναίων βοηθεῖν οἱ ῥήτορες ἠγωνίσαντο τὸν Χάρητα στρατηγὸν ἀποσταλῆναι, καὶ πλεύσας ἐκεῖνος οὐδὲν ἄξιον τῆς δυνάμεως ἔπραττεν, οὐδὲ αἱ πόλεις ἐδέχοντο τὸν στόλον, ἀλλʼ ὕποπτος ὢν πᾶσιν ἐπλανᾶτο χρηματιζόμενος ἀπὸ τῶν συμμάχων καὶ καταφρονούμενος ὑπὸ τῶν πολεμίων,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὁ δὲ
δῆμος ὑπὸ τῶν ῥητόρων παροξυνόμενος ἠγανάκτει καὶ μετενόει 
<pb id="paris.1624.748" TEIform="pb"/> τοῖς Βυζαντίοις πέμψας τὴν βοήθειαν, ἀναστὰς 
ὁ Φωκίων εἶπεν ὅτι δεῖ μὴ τοῖς ἀπιστοῦσιν 
ὀργίζεσθαι τῶν συμμάχων, ἀλλὰ τοῖς ἀπιστουμένοις 
τῶν στρατηγῶν: “οὗτοι γὰρ ὑμᾶς ποιοῦσι 
φοβεροὺς καὶ τοῖς χωρὶς ὑμῶν σώζεσθαι μὴ δυναμένοις.” </p>
<p TEIform="p">κινηθεὶς οὖν ὁ δῆμος ὑπὸ τοῦ λόγου καὶ μεταπεσών ἐκέλευεν αὐτὸν ἐκεῖνον ἑτέραν προσλαβόντα δύναμιν βοηθεῖν τοῖς συμμάχοις εἰς τὸν Ἑλλήσποντον ὃ μεγίστην ῥοπὴν ἐποίησε πρὸς 
<pb id="p.176" TEIform="pb"/>
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τὸ
σωθῆναι τὸ Βυζάντιον ἦν μὲν γὰρ ἤδη 
μεγάλη δόξα τοῦ Φωκίωνος: ἐπεὶ δὲ καὶ Λέων,<note anchored="yes" place="unspecified" resp="ed" TEIform="note">
<foreign lang="greek" TEIform="foreign">καὶ Λέων</foreign> Sintenis' correction of the MSS. <foreign lang="greek" TEIform="foreign">Κλέων</foreign>; Bekker has <foreign lang="greek" TEIform="foreign">Λέων</foreign>, the correction of Wachsmuth.</note> 
ἀνὴρ Βυζαντίων πρῶτος ἀρετῇ καὶ τῷ Φωκίωνι γεγονὼς ἐν Ἀκαδημείᾳ συνήθης, ἀνεδέξατο τὴν πίστιν ὑπὲρ αὐτοῦ πρὸς τὴν πόλιν, οὐκ εἴασαν ἔξω στρατοπεδεῦσαι βουλόμενον, ἀλλʼ ἀνοίξαντες τὰς πύλας ἐδέξαντο καὶ κατέμιξαν ἑαυτοῖς τοὺς Ἀθηναίους, οὐ μόνον ἀνεγκλήτους ταῖς διαίταις καὶ σώφρονας, ἀλλὰ καὶ προθυμοτάτους ἐν τοῖς ἀγῶσι διὰ τὴν πίστιν γενομένους,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
οὕτω μὲν ὁ Φίλιππος ἐξέπεσε τοῦ Ἑλλησπόντου τότε καὶ κατεφρονήθη, δοκῶν ἄμαχός τις εἶναι καὶ ἀνανταγώνιστος, ὁ δὲ Φωκίων καὶ ναῦς τινας εἷλεν αὐτοῦ καὶ φρουρουμένας πόλεις ἀνέλαβε, καὶ πολλαχόθι τῆς χώρας ἀποβάσεις ποιούμενος ἐπόρθει καὶ κατέτρεχε, μέχρι οὗ τραύματα λαβὼν ὑπὸ τῶν προσβοηθούντων ἀπέπλευσε. </p>
</div2>
</div1>
<div1 type="chapter" n="15" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τῶν δὲ Μεγαρέων ἐπικαλουμένων κρύφα, φοβούμενος ὁ Φωκίων τοὺς Βοιωτοὺς μὴ προαισθόμενοι φθάσωσι τὴν βοήθειαν, ἐκκλησίαν συνήγαγεν ἕωθεν, καὶ προσαγγείλας τὰ παρὰ τῶν Μεγαρέων τοῖς Ἀθηναίοις, ὡς ἐπεψηφίσαντο, τῇ σάλπιγγι σημήνας εὐθὺς ἀπὸ τῆς ἐκκλησίας ἦγεν αὐτοὺς τὰ ὅπλα λαβόντας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
δεξαμένων δὲ τῶν Μεγαρέων προθύμως τήν τε Νίσαιαν ἐτείχισε, καὶ διὰ μέσου σκέλη δύο πρὸς τὸ ἐπίνειον 
<pb id="p.178" TEIform="pb"/>
ἀπὸ τοῦ ἄστεος ἐνέβαλε, καὶ συνῆψε τῇ θαλάττῃ τήν πόλιν, ὥστε τῶν κατὰ γῆν πολεμίων ὀλίγον ἤδη φροντίζουσαν ἐξηρτῆσθαι τῶν Ἀθηναίων. </p>
</div2>
</div1>
<div1 type="chapter" n="16" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἤδη δὲ πρὸς Φίλιππον ἐκπεπολεμωμένων παντάπασι, καί στρατηγῶν αὐτοῦ μὴ παρόντος ἑτέρων ἐπὶ τὸν πόλεμον ᾑρημένων, ὡς κατέπλευσεν ἀπὸ τῶν νήσων, πρῶτον μὲν ἔπειθε τὸν δῆμον εἰρηνικῶς ἔχοντος τοῦ Φιλίππου καί φοβουμένου τὸν κίνδυνον ἰσχυρῶς δέχεσθαι τὰς διαλύσεις:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
καί τινος ἀντικρούσαντος αὐτῷ τῶν εἰωθότων κυλινδεῖσθαι περὶ τὴν Ἡλιαίαν καί συκοφαντεῖν, καί εἰπόντος, “σὺ δὲ τολμᾷς, ὦ Φωκίων, ἀποτρέπειν Ἀθηναίους ἤδη τὰ ὅπλα διὰ χειρῶν ἔχοντας;” “ἔγωγε,” εἶπε, “καί ταῦτα εἰδὼς ὅτι πολέμου μὲν ὄντος ἐγὼ σοῦ, εἰρήνης δὲ γενομένης σὺ ἐμοῦ ἄρξεις.” ὡς δʼ οὐκ ἔπειθεν, ἀλλʼ ὁ Δημοσθένης ἐκράτει κελεύων ὡς πορρωτάτω τῆς Ἀττικῆς θέσθαι μάχην τοὺς Ἀθηναίους, “ὦ
τᾶν,” ἔφη, “μὴ ποῦ μαχώμεθα σκοπῶμεν, ἀλλὰ πῶς νικήσωμεν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
οὕτω γὰρ ἔσται μακρὰν 
ὁ πόλεμος, ἡττωμένοις δὲ πᾶν ἀεὶ δεινὸν ἐγγὺς 
πάρεστι.” γενομένης δὲ τῆς ἥττης<note anchored="yes" place="unspecified" resp="ed" TEIform="note">
<foreign lang="greek" TEIform="foreign">τῆς ἥττης</foreign> Bekker, with CF<hi rend="superscript" TEIform="hi">a</hi>: <foreign lang="greek" TEIform="foreign">ἥττης</foreign>.</note> καί τῶν 
θορυβοποιῶν καί νεωτεριστῶν ἐν ἄστει<note anchored="yes" place="unspecified" resp="ed" TEIform="note">
<foreign lang="greek" TEIform="foreign">ἐν ἄστει</foreign> Coraës and Bekker have <foreign lang="greek" TEIform="foreign">τῶν ἐν ἄστει</foreign>, after Stephanus.</note>  τὸν 
Χαρίδημον ἑλκόντων ἐπὶ τὸ βῆμα καί στρατηγεῖν ἀξιούντων, ἐφοβήθησαν οἱ βέλτιστοι: καί τὴν ἐξ Ἀρείου πάγου βουλὴν ἔχοντες ἐν τῷ δήμῳ 
<pb id="p.180" TEIform="pb"/>
δεόμενοι καί δακρύοντες μόλις ἔπεισαν ἐπιτρέψαι τῷ Φωκίωνι τὴν πόλιν. 
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">ὁ δὲ τὴν
μὲν ἄλλην τοῦ Φιλίππου πολιτείαν καί φιλανθρωπίαν ᾤετο δεῖν προσδέχεσθαι: Δημάδου δὲ γράψαντος ὅπως ἡ πόλις μετέχοι τῆς κοινῆς εἰρήνης καί τοῦ συνεδρίου τοῖς Ἕλλησιν, οὐκ εἴα πρὸ τοῦ γνῶναι τίνα Φίλιππος αὑτῷ γενέσθαι παρὰ τῶν Ἑλλήνων ἀξιώσει:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
κρατηθεὶς 
<pb id="paris.1624.749" TEIform="pb"/> δὲ τῇ γνώμῃ διὰ τὸν καιρόν, ὡς εὐθὺς ἑώρα τοὺς Ἀθηναίους μεταμελομένους, ὅτι καί τριήρεις ἔδει παρέχειν τῷ Φιλίππῳ καί ἱππεῖς, “ταῦτα,” ἔφη, “φοβούμενος ἠναντιούμην: ἐπεὶ δὲ συνέθεσθε, δεῖ μὴ βαρέως φέρειν μηδὲ ἀθυμεῖν, μεμνημένους ὅτι καί οἱ πρόγονοί ποτὲ μὲν ἄρχοντες, ποτὲ δὲ ἀρχόμενοι, καλῶς δὲ ἀμφότερα ταῦτα ποιοῦντες καὶ τὴν πόλιν ἔσωσαν καὶ τοὺς Ἕλληνας.” </p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">Φιλίππου δὲ ἀποθανόντος εὐαγγέλια 
θύειν τὸν δῆμον οὐκ εἴα: καί γὰρ ἀγεννὲς εἶναι 
ἐπιχαίρειν, καί τὴν ἐν Χαιρωνείᾳ, παραταξαμένην 
πρὸς αὐτοὺς δύναμιν ἑνὶ σώματι μόνον ἐλάττω γενέσθαι. </p>
</div2>
</div1>
<div1 type="chapter" n="17" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Δημοσθένους δὲ λοιδοροῦντος τὸν Ἀλέξανδρον ἤδη προσάγοντα ταῖς Θήβαις ἔφη: 
</p>
<p TEIform="p"> “σχέτλιε, τίπτʼ ἐθέλεις ἐρεθιζέμεν ἄγριον ἄνδρα 
καὶ δόξης μεγάλης ὀρεγόμενον; ἢ βούλει πυρκαϊᾶς 
τηλικαύτης οὔσης ἐγγὺς ῥιπίσαι<note anchored="yes" place="unspecified" resp="ed" TEIform="note">
<foreign lang="greek" TEIform="foreign">ῥιπίσαι</foreign> Bryan's correction of the MSS. <foreign lang="greek" TEIform="foreign">ῥῖψαι</foreign> (<gloss TEIform="gloss">to hurl</gloss>), which Coraës and Bekker retain.</note>  τὴν πόλιν; 
<pb id="p.182" TEIform="pb"/>
ἀλλʼ ἡμεῖς οὐδὲ βουλομένοις ἀπολέσθαι τούτοις ἐπιτρέψομεν, οἱ διὰ τοῦτο στρατηγεῖν ὑπομένοντες.” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς δὲ ἀπωλώλεισαν αἱ Θῆβαι καὶ ὁ Ἀλέξανδρος ἐξῃτεῖτο τοὺς περὶ Δημοσθένην καὶ Λυκοῦργον καὶ Ὑπερείδην καὶ Χαρίδημον, ἡ δὲ ἐκκλησία πρὸς ἐκεῖνον ἀπέβλεπεν, ὀνομαστὶ πολλάκις καλούμενος ἀνέστη καὶ τῶν φίλων ἕνα παραστησάμενος, ᾧ μάλιστα χρώμενος διετέλει καὶ πιστεύων καὶ ἀγαπῶν, “εἰς τοιαῦτα,” ἔφη, “τὴν πόλιν οὗτοι παραγηόχασιν ὥστʼ ἔγωγε, κἂν Νικοκλέα τις τοῦτον ἐξαιτῇ, διδόναι κελεύσω.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τὸ
μὲν γὰρ αὐτὸς ὑπὲρ ὑμῶν ἁπάντων ἀποθανεῖν εὐτυχίαν ἂν ἐμαυτοῦ θείμην. ἐλεῶ δέ,” εἶπεν, “ἄνδρες
Ἀθηναῖοι, καὶ τοὺς ἐκ Θηβῶν δεῦρο πεφευγότας, ἀρκεῖ δὲ τὰς Θήβας κλαίειν τοῖς Ἕλλησι. διὸ βέλτιόν ἐστιν ὑπὲρ ἀμφοῖν πείθειν καὶ παραιτεῖσθαι τοὺς κρατοῦντας ἢ μάχεσθαι.” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">τὸ μὲν οὖν πρῶτον ψήφισμα λέγεται τὸν Ἀλέξανδρον, ὡς ἔλαβε, ῥῖψαι καὶ φυγεῖν ἀποστραφέντα τοὺς πρέσβεις: τὸ δὲ δεύτερον ἐδέξατο, κομισθὲν ὑπὸ Φωκίωνος, τῶν πρεσβυτέρων ἀκούων ὅτι καὶ Φίλιππος ἐθαύμαζε τὸν ἄνδρα τοῦτον καὶ οὐ μόνον τὴν ἔντευξιν ὑπέμεινεν αὑτοῦ καὶ τὴν δέησιν, ἀλλὰ καὶ συμβουλεύοντος ἤκουσε. συνεβούλευε δʼ ὁ Φωκίων, εἰ μὲν ἡσυχίας ὀρέγεται, θέσθαι τὸν πόλεμον: εἰ δὲ δόξης, μεταθέσθαι, πρὸς τοὺς βαρβάρους ἀπὸ τῶν Ἑλλήνων τραπόμενον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> καὶ
πολλὰ καὶ πρὸς τὴν 
<pb id="p.184" TEIform="pb"/>
Ἀλεξάνδρου φύσιν καὶ βούλησιν εὐστόχως εἰπών οὕτω μετέβαλε καὶ κατεπράϋνεν αὐτόν ὥστε εἰπεῖν ὅπως προσέξουσι τὸν νοῦν Ἀθηναῖοι τοῖς πράγμασιν, ὡς, εἴ τι γένοιτο περὶ αὐτόν, ἐκείνοις ἄρχειν προσῆκον, ἰδίᾳ δὲ τὸν Φωκίωνα ποιησάμενος αὑτοῦ φίλον καὶ ξένον, εἰς τοσαύτην ἔθετο ?
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">
τιμὴν ὅσην εἶχον ὀλίγοι τῶν ἀεὶ συνόντων. ὁ γοῦν Δοῦρις εἴρηκεν ὡς μέγας γενόμενος καὶ Δαρείου κρατήσας ἀφεῖλε τῶν ἐπιστολῶν τὸ χαίρειν πλὴν ἐν ὅσαις ἔγραφε Φωκίωνι: τοῦτον δὲ μόνον, ὥσπερ Ἀντίπατρον, μετὰ τοῦ χαίρειν προσηγόρευε. τοῦτο δὲ καὶ Χάρης ἱστόρηκε. </p>
</div2>
</div1>
<div1 type="chapter" n="18" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὸ
μέντοι περὶ τῶν χρημάτων ὁμολογούμενόν ἐστιν ὅτι δωρεὰν αὐτῷ κατέπεμψεν ἑκατὸν τάλαντα, τούτων κομισθέντων εἰς Ἀθήνας, ἠρώτησεν ὁ Φωκίων τοὺς φέροντας τί δή ποτε πολλῶν ὄντων Ἀθηναίων αὐτῷ μόνῳ τοσαῦτα δίδωσιν Ἀλέξανδρος, εἰπόντων δὲ ἐκείνων, “ὅτι σὲ
κρίνει μόνον ἄνδρα καλὸν καὶ ἀγαθόν” “οὐκοῦν,” εἶπεν ὁ Φωκίων, “ἐασάτω με καὶ δοκεῖν ἀεὶ καὶ εἶναι τοιοῦτον.” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς δὲ
ἀκολουθήσαντες εἰς οἶκον αὐτῷ πολλὴν ἑώρων εὐτέλειαν, τὴν μὲν γυναῖκα μάττουσαν, ὁ δὲ Φωκίων αὐτὸς ἀνιμήσας ὕδωρ ἐκ τοῦ φρέατος ἀπενίπτετο τοὺς πόδας, ἔτι μᾶλλον ἐνέκειντο καὶ ἠγανάκτουν, 
<pb id="paris.1624.750" TEIform="pb"/> δεινὸν εἶναι λέγοντες εἰ φίλος ὢν τοῦ βασιλέως 
<pb id="p.186" TEIform="pb"/>
οὕτω διαιτήσεται πονηρῶς. ἰδὼν οὖν ὁ Φωκίων πένητα πρεσβύτην ἐν τριβωνίῳ ῥυπαρῷ πορευόμενον, ἠρώτησεν εἰ τούτου χείρονα νομίζουσιν αὐτόν, εὐφημεῖν δὲ ἐκείνων δεομένων,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> “καὶ
μὴν οὗτος,” εἶπεν, “ἀπʼ ἐλαττόνων ἐμοῦ ζῇ καὶ ἀρκεῖται, τὸ δὲ ὅλον ἢ μὴ χρώμενος,” ἔφη, “μάτην ἕξω τοσοῦτον χρυσίον, ἢ χρώμενος ἐμαυτὸν ἅμα κἀκεῖνον διαβαλῶ πρὸς τὴν πόλιν.” οὕτω μὲν ἐπανῆλθε πάλιν τὰ χρήματα ἐξ Ἀθηνῶν, ἐπιδείξαντα τοῖς Ἕλλησι πλουσιώτερον τοῦ διδόντος τοσαῦτα τὸν μὴ δεόμενον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἐπεὶ δὲ Ἀλέξανδρος ἠγανάκτησε καὶ πάλιν ἔγραψε τῷ Φωκίωνι φίλους μὴ νομίζειν τοὺς μηδὲν αὐτοῦ δεομένους, χρήματα μὲν οὐδʼ ὣς Φωκίων ἔλαβεν, ἀφεθῆναι δὲ ἠξίωσε τὸν σοφιστὴν Ἐχεκρατίδην καὶ τὸν Ἴμβριον Ἀθηνόδωρον καὶ Ῥοδίους δύο, Δημάρατον καὶ Σπάρτωνα, συνειλημμένους ἐπʼ  αἰτίαις τισὶ καὶ καθειργμένους ἐν Σάρδεσι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
τούτους μὲν οὖν εὐθὺς ἀπέλυσεν ὁ Ἀλέξανδρος, Κρατερὸν δὲ ἀποστέλλων εἰς Μακεδονίαν ἐκέλευσε τεττάρων πόλεων ἐν Ἀσίᾳ, Κίου, Γεργίθου, Μυλάσων, Ἐλαίας, μίαν, ἣν ἂν αἱρῆται, παραδοῦναι τῷ Φωκίωνι, διατεινάμενος ἔτι μᾶλλον ὡς χαλεπανεῖ μὴ λαβόντος. ἀλλʼ οὔτε Φωκίων ἔλαβεν, ὅ τε Ἀλέξανδρος ταχέως ἀπέθανεν. ἡ δὲ οἰκία τοῦ Φωκίωνος ἔτι νῦν ἐν Μελίτῃ δείκνυται, χαλκαῖς λεπίσι κεκοσμημένη, τὰ δὲ ἄλλα λιτὴ καὶ ἀφελής. 
<pb id="p.188" TEIform="pb"/>
</p>
</div2>
</div1>
<div1 type="chapter" n="19" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τῶν δὲ γυναικῶν ἃς ἔγημε, περὶ τῆς προτέρας οὐθὲν ἱστορεῖται, πλὴν ὅτι Κηφισόδοτος ἦν ὁ πλάστης ἀδελφὸς αὐτῆς, τῆς δὲ δευτέρας οὐκ ἐλάττων ἐπὶ σωφροσύνῃ καί ἀφελείᾳ λόγος ἦν παρὰ τοῖς Ἀθηναίοις ἢ Φωκίωνος ἐπὶ χρηστότητι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καί ποτε θεωμένων καινοὺς τραγῳδοὺς Ἀθηναίων, ὁ μὲν τραγῳδὸς εἰσιέναι μέλλων βασιλίδος πρόσωπον ᾔτει κεκοσμημένας πολλὰς ὀπαδοὺς πολυτελῶς τὸν χορηγόν καί μὴ παρέχοντος ἠγανάκτει καί κατεῖχε τὸ θέατρον οὐ βουλόμενος προελθεῖν. ὁ δὲ χορηγὸς Μελάνθιος ὠθῶν αὐτὸν εἰς τὸ μέσον ἐβόα: “τὴν Φωκίωνος οὐχ ὁρᾷς γυναῖκα προϊοῦσαν ἀεὶ μετὰ μιᾶς θεραπαινίδος, ἀλλʼ ἀλαζονεύῃ καί διαφθείρεις τὴν γυναικωνῖτιν;” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἐξακούστου δὲ τῆς φωνῆς γενομένης ἐδέξατο κρότῳ πολλῷ καί θορύβῳ τὸ θέατρον. αὐτὴ δὲ ἡ γυνή, ξένης τινὸς Ἰωνικῆς ἐπιδειξαμένης χρυσοῦν καί λιθοκόλλητον κόσμον ἐν πλοκίοις καί περιδεραίοις, “ἐμοὶ δέ,” ἔφη, “κόσμος
ἐστὶ Φωκίων εἰκοστὸν ἔτος ἤδη στρατηγῶν Ἀθηναίων.” </p>
</div2>
</div1>
<div1 type="chapter" n="20" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Φώκῳ δὲ τῷ υἱῷ βουλομένῳ ἀγωνίσασθαι 
Παναθηναίοις ἀποβάτην ἐφῆκεν,<note anchored="yes" place="unspecified" resp="ed" TEIform="note">
<foreign lang="greek" TEIform="foreign">Φώκῳ <gap TEIform="gap"/> βουλομένῳ <gap TEIform="gap"/> ἐφῆκεν</foreign> with Coraës, Sintenis<hi rend="superscript" TEIform="hi">1</hi>, and Bekker, after F<hi rend="superscript" TEIform="hi">a</hi>: <foreign lang="greek" TEIform="foreign">Φῶκον <gap TEIform="gap"/> βουλόμενον <gap TEIform="gap"/> ἀφῆκεν</foreign>.</note> οὐχὶ τῆς νίκης 
ὀρεγόμενος, ἀλλʼ ὅπως ἐπιμεληθεὶς καὶ ἀσκήσας τὸ σῶμα βελτίων ἔσοιτο καὶ γὰρ ἦν ἄλλως φιλοπότης καὶ ἄτακτος ὁ νεανίσκος, νικήσαντος δὲ καὶ πολλῶν αἰτουμένων ἑστιᾶσαι τὰ νικητήρια, τοὺς ἄλλους Φωκίων παραιτησάμενος ἑνὶ τὴν φιλοτιμίαν ταύτην συνεχώρησεν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς δὲ
ἐλθὼν ἐπὶ τὸ δεῖπνον ἄλλην τε σοβαρὰν ἑώρα 
<pb id="p.190" TEIform="pb"/>
παρασκευὴν καὶ ποδανιπτῆρας οἴνου διʼ ἀρωμάτων προσφερομένους τοῖς εἰσιοῦσι, καλέσας τὸν υἱὸν, “οὐ
παύσεισ” ἔφη, “τὸν ἑταῖρον, ὦ Φῶκε, διαφθείροντά σου τὴν νίκην ;” βουλόμενος δὲ καὶ καθόλου μεταστῆσαι τὸ μειράκιον ἐκ τῆς διαίτης ἐκείνης, ἀπήγαγεν εἰς Λακεδαίμονα καὶ κατέμιξε τοῖς ἀγομένοις τὴν λεγομένην ἀγωγὴν νεανίσκοις.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
καὶ τοῦτο τοὺς Ἀθηναίους ἐλύπησεν, ὡς ὑπερορῶντος καὶ ὑπερφρονοῦντος τὰ οἰκεῖα τοῦ Φωκίωνος: εἰπόντος δὲ τοῦ Δημάδου πρὸς αὐτόν, “τί οὐ πείθομεν, ὦ Φωκίων, Ἀθηναίους τὴν Λακωνικὴν προσδέξασθαι πολιτείαν; ἐὰν γὰρ σὺ κελεύῃς, 
<pb id="paris.1624.751" TEIform="pb"/> ἐγὼ γράφειν καὶ λέγειν ἕτοιμός εἰμι,” “πάνυ γοῦν,” ἔφη, “πρέψειεν ἄν σοι μύρου τοσοῦτον ὄζοντι καὶ χλανίδα τοιαύτην φοροῦντι συμβουλεύειν Ἀθηναίοις περὶ φιλιτίων καὶ τὸν Λυκοῦργον ἐπαινεῖν.” </p>
</div2>
</div1>
<div1 type="chapter" n="21" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
γράψαντος δὲ τοῦ Ἀλεξάνδρου περὶ τριήρων, ὅπως ἀποστείλωσιν αὐτῷ, καὶ τῶν ῥητόρων ἐνισταμένων, τῆς δὲ βουλῆς τὸν Φωκίωνα λέγειν κελευούσης, “λέγω τοίνυν ὑμῖν,” εἶπεν, “ἢ
τοῖς ὅπλοις κρατεῖν ἢ τοῖς κρατοῦσι φίλους εἶναι.” Πρὸς δὲ Πυθέαν ἀρχόμενον τότε πρῶτον ἐντυγχάνειν Ἀθηναίοις, ἤδη δὲ λάλον ὄντα καὶ θρασύν, “οὐ σιωπήσεις,” ἔφη, “καὶ ταῦτα νεώνητος ὢν τῷ δήμῳ;” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἐπεὶ δὲ Ἅρπαλος μετὰ χρημάτων πολλῶν ἀποδρὰς Ἀλέξανδρον ἐκ τῆς Ἀσίας τῇ Ἀττικῇ προσέβαλε, καὶ τῶν εἰωθότων 
<pb id="p.192" TEIform="pb"/>
ἀπὸ τοῦ βήματος χρηματίζεσθαι δρόμος ἦν καὶ 
ἅμιλλα φθειρομένων πρὸς αὐτόν, τούτοις μὲν ἀπὸ 
πολλῶν μικρὰ δελεάζων προήκατο καὶ διέρριψε, 
τῷ δὲ Φωκίωνι προσέπεμψε διδοὺς ἑπτακόσια 
τάλαντα, καὶ τἆλλα πάντα, καὶ μετὰ πάντων 
ἑαυτὸν ἐκείνῳ<note anchored="yes" place="unspecified" resp="ed" TEIform="note">
<foreign lang="greek" TEIform="foreign">ἐκείνῳ</foreign> with Coraës and Bekker: <foreign lang="greek" TEIform="foreign">ἐπʼ ἐκείνῳ</foreign>.</note> μόνῳ παρακατατιθέμενος.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἀποκριναμένου δὲ τραχέως τοῦ Φωκίωνος οἰμώξεσθαι τὸν Ἅρπαλον, εἰ μὴ παύσεται διαφθείρων τὴν πόλιν, τότε μὲν συσταλεὶς ἀπέστη, μετʼ ὀλίγον δὲ βουλευομένων Ἀθηναίων ἑώρα τοὺς μὲν εἰληφότας τὰ χρήματα παρʼ αὐτοῦ μεταβαλλομένους καὶ κατηγοροῦντας, ἵνα μὴ φανεροὶ γένωνται, Φωκίωνα δὲ τὸν μηδὲν λαβόντα μετὰ τοῦ κοινοῦ συμφέροντος ἅμα καὶ τὴν ἐκείνου σωτηρίαν ἔν τινι λόγῳ τιθέμενον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
πάλιν οὖν ἐνεχθεὶς ἐπὶ τὸ θεραπεύειν ἐκεῖνον, αὐτὸν μὲν ὡς ἔρυμα πανταχόθεν ἀνάλωτον ὑπὸ τοῦ χρυσίου περιοδεύων ἑώρα, Χαρικλέα δὲ τὸν γαμβρὸν αὐτοῦ ποιησάμενος συνήθη καὶ φίλον, ἀνέπλησε δόξης πονηρᾶς, πάντα πιστεύων καὶ πάντα χρώμενος ἐκείνῳ. </p>
</div2>
</div1>
<div1 type="chapter" n="22" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
καὶ δὴ καὶ Πυθονίκης τῆς ἑταίρας ἀποθανούσης, ἣν εἶχεν ὁ Ἅρπαλος ἐρῶν καὶ θυγατρίου πατὴρ ἐξ αὐτῆς γεγόνει, μνημεῖον ἀπὸ χρημάτων πολλῶν ἐπιτελέσαι θελήσας προσέταξε τῷ Χαρικλεῖ τὴν ἐπιμέλειαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
οὖσαν δὲ τὴν ὑπουργίαν ταύτην ἀγεννῆ προσκατῄσχυνεν ὁ τάφος συντελεσθείς. διαμένει γὰρ ἔτι νῦν ἐν 
<pb id="p.194" TEIform="pb"/>
Ἕρμει,<note anchored="yes" place="unspecified" resp="ed" TEIform="note">
<foreign lang="greek" TEIform="foreign">Ἕρμει</foreign> Bekker, after Coraës: <foreign lang="greek" TEIform="foreign">Ἑρμείῳ</foreign>.</note> ᾗ βαδίζομεν ἐξ ἄστεος εἰς Ἐλευσῖνα, 
μηδὲν ἔχων τῶν τριάκοντα ταλάντων ἄξιον, ὅσα τῷ Ἁρπάλῳ λογισθῆναί φασιν εἰς τὸ ἔργον ὑπὸ τοῦ Χαρικλέους. καὶ μέντοι καὶ τελευτήσαντος αὐτοῦ τὸ παιδάριον ὑπὸ τοῦ Χαρικλέους καὶ τοῦ Φωκίωνος ἀναληφθὲν ἐτύγχανε πάσης ἐπιμελείας.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
κρινομένου μέντοι τοῦ Χαρικλέους ἐπὶ τοῖς Ἁρπαλείοις, 
καὶ δεομένου βοηθεῖν αὐτῷ τὸν Φωκίωνα 
καὶ συνεισελθεῖν εἰς τὸ δικαστήριον, οὐκ ἠθέλησεν, 
εἰπών: “ἐγώ σε, ὦ Χαρίκλεις, ἐπὶ πᾶσι 
τοῖς δικαίοις γαμβρὸν ἐποιησάμην.” </p>
<p TEIform="p">πρώτου δὲ Ἀθηναίοις Ἀσκληπιάδου τοῦ Ἱππάρχου τεθνάναι προσαγγείλαντος Ἀλέξανδρον, ὁ μὲν Δημάδης ἐκέλευε μὴ προσέχειν: πάλαι γὰρ ἂν ὅλην ὄζειν νεκροῦ τὴν οἰκουμένην: ὁ δὲ Φωκίων ἐπηρμένον ὁρῶν πρὸς τὸ νεωτερίζειν τὸν δῆμον ἐπειρᾶτο παρηγορεῖν καὶ κατέχειν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἀναπηδώντων δὲ πολλῶν ἐπὶ τὸ βῆμα, καὶ βοώντων ἀληθῆ τὸν Ἀσκληπιάδην ἀπαγγέλλειν καὶ τεθνάναι τὸν Ἀλέξανδρον, “οὐκοῦν,” εἶπεν, “εἰ σήμερον τέθνηκε, καὶ αὔριον ἔσται καὶ εἰς τρίτην τεθνηκώς, 
ὥστε ἡμᾶς ἐν ἡσυχίᾳ βουλεύσασθαι, μᾶλλον δὲ<note anchored="yes" place="unspecified" resp="ed" TEIform="note">
<foreign lang="greek" TEIform="foreign">δὲ</foreign> Bekker, after Coraës, corrects to <foreign lang="greek" TEIform="foreign">καί</foreign>.</note>  
μετὰ ἀσφαλείας.” </p>
</div2>
</div1>
<div1 type="chapter" n="23" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὡς δὲ
φέρων ἐνέσεισεν ὁ Λεωσθένης 
τὴν πόλιν εἰς τὸν Λαμιακὸν <note anchored="yes" place="unspecified" resp="ed" TEIform="note">
<foreign lang="greek" TEIform="foreign">Λαμιακὸν</foreign> Coraës and Bekker, after Xylander: <foreign lang="greek" TEIform="foreign">Ἑλληνικόν</foreign>.</note> πόλεμον, καί τοῦ 
Φωκίωνος δυσχεραίνοντος ἠρώτα καταγελῶν τί 
<pb id="p.196" TEIform="pb"/> πεποίηκεν ἀγαθὸν τὴν πόλιν ἔτη τοσαῦτα στρατηγῶν, “οὐ
μικρόν,” ἔφη, “τὸ τοὺς πολίτας ἐν τοῖς ἰδίοις μνήμασι θάπτεσθαι.” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
πολλὰ δὲ θρασυνομένου 
<pb id="paris.1624.752" TEIform="pb"/> καὶ κομπάζοντος ἐν τῷ δήμῳ τοῦ Λεωσθένους, ὁ Φωκίων, “οἱ λόγοι σου,” εἶπεν, “ὦ μειράκιον, ἐοίκασι κυπαρίττοις: μεγάλοι γὰρ ὄντες καί ὑψηλοί καρποὺς οὐ φέρουσιν.” ὡς δὲ ἐπαναστὰς ὁ Ὑπερείδης ἠρώτησε, “πότε οὖν, ὦ Φωκίων, συμβουλεύσεις πολεμεῖν Ἀθηναίοις;” “ὅταν,” εἶπε, “τοὺς μὲν νέους ἴδω τὴν τάξιν βουλομένους φυλάττειν, τοὺς δὲ πλουσίους εἰσφέρειν, τοὺς δὲ ῥήτορας ἀπέχεσθαι τοῦ κλέπτειν τὰ δημόσια.” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">θαυμαζόντων δὲ πολλῶν τὴν ὑπὸ τοῦ Λεωσθένους 
συνηγμένην δύναμιν, καί τοῦ Φωκίωνος 
πυνθανομένων πῶς τι<note anchored="yes" place="unspecified" resp="ed" TEIform="note">
<foreign lang="greek" TEIform="foreign">πῶς τι</foreign> Bekker, after Coraës, corrects to <foreign lang="greek" TEIform="foreign">πῶς</foreign>.</note>  παρεσκευάσθαι δοκοῦσιν 
αὐτῷ, “καλῶς,” ἔφη, “πρὸς τὸ στάδιον τὸν 
δὲ δόλιχον τοῦ πολέμου φοβοῦμαι, μήτε χρήματα τῆς πόλεως ἕτερα μήτε ναῦς μήτε ὁπλίτας ἐχούσης.” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐμαρτύρει δὲ αὐτῷ καί τὰ ἔργα. πρῶτον 
μὲν γὰρ ὁ Λεωσθένης λαμπρὸς ἤρθη ταῖς πράξεσι, 
τῶν τε Βοιωτῶν μάχῃ κρατήσας καί τὸν Ἀντίπατρον 
εἰς Λάμιαν συνελάσας: ὅτε καί φασι τὴν 
μὲν πόλιν ἐλπίδος<note anchored="yes" place="unspecified" resp="ed" TEIform="note">
<foreign lang="greek" TEIform="foreign">ἐλπίδος</foreign> Bekker, after Coraës, corrects to <foreign lang="greek" TEIform="foreign">ἐπʼ ἐλπίδος</foreign>.</note>  μεγάλης γενομένην ἑορτάζειν 
εὐαγγέλια συνεχῶς καί θύειν τοῖς θεοῖς, τὸν δὲ 
Φωκίωνα πρὸς τοὺς ἐλέγχειν αὐτὸν οἰομένους, καὶ πυνθανομένους εἰ ταῦτα οὐκ ἂν ἤθελεν αὑτῷ πεπρᾶχθαι, “πάνυ μὲν οὖν,” ἔφη, “βεβουλεῦσθαι δὲ ἐκεῖνα.” καί πάλιν ἄλλων ἐπʼ ἄλλοις εὐαγγελίων γραφομένων καί φερομένων ἀπὸ 
<pb id="p.198" TEIform="pb"/>
στρατοπέδου, “Πότα ἄρα,” φάναι, “παυσόμεθα νικῶντες;” </p>
</div2>
</div1>
<div1 type="chapter" n="24" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ τοῦ Λεωσθένους ἀποθανόντος οἱ φοβούμενοι τὸν Φωκίωνα, μὴ στρατηγὸς ἐκπεμφθεὶς καταλύσῃ τὸν πόλεμον, ἄνθρωπόν τινα τῶν οὐκ ἐπιφανῶν ἐν ἐκκλησίᾳ παρεσκεύασαν ἀναστάντα λέγειν ὅτι φίλος ὢν τοῦ Φωκίωνος καὶ συμπεφοιτηκὼς παραινεῖ φείδεσθαι τοῦ ἀνδρὸς καὶ φυλάσσειν, ὡς ἄλλον ὅμοιον οὐκ ἔχοντας, ἐκπέμπειν δὲ Ἀντίφιλον ἐπὶ τὸ στράτευμα, καὶ ταῦτα τοῖς Ἀθηναίοις συνεδόκει, παρελθὼν ὁ Φωκίων ἔλεγε μήτε συμπεφοιτηκέναι ποτὲ τῷ ἀνθρώπῳ μήτε ἄλλως γεγονέναι γνώριμος ἢ συνήθης:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> “ἀλλὰ
νῦν,” εἶπεν, “ἀπὸ τῆς σήμερον 
ἡμέρας καὶ φίλον σε ποιοῦμαι καὶ οἰκεῖον ἃ γὰρ 
ἦν ἐμοὶ συμφέροντα συμβεβούλευκας.” </p>
<p TEIform="p">
ὡρμημένων δὲ τῶν Ἀθηναίων ἐπὶ τοὺς Βοιωτοὺς στρατεύειν πρῶτον μὲν ἀντεῖχε: καὶ τῶν φίλων λεγόντων ὡς ἀποθανεῖται προσκρούων τοῖς Ἀθηναίοις, “ἀδίκως,” εἶπεν, “ἂν ποιῶ τὸ συμφέρον ἂν δὲ παραβαίνω, δικαίως.” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐπεὶ δὲ
ὁρῶν οὐκ ἀνιέντας, ἀλλὰ βοῶντας, ἐκέλευσε τὸν κήρυκα ἀνειπεῖν Ἀθηναίων τοὺς ἄχρι ἑξήκοντα ἐτῶν ἀφʼ  ἥβης πέντε ἡμερῶν σιτία λαβόντας εὐθὺς ἀκολουθεῖν ἀπὸ τῆς ἐκκλησίας, θορύβου πολλοῦ γενομένου καὶ τῶν πρεσβυτέρων βοώντων καὶ ἀναπηδώντων, “οὐδέν,” ἔφη, “δεινόν ἐγὼ γὰρ ὁ στρατηγὸς ὀγδοηκοστὸν ἔχων ἔτος ἔσομαι μεθʼ ὑμῶν.” καὶ τότε μὲν οὕτως κατέπαυσεν αὐτοὺς καὶ μετέβαλε: 
<pb id="p.200" TEIform="pb"/>
</p>
</div2>
</div1>
<div1 type="chapter" n="25" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
πορθουμένης δὲ τῆς παραλίας ὑπὸ Μικίωνος συχνοῖς Μακεδόσι καὶ μισθοφόροις ἀποβεβηκότος εἷς Ῥαμνοῦντα καὶ κατατρέχοντος τὴν χώραν, ἐξήγαγε τοὺς Ἀθηναίους ἐπʼ αὐτόν, ὡς δὲ προστρέχοντες ἀλλαχόθεν ἄλλος διεστρατήγουν καὶ συνεβούλευον αὐτοῦ τὸν λόφον καταλαβεῖν, ἐκεῖ περιπέμψαι τοὺς ἱππέας, ἐνταῦθα παρεμβαλεῖν, “? Ὦ ʽ  Ηράκλεις,” εἶπεν, “ὡς πολλοὺς ὁρῶ στρατηγούς, ὀλίγους δὲ στρατιώτασ” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐπεὶ δὲ παρατάξαντος αὐτοῦ τοὺς ὁπλίτας εἷς πολὺ πρὸ τῶν ἄλλων προῆλθεν, εἶτα δείσας ἀντιστάντος ἀνδρὸς πολεμίου πάλιν εἷς τὴν τάξιν ἀνεχώρησεν, “ὦ μειράκιον,” εἶπεν, “οὐκ αἰδῇ δύο τάξεις ἀπολελοιπώς, ἣν ἐτάχθης ὑπὸ τοῦ στρατηγοῦ καὶ πάλιν ἐφʼ  ἣν σεαυτὸν ἔταξας;” ἐμβαλὼν δὲ τοῖς πολεμίοις καὶ κατὰ κράτος τρεψάμενος, 
<pb id="paris.1624.753" TEIform="pb"/> αὐτόν τε τὸν Μικίωνα καὶ πολλοὺς ἄλλους ἀπέκτεινε.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τὸ δὲ
Ἑλληνικὸν ἐν Θετταλίᾳ στράτευμα, συμμίξαντος Ἀντιπάτρῳ Λεοννάτου καὶ τῶν ἐξ Ἀσίας Μακεδόνων, ἐνίκα μαχόμενον καὶ Λεοννάτος ἔπεσεν, ἡγουμένου τῆς μὲν φάλαγγος Ἀντιφίλου, τῶν δὲ ἱππέων τοῦ Θεσσαλοῦ Μένωνος. </p>
</div2>
</div1>
<div1 type="chapter" n="26" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὀλίγῳ δὲ ὕστερον χρόνῳ Κρατεροῦ διαβάντος ἐξ Ἀσίας μετὰ πολλῆς δυνάμεως καὶ γενομένης πάλιν ἐν Κραννῶνι παρατάξεως, ἡττήθησαν μὲν οἱ Ἕλληνες οὔτε μεγάλην ἧτταν οὔτε πολλῶν πεσόντων, ἀπειθείᾳ δὲ πρὸς τοὺς ἄρχοντας ἐπιεικεῖς καὶ νέους ὄντας, καὶ ἅμα τὰς 
<pb id="p.202" TEIform="pb"/>
πόλεις αὐτῶν πειρῶντος Ἀντιπάτρου, διαρρυέντες αἴσχιστα προήκαντο τὴν ἐλευθερίαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
εὐθὺς οὖν ἐπὶ τὰς Ἀθήνας ἄγοντος τοῦ Ἀντιπάτρου τὴν 
δύναμιν οἱ μὲν περὶ Δημοσθένην καὶ Ὑπερείδην 
ἀπηλλάγησαν ἐκ τῆς πόλεως, Δημάδης δέ, μηθὲν 
μέρος ὧν ὤφειλε χρημάτων ἐπὶ ταῖς καταδίκαις 
ἐκτῖσαι τῇ πόλει: δυνάμενος ἡλώκει γὰρ ἑπτὰ 
γραφὰς παρανόμων καὶ γεγονὼς ἄτιμος ἐξείργετο 
τοῦ λέγειν, ἄδειαν εὑρόμενος τότε, γράφει 
ψήφισμα ἐκπέμπειν<note anchored="yes" place="unspecified" resp="ed" TEIform="note">
<foreign lang="greek" TEIform="foreign">ἐκπέμπειν</foreign> with Doehner; the MSS. have <foreign lang="greek" TEIform="foreign">καὶ πέυπει</foreign>, which Bekker retains: <foreign lang="greek" TEIform="foreign">πέμπειν</foreign>, after Coraës.</note>  πρὸς Ἀντίπατρον ὑπὲρ 
εἰρήνης πρέσβεις αὐτοκράτορας,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
φοβουμένου δὲ τοῦ δήμου καὶ καλοῦντος Φωκίωνα, καὶ μόνῳ πιστεύειν ἐκείνῳ λέγοντος, “ἀλλʼ εἴγε ἐπιστευόμην,” εἶπεν, “ἐγὼ συμβουλεύων ὑμῖν, οὐκ ἂν νῦν ἐβουλευόμεθα περὶ πραγμάτων τοιούτων.” οὕτω δὲ τοῦ ψηφίσματος ἐπικυρωθέντος ἀπεστάλη πρὸς Ἀντίπατρον ἐν τῇ Καδμείᾳ στρατοπεδεύοντα καὶ παρασκευαζόμενον εὐθὺς εἰς τὴν Ἀττικὴν βαδίζειν. καὶ τοῦτο πρῶτον ᾔτει, τὸ μένοντα κατὰ χώραν ποιήσασθαι τὰς διαλύσεις,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
τοῦ δὲ Κρατεροῦ λέγοντος ὡς οὐ δίκαια πείθει Φωκίων ἡμᾶς, τὴν τῶν συμμάχων καὶ φίλων καθημένους χώραν κακῶς ποιεῖν δυναμένους ἐκ τῆς τῶν πολεμίων ὠφελεῖσθαι, λαβόμενος αὐτοῦ τῆς δεξιᾶς Ἀντίπατρος, “δοτέον,” εἶπε,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> “Φωκίωνι
ταύτην τὴν χάριν.” περὶ δὲ τῶν ἄλλων ἐκέλευεν αὐτοῖς ἐπιτρέπειν τοὺς Ἀθηναίους, ὥσπερ ἐν Λαμίᾳ Λεωσθένης ἐκεῖνον. 
<pb id="p.204" TEIform="pb"/>
</p>
</div2>
</div1>
<div1 type="chapter" n="27" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
??Ὡς
οὖν ἐπανῆλθεν ὁ Φωκίων εἰς τὸ ἄστυ καὶ τοῖς Ἀθηναίοις; ταῦτα ἔδοξεν ὑπʼ ἀνάγκης, αὖθις εἰς Θήβας ἐβάδιζε μετὰ Τῶν ἄλλων πρέσβεων, Ξενοκράτην τὸν φιλόσοφον Τῶν Ἀθηναίων προσελομένων. τοσοῦτον γὰρ ἦν ἀξίωμα τῆς ἀρετῆς τοῦ Ξενοκράτους καὶ δόξα καὶ λόγος παρὰ πᾶσιν ὥστε οἴεσθαι μήτε ὕβριν εἶναι μήτε ὠμότητα μήτε θυμὸν ἐν ἀνθρωπίνῃ ψυχῇ φυόμενον, ᾧ Ξενοκράτους μόνον ὀφθέντος οὐκ ἂν αἰδοῦς τι καὶ τιμῆς ἐγγένοιτο πρὸς αὐτόν,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
ἀπέβη δὲ τοὐναντίον ἀγνωμοσύνῃ τινὶ καὶ μισαγαθίᾳ τοῦ Ἀντιπάτρου, πρῶτον μὲν γὰρ οὐκ ἠσπάσατο τὸν Ξενοκράτην τοὺς ἄλλους δεξιωσάμενος: ἐφʼ  ᾧ φασιν εἰπεῖν ἐκεῖνον ὡς Ἀντίπατρος καλῶς ποιεῖ μόνον αὐτὸν αἰσχυνόμενος ἐφʼ οἷς ἀγνωμονεῖν μέλλει πρὸς τὴν πόλιν ἔπειτα λέγειν ἀρξάμενον οὐχ ὑπομένων, ἀλλʼ ἀντικρούων καὶ δυσκολαίνων ἐποίησεν ἀποσιωπῆσαι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">τῶν δὲ περὶ τὸν Φωκίωνα 
διαλεχθέντων ἀπεκρίνατο φιλίαν ἔσεσθαι 
τοῖς Ἀθηναίοις καὶ συμμαχίαν ἐκδοῦσι μὲν τοὺς 
περὶ Δημοσθένην καὶ Ὑπερείδην, πολιτευομένοις 
δὲ τὴν πάτριον ἀπὸ τιμήματος<note anchored="yes" place="unspecified" resp="ed" TEIform="note">
<foreign lang="greek" TEIform="foreign">ἀπὸ τιμήματος</foreign> Coraës and Bekker, with most MSS.: <foreign lang="greek" TEIform="foreign">ἀπὸ τιμημάτων</foreign>.</note>  πολιτείαν, δεξαμένοις 
δὲ φρουρὰν εἰς τὴν Μουνυχίαν, ἔτι δὲ χρήματα τοῦ πολέμου καὶ ζημίαν προσεκτίσασιν. 
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">οἱ
μὲν οὖν ἄλλοι πρέσβεις ἠγάπησαν ὡς φιλανθρώπους τὰς διαλύσεις, πλὴν τοῦ Ξενοκράτους: ἔφη γὰρ ὡς μὲν δούλοις μετρίως κεχρῆσθαι 
<pb id="p.206" TEIform="pb"/>
τὸν Ἀντίπατρον, ὡς δὲ ἐλευθέροις βαρέως, τοῦ δὲ Φωκίωνος παραιτουμένου τὴν φρουρὰν καὶ δεομένου λέγεται τὸν Ἀντίπατρον εἰπεῖν “ὦ Φωκίων, ἡμεῖς πάντα σοι χαρίζεσθαι βουλόμεθα 
<pb id="paris.1624.754" TEIform="pb"/> πλὴν Τῶν καὶ σὲ ἀπολούντων καὶ ἡμᾶς.” </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> οἱ δὲ
οὐχ οὕτως φασίν, ἀλλὰ ἐρωτῆσαι τὸν Ἀντίπατρον εἰ τὴν φρουρὰν ἀνέντος αὐτοῦ τοῖς Ἀθηναίοις Φωκίων ἐγγυᾶται τὴν πόλιν ἐμμενεῖν τῇ εἰρήνῃ καὶ μηθὲν πολυπραγμονήσειν: σιωπῶντος δὲ ἐκείνου καὶ διαμέλλοντος, ἀναπηδήσαντα Καλλιμέδοντα τὸν Κάραβον, ἄνδρα θρασὺν καὶ μισόδημον, εἰπεῖν: “ἐὰν δὲ οὗτος, ὦ Ἀντίπατρε, φλυαρῇ, σὺ πιστεύσεις καὶ οὐ πράξεις ἃ διέγνωκας;” </p>
</div2>
</div1>
<div1 type="chapter" n="28" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὕτω μὲν ἐδέξαντο φρουρὰν Μακεδόνων Ἀθηναῖοι καὶ Μένυλλον ἡγεμόνα, τῶν ἐπιεικῶν τινα καὶ τοῦ Φωκίωνος ἐπιτηδείων, ἐφάνη δὲ ὑπερήφανον τὸ πρόσταγμα, καὶ μᾶλλον ἐξουσίας ὕβρει χρωμένης ἐπίδειξις ἢ πραγμάτων ἕνεκα γιγνομένη κατάληψις. οὐ μικρὸν δὲ τῷ πάθει προσέθηκεν ὁ καιρός, εἰκάδι γὰρ ἡ φρουρὰ Βοηδρομιῶνος εἰσήχθη, μυστηρίων ὄντων, ᾗ τὸν Ἴακχον ἐξ ἄστεος Ἐλευσινάδε πέμπουσιν, ὥστε τῆς τελετῆς συγχυθείσης ἀναλογίζεσθαι τοὺς πολλοὺς καὶ τὰ πρεσβύτερα τῶν θείων καὶ τὰ πρόσφατα,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
πάλαι μὲν γὰρ ἐν τοῖς ἀρίστοις<note anchored="yes" place="unspecified" resp="ed" TEIform="note">
<foreign lang="greek" TEIform="foreign">ἀρίστοις</foreign> Bekker adopts G. Hermann's conjecture of <foreign lang="greek" TEIform="foreign">ἀπίστοις</foreign> (<gloss TEIform="gloss">incredible</gloss>).</note>  
εὐτυχήμασι τὰς μυστικὰς ὄψεις καὶ φωνὰς 
<pb id="p.208" TEIform="pb"/>
παραγενέσθαι σὺν ἐκπλήξει καὶ θάμβει τῶν πολεμίων, νῦν δὲ τοῖς αὐτοῖς ἱεροῖς τὰ δυσχερέστατα πάθη τῆς Ἑλλάδος ἐπισκοπεῖν τοὺς θεούς, καὶ καθυβρίζεσθαι τὸν ἁγιώτατον τοῦ χρόνου καὶ ἥδιστον αὐτοῖς, ἐπώνυμον τῶν μεγίστων κακῶν γενόμενον. πρότερον μὲν οὖν ὀλίγοις ἔτεσι χρησμὸν ἐξήνεγκαν αἱ Δωδωνίδες τῇ πόλει “τὰ ἀκρωτήρια τῆς Ἀρτέμιδος φυλάσσειν,” ὅπως ἄλλοι μὴ λάβωσι:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
τότε δὲ περὶ τὰς ἡμέρας ἐκείνας αἱ ταινίαι μὲν, αἷς περιελίττουσι τὰς μυστικὰς κοίτας, .
βαπτόμεναι θάψινον ἀντὶ φοινικοῦ χρῶμα καὶ νεκρῶδες ἀνήνεγκαν ὃ δὲ μεῖζον ἦν, τὰ παραβαπτόμενα τῶν ἰδιωτικῶν πάντα τὸ προσῆκον ἄνθος ἔσχε. μύστην δὲ λούοντα χοιρίδιον ἐν Κανθάρῳ λιμένι κῆτος συνέλαβε καὶ τὰ κάτω μέρη τοῦ σώματος ἄχρι τῆς κοιλίας κατέπιε, προδεικνύντος αὐτοῖς τοῦ θεοῦ προφανῶς ὅτι τῶν κάτω καὶ πρὸς θαλάσσῃ στερηθέντες τὴν ἄνω πόλιν διαφυλάξουσιν. 
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">ἡ
μὲν οὖν φρουρὰ διὰ Μένυλλον οὐδὲν ἠνίασε τοὺς ἀνθρώπους: τῶν δὲ ἀποψηφισθέντων τοῦ πολιτεύματος διὰ πενίαν ὑπὲρ μυρίους καὶ δισχιλίους γενομένων οἵ τε μένοντες ἐδόκουν σχέτλια καὶ ἄτιμα πάσχειν, οἵ τε διὰ τοῦτο τὴν πόλιν ἐκλιπόντες καὶ μεταστάντες εἰς Θρᾴκην, 
<pb id="p.210" TEIform="pb"/>
Ἀντιπάτρου γῆν καὶ πόλιν αὐτοῖς παρασχόντος, ἐκπεπολιορκημένοις ἐῴκεσαν. </p>
</div2>
</div1>
<div1 type="chapter" n="29" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὁ δὲ
Δημοσθένους ἐν Καλαυρίᾳ καὶ 
Ὑπερείδου πρὸς Κλεωναῖς θάνατος, περὶ ὧν ἐν 
ἄλλοις γέγραπται, μονονοὺκ ἔρωτα καὶ πόθον 
Ἀθηναίοις Ἀλεξάνδρου καὶ Φιλίππου παρίστη. 
καὶ τοῦτο<note anchored="yes" place="unspecified" resp="ed" TEIform="note">
<foreign lang="greek" TEIform="foreign">τοῦτο</foreign> retained in both places by Bekker; the first is deleted by Coraës, after Reiske; the second is corrected to <foreign lang="greek" TEIform="foreign">τότε</foreign> by Sintenis<hi rend="superscript" TEIform="hi">2</hi>.</note>  ὅπερ ὕστερον, ἀναιρεθέντος Ἀντιγόνου 
καὶ τῶν ἀνελόντων ἐκεῖνον ἀρξαμένων βιάζεσθαι 
καὶ λυπεῖν τοὺς ἀνθρώπους, ἀνὴρ ἄγροικος 
ἐν Φρυγίᾳ χωρίον ὀρύττων πυθομένου τινός, “τί 
ποιεῖς;” στενάξας, “Ἀντίγονον,” εἶπε, “ζητῶ:” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τοῦτο<note anchored="yes" place="unspecified" resp="ed" TEIform="note">
<foreign lang="greek" TEIform="foreign">τοῦτο</foreign> retained in both places by Bekker; the first is deleted by Coraës, after Reiske; the second is corrected to <foreign lang="greek" TEIform="foreign">τότε</foreign> by Sintenis<hi rend="superscript" TEIform="hi">2</hi>.</note>  πολλοῖς ἐπῄει λέγειν διαμνημονεύουσι 
τὸν ἐκείνων τῶν βασιλέων θυμόν, ὡς τὸ μέγα καὶ γενναῖον εὐπαραίτητον εἶχον, οὐχ ὥσπερ Ἀντίπατρος ἰδιώτου προσώπῳ καὶ φαυλότητι χλαμυδίου καὶ διαίτης εὐτελείᾳ κατειρωνευόμενος τὴν ἐξουσίαν ἐπαχθέστερος ἦν τοῖς πάσχουσι κακῶς δεσπότης καὶ τύραννος,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ὅμως δʼ οὖν ὁ Φωκίων καὶ φυγῆς ἀπήλλαξε πολλούς δεηθεὶς τοῦ Ἀντιπάτρου, καὶ φεύγουσι διεπράξατο μὴ καθάπερ οἱ λοιποὶ τῶν μεθισταμένων ὑπὲρ τὰ Κεραύνια ὄρη καὶ τὸν Ταίναρον ἐκπεσεῖν τῆς Ἑλλάδος, ἀλλὰ ἐν Πελοποννήσῳ κατοικεῖν, ὧν καὶ Ἁγνωνίδης ἦν ὁ συκοφάντης,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἐπιμελόμενος δὲ τῶν κατὰ τὴν πόλιν πρᾴως καὶ νομίμως τοὺς μὲν ἀστείους καὶ 
<pb id="paris.1624.755" TEIform="pb"/> χαρίεντας ἐν ταῖς ἀρχαῖς ἀεὶ συνεῖχε, τοὺς δὲ πολυπράγμονας καὶ νεωτεριστάς, αὐτῷ τῷ μὴ 
<pb id="p.212" TEIform="pb"/>
ἄρχειν μηδὲ θορυβεῖν ἀπομαραινομένους, ἐδίδαξε φιλοχωρεῖν καὶ ἀγαπᾶν γεωργοῦντας. ὁρῶν δὲ τὸν Ξενοκράτην τελοῦντα τὸ μετοίκιον ἐβούλετο γράψαι πολίτην ὁ δὲ ἀπεῖπε, φήσας οὐκ ἂν μετασχεῖν ταύτης τῆς πολιτείας περὶ ἧς ἐπρέσβευεν ἵνα μὴ γένηται. </p>
</div2>
</div1>
<div1 type="chapter" n="30" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοῦ δὲ Μενύλλου δωρεὰν αὐτῷ καὶ χρήματα διδόντος, ἀπεκρίνατο μήτʼ ἐκεῖνον Ἀλεξάνδρου βελτίονα εἶναι μήτε κρείττονα τὴν αἰτίαν ἐφʼ ᾗ λήψεται νῦν ὁ τότε μὴ δεξάμενος. ἀλλὰ Φώκῳ γε τῷ παιδὶ λαβεῖν δεομένου τοῦ Μενύλλου, “Φώκῳ μὲν,” εἶπεν, “ἐὰν μὲν σωφρονῇ μεταβαλόμενος, ἀρκέσει τὰ τοῦ πατρός: ὡς δʼ ἔχει νῦν, οὐδὲν ἱκανόν ἐστιν.” Ἀντιπάτρῳ δὲ τραχύτερον ἀπεκρίνατο βουλομένῳ τι γενέσθαι διʼ αὐτοῦ τῶν μὴ πρεπόντων “οὐ δύναται γὰρ,” εἶπεν, “Ἀντίπατρος ἅμα μοι καὶ φίλῳ καὶ κόλακι χρῆσθαι.” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
τὸν δὲ Ἀντίπατρον αὐτὸν εἰπεῖν λέγουσιν ὡς δυεῖν αὐτῷ φίλων Ἀθήνησιν ὄντων, Φωκίωνος καὶ Δημάδου, τὸν μὲν λαβεῖν οὐ πέπεικε, τὸν δὲ διδοὺς οὐκ ἐμπέπληκε. καὶ μέντοι Φωκίων μὲν ὡς ἀρετὴν ἐπεδείκνυτο τὴν πενίαν, ἐν ᾗ τοσαυτάκις Ἀθηναίων στρατηγήσας καὶ βασιλεῦσι φίλοις χρησάμενος ἐγκατεγήρασε, Δημάδης δὲ τῷ πλούτῳ καὶ παρανομῶν ἐκαλλωπίζετο.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
νόμου γὰρ ὄντος Ἀθήνησι τότε μὴ χορεύειν ξένον ἢ χιλίας ἀποτίνειν τὸν χορηγόν, ἅπαντας εἰσαγαγὼν ξένους τοὺς χορεύοντας 
<pb id="p.214" TEIform="pb"/>
ἑκατὸν ὄντας ἅμα καὶ τὴν ζημίαν ἀνὰ χιλίας ὑπὲρ ἑκάστου εἰσήνεγκεν εἰς τὸ θέατρον. Δημέᾳ δὲ τῷ υἱῷ νύμφην ἀγόμενος, “ἐμοῦ μὲν,” εἶπεν, “ὦ
παῖ, τὴν σὴν μητέρα γαμοῦντος οὐδὲ ὁ γείτων ᾔσθετο τοῖς δὲ σοῖς γάμοις καὶ βασιλεῖς καὶ δυνάσται συγχορηγοῦσιν.” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐνοχλούντων δὲ τῷ Φωκίωνι τῶν Ἀθηναίων ὅπως ἀπαλλάξῃ τὴν φρουρὰν πείσας τὸν Ἀντίπατρον, εἴτε μὴ προσδοκῶν πείσειν εἴτε μᾶλλον ὁρῶν σωφρονοῦντα τὸν δῆμον καὶ πολιτευόμενον εὐτάκτως διὰ τὸν φόβον, ἐκείνην μὲν ἀεὶ διωθεῖτο τὴν πρεσβείαν, τὰ δὲ χρήματα μὴ πράττειν, ἀλλὰ μέλλειν καὶ ἀναβάλλεσθαι τὸν Ἀντίπατρον ἔπεισε. μεταβάντες οὖν Δημάδην παρεκάλουν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὁ δὲ
προθύμως ὑπέστη καὶ τὸν υἱὸν ἔχων ἀπῆρεν εἰς Μακεδονίαν, ὑπὸ δαίμονός τινος, ὡς ἔοικεν, εἰς τοῦτο καιροῦ κομισθείς ἐν ᾧ κατείχετο μὲν Ἀντίπατρος ἤδη νόσῳ, Κάσανδρος δὲ τῶν πραγμάτων ἐγκρατὴς γεγονώς εὗρεν ἐπιστολὴν Δημάδου γεγραμμένην πρὸς Ἀντίγονον εἰς Ἀσίαν, παρακαλοῦντος αὐτὸν ἐπιφανῆναι τοῖς περὶ τὴν Ἑλλάδα καὶ Μακεδονίαν, ἐκ παλαιοῦ καὶ σαπροῦ κρεμαμένοις στήμονος, τὸν Ἀντίπατρον οὕτω σκώψαντος.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ὡς
οὖν εἶδεν αὐτὸν ἀφιγμένον ὁ Κάσανδρος, συνέλαβε, καὶ πρῶτα μὲν τὸν υἱὸν ἐγγὺς προσαγαγὼν ἀπέσφαξεν, ὥστε καταδέξασθαι τοῖς κόλποις τὸ αἷμα τὸν πατέρα καὶ καταπλησθῆναι τοῦ φόνου, μετὰ ταῦτα δὲ εἰς ἀχαριστίαν αὐτὸν καὶ προδοσίαν πολλὰ λοιδορήσας καὶ καθυβρίσας ἀπέκτεινεν. 
<pb id="p.216" TEIform="pb"/>
</p>
</div2>
</div1>
<div1 type="chapter" n="31" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ Ἀντίπατρος ἀποδείξας Πολυσπέρχοντα στρατηγόν, Κάσανδρον δὲ χιλίαρχον, ἐξέλιπεν, εὐθὺς διαναστὰς ὁ Κάσανδρος καὶ προκαταλαμβάνων τὰ πράγματα πέμπει κατὰ τάχος Νικάνορα τῷ Μενύλλῳ διάδοχον τῆς φρουραρχίας, πρὶν ἔκδηλον τὸν Ἀντιπάτρου θάνατον γενέσθαι κελεύσας τὴν Μουνυχίαν παραλαβεῖν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
γενομένου δὲ τούτου, καὶ μεθʼ ἡμέρας ὀλίγας πυθομένων τῶν Ἀθηναίων ὅτι τέθνηκεν ὁ Ἀντίπατρος, ἐν αἰτίαις ὁ Φωκίων ἦν καὶ κακῶς 
<pb id="paris.1624.756" TEIform="pb"/> ἤκουεν ὡς προαισθόμενος καὶ κατασιωπήσας χάριτι τοῦ Νικάνορος. ὁ δὲ τούτων μὲν οὐκ ἐφρόντιζεν, ἐντυγχάνων δὲ τῷ Νικάνορι καὶ διαλεγόμενος εἴς τε τἆλλα τοῖς Ἀθηναίοις πρᾷον αὐτὸν καὶ κεχαρισμένον παρεῖχε, καὶ φιλοτιμίας τινὰς ἔπεισε καὶ δαπάνας ὑποστῆναι γενόμενον ἀγωνοθέτην. </p>
</div2>
</div1>
<div1 type="chapter" n="32" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν τούτῳ δὲ καὶ Πολυσπέρχων, τὴν τοῦ βασιλέως ἐπιμέλειαν ἔχων ὑφʼ ἑαυτῷ καὶ καταπολιτευόμενος τὸν Κάσανδρον, ἔπεμψεν ἐπιστολὴν τοῖς ἐν ἄστει γεγραμμένην, ὡς τοῦ βασιλέως ἀποδιδόντος αὐτοῖς τὴν δημοκρατίαν καὶ πολιτεύεσθαι κατὰ τὰ πάτρια πάντας Ἀθηναίους κελεύοντος.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἦν δὲ
τοῦτο κατὰ τοῦ Φωκίωνος ἐπιβουλή, συσκευαζόμενος γὰρ εἰς ἑαυτόν, ὡς μικρὸν ὕστερον ἔδειξε τοῖς ἔργοις, ὁ Πολυσπέρχων τὴν πόλιν, οὐδὲν ἤλπιζε περαίνειν μὴ τοῦ Φωκίωνος ἐκπεσόντος: ἐκπεσεῖσθαι δὲ ἐκεῖνον 
<pb id="p.218" TEIform="pb"/>
ἅμα τῶν ἀπεψηφισμένων ἐπιχυθέντων τῇ πολιτείᾳ καὶ πάλιν τὸ βῆμα δημαγωγῶν κατασχόντων καὶ συκοφαντῶν. 
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ὑποκινουμένων δὲ πρὸς ταῦτα τῶν Ἀθηναίων, βουλόμενος ἐντυχεῖν αὐτοῖς ὁ Νικάνωρ, ἐν Πειραιεῖ βουλῆς γενομένης, παρῆλθε, τῷ Φωκίωνι ἐμπιστεύσας τὸ σῶμα. Δερκύλλου δὲ τοῦ ἐπὶ τῆς χώρας στρατηγοῦ συλλαβεῖν αὐτὸν ἐπιχειρήσαντος, ἐκεῖνος μὲν προαισθόμενος ἐξεπήδησε, καὶ φανερὸς ἦν εὐθὺς ἀμυνούμενος τὴν πόλιν, ὁ δὲ Φωκίων ἐπὶ τῷ προέσθαι τὸν ἄνδρα καὶ μὴ κατασχεῖν ἐγκαλούμενος ἔφη πιστεύειν μὲν τῷ Νικάνορι καὶ μηδὲν ἀπʼ αὐτοῦ προσδοκᾶν δεινόν εἰ δὲ μή, μᾶλλον ἐθέλειν ἀδικούμενος ἢ ἀδικῶν φανερὸς γενέσθαι,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
τοῦτο δὲ ὑπὲρ αὐτοῦ μὲν ἄν τινι σκοποῦντι δοκοίη καλοκαγαθικῶς λελέχθαι καὶ γενναίως: ὁ δὲ εἰς πατρίδος ἀποκινδυνεύων σωτηρίαν, καὶ ταῦτα στρατηγὸς καὶ ἄρχων, οὐκ οἶδα μὴ μεῖζόν τι παραβαίνει καὶ πρεσβύτερον τὸ πρὸς τοὺς πολίτας δίκαιον, οὐδὲ γὰρ ἐκεῖνο ἔστιν εἰπεῖν, ὅτι φοβούμενος μὲν εἰς πόλεμον ἐμβαλεῖν τὴν πόλιν ὁ Φωκίων ἀπέσχετο τοῦ Νι. κάνορος,
ἄλλως δὲ προὐβάλλετο τὴν πίστιν καὶ τὸ δίκαιον, ὅπως αἰδούμενος ἐκεῖνος ἡσυχίαν ἄγῃ καὶ μηδὲν ἀδικῇ τοὺς Ἀθηναίους:
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
ἀλλʼ ὄντως ἔοικεν ἰσχυρά τις αὐτῷ περὶ τοῦ Νικάνορος ἐγγενέσθαι πίστις, ὅν γε πολλῶν προδιαβαλλόντων 
<pb id="p.220" TEIform="pb"/>
καὶ κατηγορούντων ἐπιτίθεσθαι τῷ Πειραιεῖ καὶ διαβιβάζειν εἰς Σαλαμῖνα ξένους καὶ διαφθείρειν τινὰς τῶν ἐν Πειραιεῖ κατοικούντων, οὐ προσήκατο τὸν λόγον οὐδʼ ἐπίστευσεν, ἀλλὰ καὶ Φιλομήλου τοῦ Λαμπτρέως ψήφισμα γράψαντος Ἀθηναίους ἅπαντας ἐν τοῖς ὅπλοις εἶναι καὶ τῷ στρατηγῷ Φωκίωνι προσέχειν, ἠμέλησεν, ἄχρι οὗ προσάγων ὁ Νικάνωρ ἐκ τῆς Μουνυχίας τὰ ὅπλα τὸν Πειραιᾶ περιετάφρευσε. </p>
</div2>
</div1>
<div1 type="chapter" n="33" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
πραττομένων δὲ τούτων ὁ μὲν Φωκίων ἐθορυβεῖτο καὶ κατεφρονεῖτο τοὺς Ἀθηναίους ἐξάγειν βουλόμενος, Ἀλέξανδρος δὲ ὁ Πολυσπέρχοντος υἱὸς ἧκε μετὰ δυνάμεως, λόγῳ μὲν ἐπὶ τὸν Νικάνορα τοῖς ἐν ἄστει βοηθήσων, ἔργῳ δὲ τὴν πόλιν, εἰ δύναιτο, καταληψόμενος αὐτὴν ἑαυτῇ περιπετῆ γενομένην.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οἵ τε
γὰρ φυγάδες αὐτῷ συνεισβαλόντες εὐθὺς ἦσαν ἐν ἄστει, καὶ τῶν ξένων ἅμα καὶ τῶν ἀτίμων πρὸς αὐτοὺς εἰσδραμόντων ἐκκλησία παμμιγὴς ἠθροίσθη καὶ ἄτακτος, ἐν ᾗ τὸν Φωκίωνα τῆς ἀρχῆς ἀπολύσαντες ἑτέρους εἵλοντο στρατηγούς, εἰ δὲ μὴ συνιὼν εἰς λόγους ὁ Ἀλέξανδρος τῷ Νικάνορι μόνος παρὰ τὸ τεῖχος ὤφθη, καὶ τοῦτο ποιοῦντες πολλάκις ὑποψίαν τοῖς Ἀθηναίοις παρέσχον, οὐκ ἂν ἡ πόλις διέφυγε τὸν κίνδυνον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ἐπεὶ δὲ Ἁγνωνίδης ὁ ῥήτωρ εὐθὺς ἐπεφύετο τοῖς περὶ τὸν Φωκίωνα 
<pb id="paris.1624.757" TEIform="pb"/> καὶ κατηγόρει προδοσίας, οἱ μὲν περὶ Καλλιμέδοντα καὶ Χαρικλέα φοβηθέντες ἀπῆλθον ἐκ τῆς πόλεως, ὁ δὲ Φωκίων καὶ μετʼ αὐτοῦ τῶν φίλων 
<pb id="p.222" TEIform="pb"/>
οἱ παραμείναντες ᾤχοντο πρὸς Πολυσπέρχοντα. καὶ συνεξῆλθον αὐτοῖς χάριτι τοῦ Φωκίωνος ὁ Πλαταιεὺς Σόλων καὶ Δείναρχος ὁ Κορίνθιος, ἐπιτήδειοι τοῦ Πολυσπέρχοντος εἶναι δοκοῦντες καὶ συνήθεις,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
ἀρρωστίᾳ δὲ χρησαμένου τοῦ Δεινάρχου συχνὰς ἡμέρας ἐν Ἐλατείᾳ διέτριψαν, ἐν αἷς Ἁγνωνίδου πείσαντος, Ἀρχεστράτου δὲ τὸ ψήφισμα γράψαντος, ἔπεμπε πρεσβείαν ὁ δῆμος κατηγο σου σαν τὸν
Φωκίωνος, ἅμα δὲ καὶ συνέμιξαν ἀμφότεροι τῷ Πολυσπέρχοντι μετὰ τοῦ βασιλέως πορευομένῳ περὶ κώμην τινὰ τῆς Φωκίδος, Φαρύγας, κειμένην ὑπὸ τὸ Ἀκρούριον ὄρος, ὃ νῦν Γαλάτην καλοῦσιν. 
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
ἐνταῦθα δὴ θεὶς ὁ Πολυσπέρχων τὸν χρυσοῦν οὐρανίσκον, καὶ καθίσας ὑπʼ αὐτῷ τὸν βασιλέα καὶ τοὺς φίλους, τὸν μὲν Δείναρχον εὐθὺς ἐκ προόδου λαβεῖν ἐκέλευσε καὶ στρεβλώσαντας ἀποκτεῖναι, τοῖς δὲ Ἀθηναίοις ἀπέδωκε λόγον. ὡς δὲ θόρυβον καὶ κραυγὴν ἐποίουν ἀντικατηγοροῦντες ἀλλήλων ἐν τῷ συνεδρίῳ, καὶ προσελθὼν ὁ Ἁγνωνίδης εἶπεν, “ἅπαντας ἡμᾶς εἰς μίαν ἐμβαλόντες γαλεάγραν Ἀθηναίοις ἀναπέμψατε λόγον ὑφέξοντας,” ὁ μὲν βασιλεὺς ἐγέλασεν,
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p">
οἱ δὲ περιεστῶτες τῷ συνεδρίῳ Μακεδόνες καὶ ξένοι σχολὴν ἄγοντες ἐπεθύμουν ἀκούειν, καὶ τοὺς πρέσβεις παρεκάλουν ἀπὸ νεύματος ἐνταῦθα ποιεῖσθαι τὴν κατηγορίαν. ἦν δὲ οὐδὲν ἴσον, ἀλλὰ τῷ μὲν Φωκίωνι πολλάκις ἀντέκρουσεν ὁ Πολυσπέρχων λέγοντι, μέχρι οὗ τῇ βακτηρίᾳ 
<pb id="p.224" TEIform="pb"/>
πατάξας τὴν γῆν ἀπέστη καὶ κατεσιώπησεν.
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p">Ἡγήμονος δὲ φήσαντος ὅτι μάρτυς αὐτῷ τῆς πρὸς τὸν δῆμον εὐνοίας Πολυσπέρχων ἐστί, καὶ τοῦ Πολυσπέρχοντος ἀποκριναμένου πρὸς ὀργὴν, “παῦσαί
μου πρὸς τὸν βασιλέα καταψευδόμενος,” ἀναπηδήσας ὁ βασιλεὺς ὥρμησε λόγχῃ τὸν Ἡγήμονα πατάξαι. ταχὺ δὲ τοῦ Πολυσπέρχοντος περιλαβόντος αὐτόν οὕτω διελύθη τὸ συνέδριον. </p>
</div2>
</div1>
<div1 type="chapter" n="34" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὸν δὲ Φωκίωνα καὶ τοὺς μετʼ αὐτοῦ φυλακῆς περιεχούσης, ὅσοι τῶν ἑταίρων ἔτυχον οὐκ ἐγγὺς ἑστῶτες, ὡς τοῦτο εἶδον, ἐγκαλυψάμενοι καὶ διαφυγόντες ἐσώθησαν. ἐκείνους δὲ Κλεῖτος εἷς Ἀθήνας ἀνῆγε λόγῳ μὲν κριθησομένους, ἔργῳ δὲ ἀποθανεῖν κατακεκριμένους.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
καὶ προσῆν τὸ σχῆμα τῇ κομιδῇ λυπηρόν, ἐφʼ ἁμάξαις κομιζομένων αὐτῶν διὰ τοῦ Κεραμεικοῦ πρὸς τὸ θέατρον: ἐκεῖ γὰρ αὐτοὺς προσαγαγὼν ὁ Κλεῖτος συνεῖχεν, ἄχρι οὗ τὴν ἐκκλησίαν ἐπλήρωσαν οἱ ἄρχοντες, οὐ δοῦλον, οὐ ξένον, οὐκ ἄτιμον ἀποκρίναντες, ἀλλὰ πᾶσι καὶ πάσαις ἀναπεπταμένον τὸ βῆμα καὶ τὸ θέατρον παρασχόντες.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἐπεὶ δὲ ἥ τʼ ἐπιστολὴ τοῦ βασιλέως ἀνεγνώσθη, λέγοντος αὐτῷ μὲν ἐγνῶσθαι προδότας γεγονέναι τοὺς ἄνδρας, ἐκείνοις δὲ διδόναι τὴν κρίσιν ἐλευθέροις τε δὴ καὶ αὐτονόμοις οὖσι, καὶ τοὺς ἄνδρας ὁ Κλεῖτος εἰσήγαγεν, οἱ μὲν βέλτιστοι τῶν πολιτῶν ὀφθέντος τοῦ Φωκίωνος ἐνεκαλύψαντο καὶ κάτω κύψαντες ἐδάκρυον, εἷς 
<pb id="p.226" TEIform="pb"/>
δὲ ἀναστὰς ἐτόλμησεν εἰπεῖν ὅτι, τηλικαύτην κρίσιν ἐγκεχειρικότος τῷ δήμῳ τοῦ βασιλέως, καλῶς ἔχει τοὺς δούλους καὶ τοὺς ξένους ἀπελθεῖν ἐκ τῆς ἐκκλησίας,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
οὐκ ἀνασχομένων δὲ τῶν πολλῶν, ἀλλʼ ἀνακραγόντων βάλλειν τοὺς ὀλιγαρχικοὺς καὶ μισοδήμους, ἄλλος μὲν οὐδεὶς ὑπὲρ τοῦ Φωκίωνος ἐπεχείρησεν εἰπεῖν, αὐτὸς δὲ χαλεπῶς καὶ μόλις ἐξακουσθείς, “πότερον,” εἶπεν, “ἀδίκως ἢ δικαίως ἀποκτεῖναι βούλεσθε ἡμᾶς;” ἀποκριναμένων δέ τινων ὅτι δικαίως, 
<pb id="paris.1624.758" TEIform="pb"/> “καὶ τοῦτο,” ἔφη, “πῶς γνώσεσθε μὴ ἀκούσαντες;” </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐπεὶ δὲ οὐθὲν μᾶλλον ἤκουον, ἐγγυτέρω προσελθών, “ἐγὼ μὲν,” εἶπεν, “ἀδικεῖν ὁμολογῶ, καὶ θανάτου τιμῶμαι τὰ πεπολιτευμένα ἐμαυτῷ: τούτους δέ, ἄνδρες Ἀθηναῖοι, διὰ τί ἀποκτενεῖτε μηδὲν ἀδικοῦντας;” ἀποκριναμένων δὲ πολλῶν, “ὅτι σοὶ φίλοι εἰσίν,” ὁ μὲν Φωκίων ἀποστὰς ἡσυχίαν ἦγεν, ὁ δὲ Ἁγνωνίδης ψήφισμα γεγραμμένον ἔχων ἀνέγνω, καθʼ ὃ τὸν δῆμον ἔδει χειροτονεῖν περὶ τῶν ἀνδρῶν εἰ δοκοῦσιν ἀδικεῖν, τοὺς δὲ ἄνδρας, ἂν καταχειροτονηθῶσιν, ἀποθνῄσκειν. </p>
</div2>
</div1>
<div1 type="chapter" n="35" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀναγνωσθέντος δὲ τοῦ ψηφίσματος ἠξίουν τινὲς προσγράφειν ὅπως καί στρεβλωθεὶς Φωκίων ἀποθάνοι, καί τὸν τροχὸν εἰσφέρειν καί τοὺς ὑπηρέτας καλεῖν προσέταττον. ὁ δὲ Ἁγνωνίδης καί τὸν Κλεῖτον ὁρῶν δυσχεραίνοντα καί τὸ πρᾶγμα βαρβαρικὸν εἶναι καί μιαρὸν ἡγούμενος, “ὅταν,” ἔφη, “Καλλιμέδοντα τὸν 
<pb id="p.228" TEIform="pb"/>
μαστιγίαν λάβωμεν, ὦ ἄνδρες Ἀθηναῖοι, στρεβλώσομεν: περὶ δὲ Φωκίωνος οὐδὲν ἐγὼ γράφω τοιοῦτον.” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ʼ ἐνταῦθα τῶν ἐπιεικῶν τις ὑπεφώνησεν “ὀρθῶς γε σὺ
ποιῶν ἂν γὰρ Φωκίωνα βασανίσωμεν, σὲ τί ποιήσομεν;” ἐπικυρωθέντος δὲ τοῦ ψηφίσματος καί τῆς χειροτονίας ἀποδοθείσης, οὐδεὶς καθήμενος, ἀλλὰ πάντες ἐξαναστάντες, οἱ δὲ πλεῖστοι καί στεφανωσάμενοι, κατεχειροτόνησαν αὐτῶν θάνατον, ἦσαν δὲ σὺν τῷ Φωκίωνι Νικοκλῆς, Θούδιππος, Ἡγήμων, Πυθοκλῆς: Δημητρίου δὲ τοῦ Φαληρέως καί Καλλιμέδοντος καί Χαρικλέους καί τινων ἄλλων ἀπόντων κατεψηφίσθη θάνατος. </p>
</div2>
</div1>
<div1 type="chapter" n="36" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὡς
οὖν διαλύσαντες τὴν ἐκκλησίαν ἦγον εἷς τὸ δεσμωτήριον τοὺς ἄνδρας, οἱ μὲν ἄλλοι, περιπλεκομένων τῶν φίλων αὐτοῖς καὶ οἰκείων, ὀδυρόμενοι καὶ καταθρηνοῦντες ἐβάδιζον, τὸ δὲ Φωκίωνος πρόσωπον οἷον ὅτε στρατηγῶν ἀπʼ ἐκκλησίας προὐπέμπετο βλέποντες, ἐθαύμαζον τὴν ἀπάθειαν καὶ μεγαλοψυχίαν τοῦ ἀνδρός,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οἱ δὲ
ἐχθροὶ κακῶς ἔλεγον παρατρέχοντες εἷς δὲ καὶ προσέπτυσεν ἐξεναντίας προσελθών. ὅτε καὶ τὸν Φωκίωνα λέγεται βλέψαντα πρὸς τοὺς ἄρχοντας εἰπεῖν “οὐ παύσει τις ἀσχημονοῦντα τοῦτον;” ἐπεὶ δὲ Θούδιππος ἐν τῷ δεσμωτηρίῳ γενόμενος καὶ τὸ κώνειον ὁρῶν τριβόμενον ἠγανάκτει καὶ κατέκλαιε τὴν συμφοράν, ὡς οὐ προσηκόντως τῷ Φωκίωνι συναπολλύμενος, “εἶτα
οὐκ ἀγαπᾷς,” εἶπεν, “ὅτι μετὰ Φωκίωνος ἀποθνῄσκεις;” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
ἐρομένου δέ τινος τῶν φίλων εἴ τι πρὸς Φῶκον λέγει τὸν υἱόν, “πάνυ 
<pb id="p.230" TEIform="pb"/>
μὲν οὖν,” ἔφη: “λέγω μὴ μνησικακεῖν Ἀθηναίοις.” τοῦ δὲ Νικοκλέους, ὃς ἦν αὐτῷ πιστότατος τῶν φίλων, παρακαλοῦντος ὅπως αὐτὸν ἐάσῃ τὸ φάρμακον πιεῖν πρότερον, “βαρὺ μέν,” εἶπεν, “ὦ
Νικόκλεις, ἐμοὶ τὸ αἴτημα καὶ λυπηρόν, ἐπεὶ δὲ οὐδὲ ἄλλο οὐδέποτέ σοι παρὰ τὸν βίον οὐδὲν ἠχαρίστησα,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
καὶ τοῦτο συγχωρῶ” πεπωκότων δὲ ἤδη πάντων τὸ φάρμακον ἐπέλιπε, καὶ ὁ δημόσιος οὐκ ἔφη τρίψειν ἕτερον, εἰ μὴ λάβοι δώδεκα δραχμάς, ὅσου τὴν ὁλκὴν ὠνεῖται. χρόνου δὲ γενομένου καὶ διατριβῆς ὁ Φωκίων καλέσας τινὰ τῶν φίλων, καὶ εἰπών εἰ μηδὲ ἀποθανεῖν Ἀθήνησι δωρεὰν ἔστιν, ἐκέλευσε τῷ ἀνθρώπῳ δοῦναι τὸ κερμάτιον. </p>
</div2>
</div1>
<div1 type="chapter" n="37" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἦν δὲ
ἡμέρα μηνὸς Μουνυχιῶνος ἐνάτη ἐπὶ δέκα, καὶ τῷ Διῒ τὴν πομπὴν πέμποντες οἱ ἱππεῖς παρεξῄεσαν ὧν οἱ μὲν ἀφείλοντο τοὺς στεφάνους, οἱ δὲ πρὸς τὰς θύρας δεδακρυμένοι τῆς εἱρκτῆς ἀπέβλεψαν. ἐφάνη δὲ τοῖς μὴ παντάπασιν ὠμοῖς καὶ διεφθαρμένοις ὑπʼ ὀργῆς καὶ φθόνου τὴν ψυχὴν, ἀνοσιώτατον γεγονέναι τὸ μηδʼ ἐπισχεῖν τὴν ἡμέραν ἐκείνην, μηδὲ καθαρεῦσαι δημοσίου φόνου τὴν πόλιν ἑορτάζουσαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὐ
μὴν ἀλλʼ ὥσπερ ἐνδεέστερον ἠγωνισμένοις τοῖς ἐχθροῖς ἔδοξε καὶ τὸ σῶμα τοῦ Φωκίωνος ἐξορίσαι 
<pb id="paris.1624.759" TEIform="pb"/> καὶ μηδὲ πῦρ ἐναῦσαι μηδένα πρὸς τὴν ταφὴν Ἀθηναίων, διὸ φίλος μὲν οὐδεὶς ἐτόλμησεν ἅψασθαι τοῦ σώματος, Κωνωπίων δέ τις, ὑπουργεῖν εἰθισμένος τὰ τοιαῦτα μισθοῦ, κομισθέντα 
<pb id="p.232" TEIform="pb"/>
τὸν νεκρὸν ὑπὲρ τὴν Ἐλευσῖνα, πῦρ λαβὼν ἐκ τῆς Μεγαρικῆς, ἔκαυσεν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἡ δὲ
γυνὴ παροῦσα μετὰ τῶν θεραπαινίδων ἔχωσε μὲν αὐτόθι χῶμα κενὸν καὶ κατέσπεισεν, ἐνθεμένη δὲ τῷ κόλπῳ τὰ ὀστᾶ καὶ κομίσασα νύκτωρ εἰς τὴν οἰκίαν κατώρυξε παρὰ τὴν ἑστίαν, εἰποῦσα: “σοὶ, ὦ φίλη ἑστία, παρακατατίθεμαι ταῦτα ἀνδρὸς ἀγαθοῦ λείψανα: σὺ δὲ αὐτὰ τοῖς πατρῴοις ἀπόδος ἠρίοις, ὅταν Ἀθηναῖοι σωφρονήσωσι.” </p>
</div2>
</div1>
<div1 type="chapter" n="38" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
καὶ μέντοι χρόνου βραχέος διαγενομένου, καὶ τῶν πραγμάτων διδασκόντων οἷον ἐπιστάτην καὶ φύλακα σωφροσύνης καὶ δικαιοσύνης ὁ δῆμος ἀπώλεσεν, ἀνδριάντα μὲν αὐτοῦ χαλκοῦν ἀνέστησαν, ἔθαψαν δὲ δημοσίοις τέλεσι τὰ ὀστᾶ. τῶν δὲ κατηγόρων Ἁγνωνίδην μὲν αὐτοὶ θάνατον καταχειροτονήσαντες ἀπέκτειναν, Ἐπίκουρον δὲ καὶ Δημόφιλον ἀποδράντας ἐκ τῆς πόλεως ἀνευρὼν ὁ τοῦ Φωκίωνος υἱὸς ἐτιμωρήσατο. 
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">τοῦτον οὔτε τἆλλα σπουδαῖον ἄνδρα γενέσθαι 
φασί, καὶ παιδίσκης ἐρῶντα παρὰ πορνοβοσκῷ 
τρεφομένης κατὰ τύχην Θεοδώρῳ τῷ ἀθέῳ παραγενέσθαι 
λόγον ἐν Λυκείῳ διαλεγομένῳ τοιοῦτον “εἰ τὸ
φίλον λύσασθαι μὴ αἰσχρόν ἐστιν, οὐδὲ 
τὸ φίλην ὁμοίως: εἰ δὲ μὴ τὸ ἑταῖρον, οὐδὲ τὸ 
ἑταίραν:” θέμενον οὖν ἑαυτῷ πρὸς τὴν ἐπιθυμίαν 
τὸν λόγον ὡς εὖ ἔχοντα, λύσασθαι τὴν ἑταίραν. 
</p>
<p TEIform="p">ἀλλὰ τὰ μὲν περὶ Φωκίωνα πραχθέντα τῶν περὶ Σωκράτην πάλιν ἀνέμνησε τοὺς Ἕλληνας, ὡς ὁμοιοτάτης ἐκείνῃ τῆς ἁμαρτίας ταύτης καὶ δυστυχίας τῇ πόλει γενομένης. </p>
</div2>
</div1>
</body>
</text>
</TEI.2>

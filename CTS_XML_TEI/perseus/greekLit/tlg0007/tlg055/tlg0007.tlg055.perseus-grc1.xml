<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title type="sub" TEIform="title">Machine readable text</title>
<title n="Cic." type="work" TEIform="title">Cicero</title>
<author n="Plut." TEIform="author">Plutarch</author>
<editor n="Perrin" role="editor" TEIform="editor">Bernadotte
            Perrin</editor>
<sponsor TEIform="sponsor">Perseus Project, Tufts University</sponsor>
<principal TEIform="principal">Gregory Crane</principal>
<respStmt TEIform="respStmt">
<resp TEIform="resp">Prepared under the supervision of</resp>
<name TEIform="name">Lisa Cerrato</name>
<name TEIform="name">William Merrill</name>
<name TEIform="name">Elli Mylonas</name>
<name TEIform="name">David Smith</name>
</respStmt>
<funder n="org:NEH" TEIform="funder">The National Endowment for the Humanities</funder>
</titleStmt>
<extent TEIform="extent"/>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<analytic n="Cic." TEIform="analytic"/>
<monogr TEIform="monogr">
<author TEIform="author">Plutarch</author>
<title TEIform="title">Plutarch's Lives</title>
<respStmt TEIform="respStmt">
<resp TEIform="resp">with an English Translation by</resp>
<name TEIform="name">Bernadotte Perrin</name>
</respStmt>
<imprint TEIform="imprint">
<pubPlace TEIform="pubPlace">Cambridge, MA</pubPlace>
<publisher TEIform="publisher">Harvard University Press</publisher>
<pubPlace TEIform="pubPlace">London</pubPlace>
<publisher TEIform="publisher">William Heinemann Ltd.</publisher>
<date TEIform="date">1919</date>
</imprint>
<biblScope type="volume" TEIform="biblScope">7</biblScope>
</monogr>
<idno type="ISBN" TEIform="idno">0674991109</idno>
</biblStruct>
</sourceDesc>
</fileDesc>
<encodingDesc TEIform="encodingDesc">
<editorialDecl default="NO" TEIform="editorialDecl">
<correction status="high" method="silent" default="NO" TEIform="correction">
<p TEIform="p">optical character recognition</p>
</correction>
</editorialDecl>
<refsDecl doctype="TEI.2" TEIform="refsDecl">
<state unit="chapter" delim="." TEIform="state"/>
<state unit="section" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
<revisionDesc TEIform="revisionDesc">
<change TEIform="change">
<date TEIform="date">03/10</date>
<respStmt TEIform="respStmt">
<name TEIform="name">RS</name>
<resp TEIform="resp"/>
</respStmt>
<item TEIform="item">tagged and parsed</item>
</change>
</revisionDesc>
</teiHeader>
<text TEIform="text">
<body TEIform="body">
<pb id="p.82" TEIform="pb"/>
<div1 type="chapter" n="1" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Κικέρωνος δὲ τὴν μὲν μητέρα λέγουσιν <pb id="paris.1624.861" TEIform="pb"/> Ἑλβίαν καὶ γεγονέναι καλῶς καὶ βεβιωκέναι, περὶ δὲ
               τοῦ πατρὸς οὐδὲν ἦν πυθέσθαι μέτριον, οἱ μὲν γὰρ ἐν κναφείῳ τινὶ καὶ
               γενέσθαι καὶ τραφῆναι τόν ἄνδρα λέγουσιν, οἱ δʼ εἰς Τύλλον Ἄττιον
               ἀνάγουσι τὴν ἀρχὴν τοῦ γένους, βασιλεύσαντα λαμπρῶς ἐν Οὐολούσκοις καὶ
               πολεμήσαντα Ῥωμαίοις οὐκ ἀδυνάτως.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὁ
               μέντοι πρῶτος ἐκ τοῦ γένους Κικέρων ἐπονομασθεὶς ἄξιος λόγου δοκεῖ
               γενέσθαι, διὸ τὴν ἐπίκλησιν οὐκ ἀπέρριψαν οἱ μετʼ αὐτόν, ἀλλʼ
               ἠσπάσαντο, καίπερ ὑπὸ πολλῶν χλευαζομένην. κίκερα γὰρ οἱ Λατῖνοι τόν
               ἐρέβινθον καλοῦσι, κἀκεῖνος ἐν τῷ πέρατι τῆς ῥινὸς διαστολὴν, ὡς
               ἔοικεν, ἀμβλεῖαν εἶχεν ὥσπερ ἐρεβίνθου διαφυήν, ἀφʼ ἧς ἐκτήσατο τὴν
               ἐπωνυμίαν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> αὐτός γε μὴν Κικέρων, ὑπὲρ οὗ
               τάδε γέγραπται, τῶν φίλων αὐτὸν οἰομένων δεῖν, ὅτε πρῶτον ἀρχὴν
               μετῄει καὶ πολιτείας ἥπτετο, φυγεῖν τοὔνομα καὶ μεταθέσθαι, λέγεται
               νεανιευσάμενος εἰπεῖν ὡς ἀγωνιεῖται τόν Κικέρωνα τῶν Σκαύρων καὶ τῶν
               Κάτλων ἐνδοξότερον ἀποδεῖξαι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ταμιεύων δʼ
               ἐν Σικελίᾳ καὶ τοῖς θεοῖς ἀνάθημα ποιούμενος ἀργυροῦν τὰ μὲν πρῶτα
               δύο τῶν ὀνομάτων ἐπέγραψε, τόν τε Μᾶρκον καὶ τόν <pb id="p.84" TEIform="pb"/>
               Τύλλιον, ἀντὶ δὲ τοῦ τρίτου σκώπτων ἐρέβινθον ἐκέλευσε παρὰ τὰ
               γράμματα τόν τεχνίτην ἐντορεῦσαι. ταῦτα μὲν οὖν περὶ τοῦ ὀνόματος
               ἱστόρηται. </p>
</div2>
</div1>
<div1 type="chapter" n="2" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τεχθῆναι δὲ Κικέρωνα λέγουσιν ἀνωδύνως καί
               ἀπόνως λοχευθείσης αὐτοῦ τῆς μητρὸς ἡμέρᾳ τρίτῃ τῶν νέων Καλανδῶν,
               ἐν ᾗ νῦν οἱ ἄρχοντες εὔχονται καί θύουσιν ὑπὲρ τοῦ ἡγεμόνος. τῇ
               δὲ τίτθῃ φάσμα δοκεῖ γενέσθαι καί προειπεῖν ὡς ὄφελος μέγα πᾶσι
               Ῥωμαίοις ἐκτρεφούσῃ.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ταῦτα δὲ ἄλλως
               ὀνείρατα καί φλύαρον εἶναι δοκοῦντα ταχέως αὐτὸς ἀπέδειξε μαντείαν
               ἀληθινὴν ἐν ἡλικίᾳ τοῦ μανθάνειν γενόμενος, διʼ εὐφυΐαν ἐκλάμψας καί
               λαβὼν ὄνομα καί δόξαν ἐν τοῖς παισίν, ὥστε τοὺς πατέρας αὑτῶν
               ἐπιφοιτᾶν τοῖς διδασκαλείοις ὄψει τε βουλομένους ἰδεῖν τὸν Κικέρωνα καὶ
               τὴν ὑμνουμένην αὐτοῦ περὶ τὰς μαθήσεις ὀξύτητα καί σύνεσιν ἱστορῆσαι,
               τοὺς δʼ ἀγροικοτέρους ὀργίζεσθαι τοῖς υἱέσιν ὁρῶντας ἐν ταῖς ὁδοῖς τὸν
               Κικέρωνα μέσον αὑτῶν ἐπὶ τιμῇ λαμβάνοντας.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> γενόμενος δʼ, ὥσπερ ὁ Πλάτων ἀξιοῖ τὴν φιλομαθῆ καί φιλόσοφον φύσιν,
               οἷος ἀσπάζεσθαι πᾶν μάθημα καί μηδὲν λόγου μηδὲ παιδείας ἀτιμάζειν
               εἶδος, ἐρρύη πως προθυμότερον ἐπὶ ποιητικήν. καί τι καί ποιημάτιον ἔτι
               παιδὸς αὐτοῦ διασῴζεται, Πόντιος Γλαῦκος, ἐν <pb id="p.86" TEIform="pb"/> τετραμέτρῳ
               πεποιημένον. προϊὼν δὲ τῷ χρόνῳ καί ποικιλώτερον ἁπτόμενος τῆς περὶ
               ταῦτα μούσης, ἔδοξεν οὐ μόνον ῥήτωρ, ἀλλὰ καί ποιητὴς ἄριστος εἶναι
               Ῥωμαίων.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἡ μὲν οὖν ἐπὶ τῇ ῥητορικῇ
               δόξα μέχρι νῦν διαμένει, καίπερ οὐ μικρᾶς γεγενημένης περὶ τοὺς λόγους
               καινοτομίας, τὴν δὲ ποιητικὴν αὐτοῦ, πολλῶν εὐφυῶν ἐπιγενομένων,
               παντάπασιν ἀκλεῆ καί ἄτιμον ἔρρειν συμβέβηκεν. </p>
</div2>
</div1>
<div1 type="chapter" n="3" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀπαλλαγεὶς δὲ τῶν ἐν παισὶ διατριβῶν
               Φίλωνος ἤκουσε τοῦ ἐξ Ἀκαδημείας, ὃν μάλιστα Ῥωμαῖοι τῶν
               Κλειτομάχου συνήθων καί διὰ τὸν λόγον ἐθαύμασαν καί διὰ τὸν τρόπον
               ἠγάπησαν. ἅμα δὲ τοῖς περὶ Μούκιον ἀνδράσι συνών πολιτικοῖς <pb id="paris.1624.862" TEIform="pb"/> καὶ πρωτεύουσι τῆς βουλῆς εἰς ἐμπειρίαν τῶν νόμων
               ὠφελεῖτο: καί τινα χρόνον καί στρατείας μετέσχεν ὑπὸ Σύλλᾳ περὶ τὸν
               Μαρσικὸν πόλεμον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> εἶθʼ ὁρῶν εἰς στάσιν,
               ἐκ δὲ τῆς στάσεως εἰς ἄκρατον ἐμπίπτοντα τὰ πράγματα μοναρχίαν, ἐπὶ
               τὸν σχολαστὴν καί θεωρητικὸν ἐλθὼν βίον Ἕλλησί συνῆν φιλολόγοις καί
               προσεῖχε τοῖς μαθήμασιν, ἄχρι οὗ Σύλλας ἐκράτησε καί κατάστασίν τινα
               λαμβάνειν ἔδοξεν ἡ πόλις. </p>
<p TEIform="p">ἐν δὲ τῷ χρόνῳ τούτῳ Χρυσόγονος ἀπελεύθερος Σύλλα προσαγγείλας τινὸς
               οὐσίαν ὡς ἐκ προγραφῆς ἀναιρεθέντος αὐτὸς ἐωνήσατο δισχιλίων δραχμῶν,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐπεὶ δὲ Ῥώσκιος ὁ υἱὸς καί κληρονόμος
               τοῦ τεθνηκότος. ἠγανάκτει καί τὴν <pb id="p.88" TEIform="pb"/> οὐσίαν ἀπεδείκνυε
               πεντήκοντα καί διακοσίων ταλάντων οὖσαν ἀξίαν, ὅ τε Σύλλας ἐλεγχόμενος
               ἐχαλέπαινε καί δίκην πατροκτονίας ἐπῆγε τῷ Ῥωσκίῳ, τοῦ Χρυσογόνου
               κατασκευάσαντος, ἐβοήθει δʼ οὐδείς, ἀλλʼ ἀπετρέποντο τοῦ Σύλλα τὴν
               χαλεπότητα δεδοικότες,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> οὕτω δὴ διʼ ἐρημίαν
               τοῦ μειρακίου τῷ Κικέρωνι προσφυγόντος οἱ φίλοι συμπαρώρμων, ὡς οὐκ ἂν
               αὐτῷ λαμπροτέραν αὖθις ἀρχὴν πρὸς δόξαν ἑτέραν οὐδὲ καλλίω
               γενησομένην. ἀναδεξάμενος οὖν τὴν συνηγορίαν καὶ κατορθώσας ἐθαυμάσθη:
               δεδιὼς δὲ τὸν Σύλλαν ἀπεδήμησεν εἰς τὴν Ἑλλάδα, διασπείρας λόγον ὡς
               τοῦ σώματος αὐτῷ θεραπείας δεομένου.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> καί
               γὰρ ἦν ὄντως ἰσχνὸς καί ἄσαρκος, ἀρρωστίᾳ στομάχου μικρὰ καί γλίσχρα
               μόγις ὀψὲ τῆς ὥρας προσφερόμενος: ἡ δὲ φωνὴ πολλὴ μὲν καί ἀγαθή,
               σκληρὰ δὲ καί ἄπλαστος, ὑπὸ δὲ τοῦ λόγου σφοδρότητα καί πάθος ἔχοντος
               ἀεὶ διὰ τῶν ἄνω τόνων ἐλαυνομένη φόβον παρεῖχεν ὑπὲρ τοῦ σώματος: </p>
</div2>
</div1>
<div1 type="chapter" n="4" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀφικόμενος δʼ εἰς Ἀθήνας Ἀντιόχου τοῦ
               Ἀσκαλωνίτου διήκουσε, τῇ μὲν εὐροίᾳ τῶν λόγων αὐτοῦ καὶ χάριτι
               κηλούμενος, ἃ δʼ ἐν τοῖς δόγμασιν ἐνεωτέριζεν οὐκ ἐπαινῶν, ἤδη γὰρ
               ἐξίστατο τῆς νέας λεγομένης Ἀκαδημείας ὁ Ἀντίοχος καὶ τὴν Καρνεάδου
               στάσιν ἐγκατέλειπεν, εἴτε καμπτόμενος ὑπὸ τῆς ἐναργείας καὶ τῶν
               αἰσθήσεων, εἴτε, ὥς φασιν ἔνιοι, φιλοτιμίᾳ τινὶ καὶ διαφορᾷ <pb id="p.90" TEIform="pb"/> πρὸς τοὺς Κλειτομάχου καὶ Φίλωνος συνήθεις τὸν Στωικὸν ἐκ
               μεταβολῆς θεραπεύων λόγον ἐν τοῖς πλείστοις.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
               ὁ δὲ Κικέρων ἐκεῖνα ἠγάπα κἀκείνοις προσεῖχε μᾶλλον, διανοούμενος, εἰ
               παντάπασιν ἐκπέσοι τοῦ τὰ κοινὰ πράσσειν, δεῦρο μετενεγκάμενος τὸν βίον
               ἐκ τῆς ἀγορᾶς καὶ τῆς πολιτείας ἐν ἡσυχίᾳ μετὰ φιλοσοφίας καταζῆν. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐπεὶ δʼ αὐτῷ Σύλλας τε προσηγγέλθη
               τεθνηκώς, καὶ τὸ σῶμα τοῖς γυμνασίοις ἀναρρωννύμενον εἰς ἕξιν ἐβάδιζε
               νεανικήν, ἥ τε φωνὴ λαμβάνουσα πλάσιν ἡδεῖα μὲν πρὸς ἀκοὴν ἐτέθραπτο,<note resp="ed" place="unspecified" anchored="yes" TEIform="note">
<foreign lang="greek" TEIform="foreign">ἐτέθραπτο</foreign> the words <foreign lang="greek" TEIform="foreign">καὶ πολλή</foreign> (<hi rend="italics" TEIform="hi">and full</hi>) which follow this verb in the MSS. are deleted by Gudeman as contradictory to iii. 5 and due to the double <foreign lang="greek" TEIform="foreign">πολλὰ</foreign> below.</note>
               μετρίως δὲ πρὸς τὴν ἕξιν ἥρμοστο τοῦ σώματος, πολλὰ μὲν τῶν ἀπὸ
               Ῥώμης φίλων γραφόντων καὶ δεομένων, πολλὰ δʼ Ἀντιόχου παρακελευομένου
               τοῖς κοινοῖς ἐπιβαλεῖν πράγμασιν, αὖθις ὥσπερ ὄργανον ἐξηρτύετο <note resp="ed" place="unspecified" anchored="yes" TEIform="note">
<foreign lang="greek" TEIform="foreign">ἐξηρτύετο</foreign> Graux, after Madvig: <foreign lang="greek" TEIform="foreign">ἐξήρτυε</foreign>.</note> τὸν
               ῥητορικὸν λόγον καὶ ἀνεκίνει τὴν πολιτικὴν δύναμιν, αὑτόν τε ταῖς
               μελέταις διαπονῶν καὶ τοὺς ἐπαινουμένους μετιὼν ῥήτορας,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὅθεν εἰς Ἀσίαν καὶ Ῥόδον ἔπλευσε, καὶ τῶν
               μὲν Ἀσιανῶν ῥητόρων Ξενοκλεῖ τῷ Ἀδραμυττηνῷ καὶ Διονυσίῳ τῷ
               Μάγνητι καὶ Μενίππῳ τῷ Καρὶ συνεσχόλασεν, ἐν δὲ Ῥόδῳ ῥήτορι μὲν
               Ἀπολλωνίῳ τῷ Μόλωνος, φιλοσόφῳ δὲ Ποσειδωνίῳ. λέγεται δὲ τὸν
               Ἀπολλώνιον οὐ συνιέντα τὴν Ῥωμαϊκὴν διάλεκτον δεηθῆναι τοῦ Κικέρωνος
               Ἑλληνιστὶ μελετῆσαι: τὸν δʼ ὑπακοῦσαι προθύμως, οἰόμενον οὕτως ἔσεσθαι
               βελτίονα <pb id="p.92" TEIform="pb"/>
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τὴν ἐπανόρθωσιν ἐπεὶ δʼ ἐμελέτησε, τοὺς
               μὲν ἄλλους ἐκπεπλῆχθαι καὶ διαμιλλᾶσθαι πρὸς ἀλλήλους τοῖς ἐπαίνοις,
               τὸν δʼ Ἀπολλώνιον οὔτʼ ἀκροώμενον αὐτοῦ διαχυθῆναι καὶ παυσαμένου
               σύννουν καθέζεσθαι πολὺν χρόνον, ἀχθομένου δὲ <pb id="paris.1624.863" TEIform="pb"/> τοῦ
               Κικέρωνος εἰπεῖν: “σὲ μὲν, ὦ Κικέρων, ἐπαινῶ καὶ
                  θαυμάζω, τῆς δὲ Ἑλλάδος οἰκτείρω τὴν τύχην, ὁρῶν, ἃ μόνα τῶν
                  καλῶν ἡμῖν ὑπελείπετο, καὶ ταῦτα Ῥωμαίοις διὰ σοῦ προσγενόμενα,
                  παιδείαν καὶ λόγον.” </p>
</div2>
</div1>
<div1 type="chapter" n="5" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὁ γοῦν Κικέρων ἐλπίδων μεστὸς ἐπὶ τὴν
               πολιτείαν φερόμενος ὑπὸ χρησμοῦ τινος ἀπημβλύνθη τὴν ὁρμήν. ἐρομένῳ γὰρ
               αὐτῷ τόν ἐν Δελφοῖς θεὸν ὅπως ἂν ἐνδοξότατος γένοιτο, προσέταξεν ἡ
               Πυθία τὴν ἑαυτοῦ φύσιν, ἀλλὰ μὴ τὴν τῶν πολλῶν δόξαν, ἡγεμόνα
               ποιεῖσθαι τοῦ βίου.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ τόν γε πρῶτον ἐν
               Ῥώμῃ χρόνον εὐλαβῶς διῆγε καὶ ταῖς ἀρχαῖς ὀκνηρῶς προσῄει καὶ
               παρημελεῖτο, ταῦτα δὴ τὰ Ῥωμαίων τοῖς βαναυσοτάτοις πρόχειρα καὶ συνήθη
               ῥήματα, Γραικὸς καὶ σχολαστικὸς ἀκούων. ἐπεὶ δὲ φύσει φιλότιμος ὢν
               καὶ παροξυνόμενος ὑπὸ τοῦ πατρὸς καὶ τῶν φίλων ἐπέδωκεν εἰς τὸ
               συνηγορεῖν ἑαυτόν, οὐκ ἠρέμα τῷ πρωτείῳ προσῆγεν, ἀλλʼ εὐθὺς ἐξέλαμψε
               τῇ δόξῃ καὶ διέφερε πολὺ τῶν ἀγωνιζομένων ἐπʼ ἀγορᾶς. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> λέγεται δὲ καὶ αὐτὸς οὐδὲν ἧττον νοσήσας
               τοῦ Δημοσθένους πρὸς τὴν ὑπόκρισιν, τοῦτο μὲν <pb id="p.94" TEIform="pb"/> Ῥωσκίῳ
               τῷ κωμῳδῷ, τοῦτο δʼ Αἰσώπῳ τῷ τραγῳδῷ προσέχειν ἐπιμελῶς. τόν δʼ
               Αἴσωπον τοῦτον ἱστοροῦσιν ὑποκρινόμενον ἐν θεάτρῳ τόν περὶ τῆς
               τιμωρίας τοῦ Θυέστου βουλευόμενον Ἀτρέα, τῶν ὑπηρετῶν τινος ἄφνω
               παραδραμόντος, ἔξω τῶν ἑαυτοῦ λογισμῶν διὰ τὸ πάθος ὄντα τῷ σκήπτρῳ
               πατάξαι καὶ ἀνελεῖν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> οὐ μικρὰ δὲ πρὸς τὸ
               πείθειν ὑπῆρχεν ἐκ τοῦ ὑποκρίνεσθαι ῥοπὴ τῷ Κικέρωνι. καὶ τούς γε τῷ
               βοᾶν μεγάλα χρωμένους <note resp="ed" place="unspecified" anchored="yes" TEIform="note">
<foreign lang="greek" TEIform="foreign">μεγάλα χρωμένους</foreign> MSS., Sintenis<hi rend="superscript" TEIform="hi">1</hi>, and Bekker; Sintenis<hi rend="superscript" TEIform="hi">2</hi> adopts Cobet's <foreign lang="greek" TEIform="foreign">μεγαλαυχουμένους</foreign> (<hi rend="italics" TEIform="hi">boasting loudly of</hi>); <foreign lang="greek" TEIform="foreign">μεγάλα βοᾶν χρωμένους</foreign> Graux with M<hi rend="superscript" TEIform="hi">a</hi>
</note> ῥήτορας ἐπισκώπτων ἔλεγε διʼ ἀσθένειαν ἐπὶ τὴν
               κραυγὴν ὥσπερ χωλοὺς ἐφʼ ἵππον πηδᾶν. ἡ δὲ περὶ τὰ σκώμματα καὶ τὴν
               παιδιὰν ταύτην εὐτραπελία δικανικὸν μὲν ἐδόκει καὶ γλαφυρὸν, χρώμενος δʼ
               αὐτῇ κατακόρως πολλοὺς ἐλύπει καὶ κακοηθείας ἐλάμβανε δόξαν. </p>
</div2>
</div1>
<div1 type="chapter" n="6" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀποδειχθεὶς δὲ ταμίας ἐν σιτοδείᾳ καὶ λαχὼν
               Σικελίαν ἠνώχλησε τοῖς ἀνθρώποις ἐν ἀρχῇ σῖτον εἰς Ῥώμην
               ἀποστέλλειν ἀναγκαζομένοις. ὕστερον δὲ τῆς ἐπιμελείας καὶ δικαιοσύνης
               καὶ πρᾳότητος αὐτοῦ πεῖραν λαμβάνοντες ὡς οὐδένα τῶν πώποθʼ ἡγεμόνων
               ἐτίμησαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐπεὶ δὲ πολλοὶ τῶν ἀπὸ Ῥώμης
               νέων ἔνδοξοι καὶ γεγονότες καλῶς, αἰτίαν ἔχοντες ἀταξίας καὶ μαλακίας
               περὶ τὸν πόλεμον, ἀνεπέμφθησαν ἐπὶ τὸν στρατηγὸν τῆς Σικελίας, συνεῖπεν
               αὐτοῖς ὁ Κικέρων ἐπιφανῶς καὶ περιεποίησεν. ἐπὶ τούτοις οὖν μέγα
               φρονῶν εἰς Ῥώμην βαδίζων γελοῖόν τι παθεῖν φησι,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> συντυχὼν γὰρ ἀνδρὶ τῶν ἐπιφανῶν <pb id="p.96" TEIform="pb"/> φίλῳ δοκοῦντι
               περὶ Καμπανίαν, ἐρέσθαι τίνα δὴ τῶν πεπραγμένων ὑπʼ αὐτοῦ λόγον ἔχουσι
               Ῥωμαῖοι καὶ τί φρονοῦσιν, ὡς ὀνόματος καὶ δόξης τῶν πεπραγμένων αὐτῷ
               τὴν πόλιν ἅπασαν ἐμπεπληκώς: τὸν δʼ εἰπεῖν: “ποῦ
                  γὰρ ἦς, ὦ Κικέρων,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τὸν χρόνον
                  τοῦτον;” τότε μὲν οὖν ἐξαθυμῆσαι παντάπασιν, εἰ καθάπερ εἰς πέλαγος
               ἀχανὲς τὴν πόλιν ἐμπεσὼν ὁ περὶ αὐτοῦ λόγος οὐδὲν εἰς δόξαν ἐπίδηλον
               πεποίηκεν: ὕστερον δὲ λογισμὸν ἑαυτῷ διδοὺς πολὺ τῆς φιλοτιμίας
               ὑφεῖλεν, ὡς πρὸς ἀόριστον πρᾶγμα τὴν δόξαν ἁμιλλώμενος καὶ πέρας οὐκ
               ἐφικτὸν ἔχουσαν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> οὐ μὴν ἀλλὰ τό γε
               χαίρειν ἐπαινούμενον διαφερόντως καὶ πρὸς δόξαν ἐμπαθέστερον ἔχειν ἄχρι
               παντὸς αὐτῷ παρέμεινε καὶ πολλοὺς πολλάκις τῶν ὀρθῶν ἐπετάραξε
               λογισμῶν. </p>
</div2>
</div1>
<div1 type="chapter" n="7" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἁπτόμενος δὲ τῆς πολιτείας προθυμότερον,
               αἰσχρὸν ἡγεῖτο τοὺς μὲν βαναύσους ὀργάνοις χρωμένους καὶ σκεύεσιν
               ἀψύχοις μηδενὸς ἀγνοεῖν ὄνομα μηδὲ χώραν ἢ δύναμιν αὐτῶν, τὸν <pb id="paris.1624.864" TEIform="pb"/> δὲ πολιτικόν, ᾧ διʼ ἀνθρώπων αἱ κοιναὶ πράξεις
               περαίνονται, ῥᾳθύμως καὶ ἀμελῶς ἔχειν περὶ τὴν τῶν πολιτῶν γνῶσιν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὅθεν οὐ μόνον τῶν ὀνομάτων εἴθιζε
               μνημονεύειν αὐτόν, ἀλλὰ καὶ τόπον ἐν ᾧ τῶν γνωρίμων ἕκαστος οἰκεῖ,
               καὶ χωρίον οὐ κέκτηται, καὶ φίλους οἷστισι χρῆται, καὶ γείτονας
               ἐγίνωσκε: καὶ πᾶσαν ὁδὸν Ἰταλίας διαπορευομένῳ Κικέρωνι πρόχειρον ἦν
               εἰπεῖν καὶ ἐπιδεῖξαι τοὺς τῶν φίλων ἀγροὺς καὶ τὰς ἐπαύλεις. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> οὐσίαν δὲ μικρὰν μέν, ἱκανὴν δὲ καὶ ταῖς
               δαπάναις ἐπαρκῆ κεκτημένος ἐθαυμάζετο μήτε <pb id="p.98" TEIform="pb"/> μισθοὺς μήτε
               δῶρα προσιέμενος ἀπὸ τῆς συνηγορίας, μάλιστα δʼ ὅτε τὴν κατὰ Βέρρου
               δίκην ἀνέλαβε, τοῦτον γὰρ στρατηγὸν γεγονότα τῆς Σικελίας καὶ πολλὰ
               πεπονηρευμένον τῶν Σικελιωτῶν διωκόντων εἷλεν, οὐκ εἰπών, ἀλλʼ ἐξ αὐτοῦ
               τρόπον τινὰ τοῦ μὴ εἰπεῖν,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τῶν γὰρ
               στρατηγῶν τῷ Βέρρῃ χαριζομένων καὶ τὴν δίκην ὑπερθέσεσι καὶ διακρούσεσι
               πολλαῖς εἰς τὴν ὑστάτην ἐκβαλλόντων, ὡς ἦν πρόδηλον ὅτι τοῖς λόγοις ὁ
               τῆς ἡμέρας οὐκ ἐξαρκέσει χρόνος οὐδὲ λήψεται πέρας ἡ κρίσις, ἀναστὰς
               ὁ Κικέρων ἔφη μὴ δεῖσθαι λόγων, ἀλλʼ ἐπαγαγὼν τοὺς μάρτυρας καὶ
               ἐπικρίνας ἐκέλευσε φέρειν τὴν ψῆφον τοὺς δικαστάς. ὅμως δὲ πολλὰ
               χαρίεντα διαμνημονεύεται καὶ περὶ ἐκείνην αὐτοῦ τὴν δίκην.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> βέρρην γὰρ οἱ Ῥωμαῖοι τὸν ἐκτετμημένον χοῖρον
               καλοῦσιν. ὡς οὖν ἀπελευθερικὸς ἄνθρωπος ἔνοχος τῷ ἰουδαΐζειν, ὄνομα
               Κεκίλιος, ἐβούλετο παρωσάμενος τοὺς Σικελιώτας κατηγορεῖν τοῦ Βέρρου: “τί Ἰουδαίῳ πρὸς χοῖρον;” ἔφη ὁ Κικέρων. ἦν
               δὲ τῷ Βέρρῃ ἀντίπαις υἱὸς, οὐκ ἐλευθερίως δοκῶν προΐστασθαι τῆς
               ὥρας. λοιδορηθεὶς οὖν ὁ Κικέρων εἰς μαλακίαν ὑπὸ τοῦ Βέρρου, “τοῖς υἱοῖς,” </p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> εἶπεν, “ἐντὸς θυρῶν
                  δεῖ λοιδορεῖσθαι.” τοῦ δὲ ῥήτορος Ὁρτησίου τὴν μὲν εὐθεῖαν τῷ
               Βέρρῃ συνειπεῖν μὴ τολμήσαντος, ἐν δὲ τῷ τιμήματι πεισθέντος
               παραγενέσθαι καὶ λαβόντος <pb id="p.100" TEIform="pb"/> ἐλεφαντίνην Σφίγγα μισθόν, εἶπέ
               τι πλαγίως ὁ Κικέρων πρὸς αὐτόν τοῦ δὲ φήσαντος αἰνιγμάτων λύσεως
               ἀπείρως ἔχειν, “καὶ μὴν ἐπὶ τῆς οἰκίασ” ἔφη, <note resp="ed" place="unspecified" anchored="yes" TEIform="note">
<foreign lang="greek" TEIform="foreign">οἰκιας, ἔφη, τὴν</foreign> Graux with M<hi rend="superscript" TEIform="hi">a</hi>: <foreign lang="greek" TEIform="foreign">οἰκίας τήν</foreign>.</note> “τὴν Σφίγγα ἔχεις.” </p>
</div2>
</div1>
<div1 type="chapter" n="8" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὕτω δὲ τοῦ Βέρρου καταδικασθέντος,
               ἑβδομήκοντα πέντε μυριάδων τιμησάμενος τὴν δίκην ὁ Κικέρων διαβολὴν
               ἔσχεν ὡς ἐπʼ ἀργυρίῳ τὸ τίμημα καθυφειμένος. οὐ μὴν ἀλλʼ οἱ
               Σικελιῶται χάριν εἰδότες ἀγορανομοῦντος αὐτοῦ πολλὰ μὲν ἄγοντες ἀπὸ
               τῆς νήσου, πολλὰ δὲ φέροντες ἧκον, ὧν οὐδὲν ἐποιήσατο κέρδος, ἀλλʼ
               ὅσον ἐπευωνίσαι τὴν ἀγορὰν ἀπεχρήσατο τῇ φιλοτιμίᾳ τῶν ἀνθρώπων. </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">ἐκέκτητο δὲ χωρίον καλὸν ἐν Ἄρποις, καὶ
               περὶ Νέαν πόλιν ἦν ἀγρὸς καὶ περὶ Πομπηΐους ἕτερος, οὐ μεγάλοι:
               φερνή τε Τερεντίας τῆς γυναικὸς προσεγένετο μυριάδων δέκα, καὶ κληρονομία
               τις εἰς ἐννέα δηναρίων συναχθεῖσα μυριάδας, ἀπὸ τούτων ἐλευθερίως ἅμα
               καὶ σωφρόνως διῆγε μετὰ τῶν συμβιούντων Ἑλλήνων καὶ Ῥωμαίων φιλολογῶν,
               σπάνιον, εἴ ποτε, πρὸ δυσμῶν ἡλίου κατακλινόμενος, οὐχ οὕτω διʼ
               ἀσχολίαν, ὡς διὰ τὸ σῶμα τῷ στομάχῳ μοχθηρῶς διακείμενον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἦν δὲ καὶ τὴν ἄλλην περὶ τὸ σῶμα θεραπείαν
               ἀκριβὴς καὶ περιττός, ὥστε καὶ τρίψεσι καὶ περιπάτοις ἀριθμῷ
               τεταγμένοις χρῆσθαι. τοῦτον τὸν τρόπον διαπαιδαγωγῶν τὴν ἕξιν ἄνοσον καὶ
               διαρκῆ πρὸς πολλοὺς καὶ μεγάλους ἀγῶνας καὶ πόνους συνεῖχεν. οἰκίαν δὲ
               τὴν μὲν πατρῴαν τῷ ἀδελφῷ παρεχώρησεν, αὐτὸς δʼ ᾤκει περὶ τὸ
               Παλάτιον ὑπὲρ τοῦ μὴ μακρὰν βαδίζοντας <pb id="p.102" TEIform="pb"/> ἐνοχλεῖσθαι τοὺς
               θεραπεύοντας αὐτόν,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐθεράπευον δὲ καθʼ
               ἡμέραν ἐπὶ θύρας φοιτῶντες οὐκ ἐλάτονες ἢ Κράσσον ἐπὶ πλούτῳ καὶ
               Πομπήιον διὰ <pb id="paris.1624.865" TEIform="pb"/> τὴν ἐν τοῖς στρατεύμασι δύναμιν,
               θαυμαζομένους μάλιστα Ῥωμαίων καὶ μεγίστους ὄντας. Πομπήιος δὲ καὶ
               Κικέρωνα ἐθεράπευε, καὶ μεγάλα πρὸς δύναμιν αὐτῷ καὶ δόξαν ἡ
               Κικέρωνος συνέπραξε πολιτεία. </p>
</div2>
</div1>
<div1 type="chapter" n="9" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
στρατηγίαν δὲ μετιόντων ἅμα σὺν αὐτῷ
               πολλῶν καὶ μεγάλων πρῶτος ἁπάντων ἀνηγορεύθη: καὶ τὰς κρίσεις ἔδοξε
               καθαρῶς καὶ καλῶς βραβεῦσαι. λέγεται δὲ καὶ Λικίννιος Μᾶκερ, ἀνὴρ καὶ
               καθʼ αὑτὸν ἰσχύων ἐν τῇ πόλει μέγα καὶ Κράσσῳ χρώμενος βοηθῷ,
               κρινόμενος κλοπῆς ἐπʼ αὐτοῦ, <note resp="ed" place="unspecified" anchored="yes" TEIform="note">
<foreign lang="greek" TEIform="foreign">ἐπʼ αὐτοῦ</foreign> Cobet's correction of the MS. <foreign lang="greek" TEIform="foreign">ὑπʼ αὐτοῦ</foreign>, adopted by Sintenis<hi rend="superscript" TEIform="hi">2</hi>. So Graux with M<hi rend="superscript" TEIform="hi">a</hi>.</note> τῇ δυνάμει καὶ σπουδῇ πεποιθώς,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἔτι τὴν ψῆφον τῶν κριτῶν διαφερόντων ἀπαλλαγεὶς
               οἴκαδε κείρασθαί τε τὴν κεφαλὴν κατὰ τάχος καὶ καθαρὸν ἱμάτιον ὡς
               νενικηκὼς λαβὼν αὖθις εἰς ἀγορὰν προϊέναι: τοῦ δὲ Κράσσου περὶ τὴν
               αὔλειον ἀπαντήσαντος αὐτῷ καὶ φράσαντος ὅτι πάσαις ἑάλωκε ταῖς
               ψήφοις, ἀναστρέψας καὶ κατακλινεὶς ἀποθανεῖν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τὸ δὲ πρᾶγμα τῷ Κικέρωνι δόξαν ἤνεγκεν ὡς ἐπιμελῶς βραβεύσαντι τὸ
               δικαστήριον. ἐπεὶ δὲ Οὐατίνιος, ἀνὴρ ἔχων τι τραχὺ καὶ πρὸς τοὺς
               ἄρχοντας ὀλίγωρον ἐν ταῖς συνηγορίαις, χοιράδων δὲ τὸν τράχηλον
               περίπλεως, ᾐτεῖτό τι καταστὰς παρὰ τοῦ Κικέρωνος, <pb id="p.104" TEIform="pb"/> καὶ μὴ
               διδόντος, ἀλλὰ βουλευομένου πολὺν χρόνον, εἶπεν ὡς οὐκ ἂν αὐτός
               διστάσειε περὶ τούτου στρατηγῶν, ἐπιστραφεὶς ὁ Κικέρων, “ἀλλʼ ἐγώ,” εἶπεν, “οὐκ ἔχω
                  τηλικοῦτον.” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">ἔτι δʼ ἡμέρας δύο ἢ τρεῖς ἔχοντι τῆς
               ἀρχῆς αὐτῷ προσήγαγέ τις Μανίλιον εὐθύνων κλοπῆς. ὁ δὲ Μανίλιος
               οὗτος εὔνοιαν εἶχε καὶ σπουδὴν ὑπὸ τοῦ δήμου, δοκῶν ἐλαύνεσθαι διὰ
               Πομπήϊον: ἐκείνου γὰρ ἦν φίλος. αἰτουμένου δʼ ἡμέρας αὐτοῦ μίαν ὁ
               Κικέρων μόνην τὴν ἐπιοῦσαν ἔδωκε: καὶ ὁ δῆμος ἠγανάκτησεν εἰθισμένων
               τῶν στρατηγῶν δέκα τοὐλάχιστον ἡμέρας διδόναι τοῖς κινδυνεύουσι.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τῶν δὲ δημάρχων αὐτὸν διαγαγόντων ἐπὶ τὸ βῆμα
               καὶ κατηγορούντων, ἀκουσθῆναι δεηθεὶς εἶπεν ὅτι τοῖς κινδυνεύουσιν ἀεί,
               καθʼ ὅσον οἱ νόμοι παρείκουσι, κεχρημένος ἐπιεικῶς καὶ φιλανθρώπως δεινὸν
               ἡγεῖτο τῷ Μανιλίῳ ταὐτὰ μὴ παρασχεῖν ἧς οὖν ἔτι μόνης κύριος ἦν
               ἡμέρας στρατηγῶν, ταύτην ἐπίτηδες ὁρίσαι: τὸ γὰρ εἰς ἄλλον ἄρχοντα
               τὴν κρίσιν ἐκβαλεῖν οὐκ εἶναι βουλομένου βοηθεῖν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ταὐτὰ λεχθέντα θαυμαστὴν ἐποίησε τοῦ δήμου μεταβολήν καὶ πολλὰ
               κατευφημοῦντες αὐτόν ἐδέοντο τὴν ὑπὲρ τοῦ Μανιλίου συνηγορίαν
               ἀναλαβεῖν. ὁ δʼ ὑπέστη προθύμως, οὐχ ἥκιστα διὰ Πομπήϊον ἀπόντα: καὶ
               καταστὰς πάλιν ἐξ ὑπαρχῆς ἐδημηγόρησε, νεανικῶς τῶν ὀλιγαρχικῶν καὶ τῷ
               Πομπηίῳ φθονούντων καθαπτόμενος. </p>
</div2>
</div1>
<div1 type="chapter" n="10" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπὶ δὲ τὴν ὑπατείαν οὐχ ἧττον ὑπὸ τῶν
                  <pb id="p.106" TEIform="pb"/> ἀριστοκρατικῶν ἢ τῶν πολλῶν προήχθη διὰ τὴν πόλιν ἐξ
               αἰτίας αὐτῷ τοιαύτης συναγωνισαμένων. τῆς ὑπὸ Σύλλα γενομένης μεταβολῆς
               περὶ τὴν πολιτείαν ἐν ἀρχῇ μὲν ἀτόπου φανείσης, τότε δὲ τοῖς πολλοῖς
               ὑπὸ χρόνου καὶ συνηθείας ἤδη τινὰ κατάστασιν ἔχειν οὐ φαύλην δοκούσης,
               ἦσαν οἱ τὰ παρόντα διασεῖσαι καὶ μεταθεῖναι ζητοῦντες ἰδίων ἕνεκα
               πλεονεξιῶν, οὐ πρὸς τὸ βέλτιστον, Πομπηΐου μὲν ἔτι τοῖς βασιλεῦσιν ἐν
               Πόντῳ καὶ Ἀρμενίᾳ πολεμοῦντος, ἐν δὲ τῇ Ῥώμῃ μηδεμιᾶς ὑφεστώσης
               πρὸς τοὺς νεωτερίζοντας ἀξιομάχου δυνάμεως,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
               οὗτοι κορυφαῖον εἶχον ἄνδρα τολμητὴν καὶ μεγαλοπράγμονα καὶ ποικίλον τὸ
               ἦθος, Λεύκιον Κατιλίναν, ὃς αἰτίαν ποτὲ πρὸς ἄλλοις ἀδικήμασι
               μεγάλοις ἔλαβε παρθένῳ συγγεγονέναι θυγατρί, κτεῖναι δʼ ἀδελφὸν αὑτοῦ:
               καὶ δίκην ἐπὶ <pb id="paris.1624.866" TEIform="pb"/> τούτῳ φοβούμενος ἔπεισε Σύλλαν ὡς
               ἔτι ζῶντα τὸν ἄνθρωπον ἐν τοῖς ἀποθανουμένοις προγράψαι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τοῦτον οὖν προστάτην οἱ πονηροὶ λαβόντες ἄλλας τε
               πίστεις ἀλλήλοις ἔδοσαν καὶ καταθύσαντες ἄνθρωπον ἐγεύσαντο τῶν σαρκῶν,
               διέφθαρτο δʼ ὑπʼ αὐτοῦ πολὺ μέρος τῆς ἐν τῇ πόλει νεότητος, ἡδονὰς καὶ
               πότους καὶ γυναικῶν ἔρωτας ἀεὶ προξενοῦντος ἑκάστῳ καὶ τὴν εἰς ταῦτα
               δαπάνην ἀφειδῶς παρασκευάζοντος. ἐπῆρτο δʼ ἥ τε Τυρρηνία πρὸς ἀπόστασιν
               ὅλη καὶ τὰ πολλὰ τῆς ἐντὸς Ἄλπεων Γαλατίας.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐπισφαλέστατα δʼ ἡ Ῥώμη πρὸς μεταβολὴν εἶχε διὰ τὴν ἐν ταῖς
                  <pb id="p.108" TEIform="pb"/> οὐσίαις ἀνωμαλίαν, τῶν μὲν ἐν δόξῃ μάλιστα καὶ
               φρονήματι κατεπτωχευμένων εἰς θέατρα καὶ δεῖπνα καὶ φιλαρχίας καὶ
               οἰκοδομίας, τῶν δὲ πλούτων εἰς ἀγεννεῖς καὶ ταπεινοὺς συνερρυηκότων
               ἀνθρώπους, ὥστε μικρᾶς ῥοπῆς δεῖσθαι τὰ πράγματα καὶ παντὸς εἶναι τοῦ
               τολμήσαντος ἐκστῆσαι τὴν πολιτείαν αὐτὴν ὑφʼ αὑτῆς νοσοῦσαν. </p>
</div2>
</div1>
<div1 type="chapter" n="11" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐ μὴν ἀλλὰ βουλόμενος ὁ Κατιλίνας ἰσχυρόν
               τι προκαταλαβεῖν ὁρμητήριον ὑπατείαν μετῄει: καὶ λαμπρὸς ἦν ταῖς
               ἐλπίσιν ὡς Γαΐῳ Ἀντωνίῳ συνυπατεύσων, ἀνδρὶ καθʼ αὑτὸν μὲν οὔτε
               πρὸς τὸ βέλτιον οὔτε πρὸς τὸ χεῖρον ἡγεμονικῷ, προσθήκῃ δʼ ἄγοντος
               ἑτέρου δυνάμεως ἐσομένῳ.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ταῦτα δὴ τῶν
               καλῶν καὶ ἀγαθῶν οἱ πλεῖστοι προαισθόμενοι τὸν Κικέρωνα προῆγον ἐπὶ τὴν
               ὑπατείαν: καὶ τοῦ δήμου δεξαμένου προθύμως ὁ μὲν Κατιλίνας ἐξέπεσε,
               Κικέρων δὲ καὶ Γάιος Ἀντώνιος ᾑρέθησαν. καίτοι τῶν μετιόντων ὁ
               Κικέρων μόνος ἦν ἐξ ἱππικοῦ πατρός, οὐ βουλευτοῦ, γεγονώς. </p>
</div2>
</div1>
<div1 type="chapter" n="12" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
καὶ τὰ μὲν περὶ Κατιλίναν ἔμελλεν ἔτι
               τοὺς πολλοὺς λανθάνοντα, προάγωνες δὲ μεγάλοι τὴν Κικέρωνος ὑπατείαν
               ἐξεδέξαντο. τοῦτο μὲν γὰρ οἱ κεκωλυμένοι κατὰ τοὺς Σύλλα νόμους ἄρχειν,
               οὔτʼ ἀσθενεῖς ὄντες οὔτʼ ὀλίγοι, μετιόντες ἀρχὰς ἐδημαγώγουν, πολλὰ
               τῆς Σύλλα τυραννίδος ἀληθῆ μὲν καὶ δίκαια κατηγοροῦντες, οὐ μὴν ἐν
               δέοντι τὴν πολιτείαν οὐδὲ σὺν καιρῷ
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">
               κινοῦντες τοῦτο δὲ νόμους εἰσῆγον οἱ δήμαρχοι <pb id="p.110" TEIform="pb"/> πρὸς τὴν
               αὐτὴν ὑπόθεσιν, δεκαδαρχίαν καθιστάντες αὐτοκρατόρων ἀνδρῶν, οἷς ἐφεῖτο
               πάσης μὲν Ἰταλίας, πάσης δὲ Συρίας, καὶ ὅσα διὰ Πομπηΐου νεωστὶ
               προσώριστο κυρίους ὄντας πωλεῖν τὰ δημόσια, κρίνειν οὓς δοκοίη, φυγάδας
               ἐκβάλλειν, συνοικίζειν πόλεις, χρήματα λαμβάνειν ἐκ τοῦ ταμιείου,
               στρατιώτας τρέφειν καὶ καταλέγειν ὁπόσων δέοιντο.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> διὸ καὶ τῷ νόμῳ προσεῖχον ἄλλοι τε τῶν ἐπιφανῶν καὶ πρῶτος
               Ἀντώνιος ὁ τοῦ Κικέρωνος συνάρχων ὡς τῶν δέκα γενησόμενος. ἐδόκει δὲ
               καὶ τὸν Κατιλίνα νεωτερισμὸν εἰδὼς οὐ δυσχεραίνειν ὑπὸ πλήθους δανείων:
               ὃ μάλιστα τοῖς ἀρίστοις φόβον παρεῖχε. </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> καὶ τοῦτον πρῶτον θεραπεύων ὁ Κικέρων
               ἐκείνῳ μὲν ἐψηφίσατο τῶν ἐπαρχιῶν Μακεδονίαν, αὑτῷ δὲ τὴν Γαλατίαν
               διδομένην παρῃτήσατο, καὶ κατειργάσατο τῇ χάριτι ταύτῃ τὸν Ἀντώνιον
               ὥσπερ ὑποκριτὴν ἔμμισθον αὐτῷ τὰ δεύτερα λέγειν ὑπὲρ τῆς πατρίδος,
               ὡς δʼ οὗτος ἑαλώκει καὶ χειροήθης ἐγεγόνει, μᾶλλον ἤδη θαρρῶν ὁ
               Κικέρων ἐνίστατο πρὸς τοὺς καινοτομοῦντας.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">
               ἐν μὲν οὖν τῇ βουλῇ κατηγορίαν τινὰ τοῦ νόμου διαθέμενος οὕτως
               ἐξέπληξεν αὐτοὺς τοὺς εἰσφέροντας ὥστε μηδένʼ ἀντιλέγειν. ἐπεὶ δʼ
               αὖθις ἐπεχείρουν καὶ παρεσκευασμένοι προεκαλοῦντο τοὺς ὑπάτους ἐπὶ τὸν
               δῆμον, οὐδὲν ὑποδείσας ὁ Κικέρων, ἀλλὰ τὴν βουλὴν ἕπεσθαι κελεύσας
               καὶ προελθών, οὐ μόνον ἐξέβαλε τὸν νόμον, ἀλλὰ καὶ τῶν ἄλλων
               ἀπογνῶναι τοὺς δημάρχους <pb id="p.112" TEIform="pb"/> ἐποίησε, παρὰ τοσοῦτον τῷ λόγῳ
               κρατηθέντας ὑπʼ αὐτοῦ. </p>
</div2>
</div1>
<div1 type="chapter" n="13" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
μάλιστα γὰρ οὗτος ὁ ἀνὴρ ἐπέδειξε <pb id="paris.1624.867" TEIform="pb"/> Ῥωμαίοις ὅσον ἡδονῆς λόγος τῷ καλῷ προστίθησι,
               καὶ ὅτι τὸ δίκαιον ἀήττητόν ἐστιν ἂν ὀρθῶς λέγηται, καὶ δεῖ τὸν
               ἐμμελῶς πολιτευόμενον ἀεὶ τῷ μὲν ἔργῳ τὸ καλὸν ἀντὶ τοῦ κολακεύοντος
               αἱρεῖσθαι, τῷ δὲ λόγῳ τὸ λυποῦν ἀφαιρεῖν τοῦ συμφέροντος,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> δεῖγμα δὲ αὐτοῦ τῆς περὶ τὸν λόγον χάριτος καὶ
               τὸ περὶ τὰς θέας ἐν τῇ ὑπατείᾳ γενόμενον. τῶν γὰρ ἱππικῶν πρότερον
               ἐν τοῖς θεάτροις ἀναμεμιγμένων τοῖς πολλοῖς καὶ μετὰ τοῦ δήμου θεωμένων
               ὡς ἔτυχε, πρῶτος διέκρινεν ἐπὶ τιμῇ τοὺς ἱππέας ἀπὸ τῶν ἄλλων
               πολιτῶν Μᾶρκος Ὄθων στρατηγῶν, καὶ διένειμεν ἰδίαν ἐκείνοις θέαν, ἣν
               ἔτι καὶ νῦν ἐξαίρετον ἔχουσι,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τοῦτο πρὸς
               ἀτιμίας ὁ δῆμος ἔλαβε, καὶ φανέντος ἐν θεάτρῳ τοῦ Ὄθωνος ἐφυβρίζων
               ἐσύριττεν, οἱ δʼ ἱππεῖς ὑπέλαβον κρότῳ τὸν ἄνδρα λαμπρῶς, αὖθις δὲ ὁ
               δῆμος ἐπέτεινε τὸν συριγμόν, εἶτα ἐκεῖνοι τὸν κρότον. ἐκ δὲ τούτου
               τραπόμενοι πρὸς ἀλλήλους ἐχρῶντο λοιδορίαις, καὶ τὸ θέατρον ἀκοσμία
               κατεῖχεν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐπεὶ δʼ ὁ Κικέρων ἧκε πυθόμενος
               καὶ τὸν δῆμον ἐκκαλέσας πρὸς τὸ τῆς Ἐνυοῦς ἱερὸν ἐπετίμησε καὶ
               παρῄνεσεν, <pb id="p.114" TEIform="pb"/> ἀπελθόντες αὖθις εἰς τὸ θέατρον ἐκρότουν τὸν
               Ὄθωνα λαμπρῶς καὶ πρὸς τοὺς ἱππέας ἅμιλλαν ἐποιοῦντο περὶ τιμῶν καὶ
               δόξης τοῦ ἀνδρός. </p>
</div2>
</div1>
<div1 type="chapter" n="14" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἡ δὲ περὶ τὸν Κατιλίναν συνωμοσία πτήξασα
               καὶ καταδείσασα τὴν ἀρχήν αὖθις ἀνεθάρρει, καὶ συνῆγον ἀλλήλους καὶ
               παρεκάλουν εὐτολμότερον ἅπτεσθαι τῶν πραγμάτων πρὶν ἐπανελθεῖν Πομπήϊον
               ἤδη λεγόμενον ὑποστρέφειν μετὰ τῆς δυνάμεως. μάλιστα δὲ τὸν Κατιλίναν
               ἐξηρέθιζον οἱ Σύλλα πάλαι στρατιῶται, διαπεφυκότες μέν ὅλης τῆς
               Ἰταλίας, πλεῖστοι δὲ καὶ μαχιμώτατοι ταῖς Τυρρηνικαῖς ἐγκατεσπαρμένοι
               πόλεσιν, ἁρπαγὰς πάλιν καὶ διαφορήσεις πλούτων ἑτοίμων ὀνειροπολοῦντες.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὗτοι γὰρ ἡγεμόνα Μάλλιον ἔχοντες,
               ἄνδρα τῶν ἐπιφανῶς ὑπὸ Σύλλᾳ στρατευσαμένων, συνίσταντο τῷ Κατιλίνᾳ
               καὶ παρῆσαν εἰς Ῥώμην συναρχαιρεσιάσοντες. ὑπατείαν γὰρ αὖθις μετῄει,
               βεβουλευμένος ἀνελεῖν τὸν Κικέρωνα περὶ αὐτόν τῶν ἀρχαιρεσιῶν τὸν
               θόρυβον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐδόκει δὲ καὶ τὸ δαιμόνιον
               προσημαίνειν τὰ πρασσόμενα σεισμοῖς καὶ κεραυνοῖς καὶ φάσμασιν. αἱ δʼ ἀπʼ
               ἀνθρώπων μηνύσεις ἀληθεῖς μέν ἦσαν, οὔπω δʼ εἰς ἔλεγχον ἀποχρῶσαι κατʼ
               ἀνδρὸς ἐνδόξου καὶ δυναμένου μέγα τοῦ Κατιλίνᾳ. διὸ τὴν ἡμέραν τῶν
               ἀρχαιρεσιῶν ὑπερθέμενος ὁ Κικέρων ἐκάλει τὸν Κατιλίναν εἰς τὴν
               σύγκλητον καὶ περὶ τῶν λεγομένων ἀνέκρινεν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
               ὁ δὲ πολλοὺς οἰόμενος εἶναι τοὺς πραγμάτων καινῶν ἐφιεμένους ἐν τῇ
               βουλῇ, καὶ ἅμα τοῖς <pb id="p.116" TEIform="pb"/> συνωμόταις ἐνδεικνύμενος, ἀπεκρίνατο
               τῷ Κικέρωνι μανικὴν ἀπόκρισιν “τί γὰρ,” ἔφη, “πράττω δεινόν, εἰ, δυεῖν σωμάτων ὄντων, τοῦ μέν
                  ἰσχνοῦ καὶ κατεφθινηκότος, ἔχοντος δὲ κεφαλήν, τοῦ δʼ ἀκεφάλου μέν,
                  ἰσχυροῦ δὲ καὶ μεγάλου, τούτῳ κεφαλὴν αὐτὸς ἐπιτίθημι;” </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τούτων εἴς τε τὴν βουλὴν καὶ τὸν δῆμον
               ᾐνιγμένων ὑπʼ αὐτοῦ, μᾶλλον ὁ Κικέρων ἔδεισε, καὶ τεθωρακισμένον
               αὐτόν οἵ τε δυνατοὶ πάντες ἀπὸ τῆς οἰκίας καὶ τῶν νέων πολλοὶ
               κατήγαγον εἰς τὸ πεδίον, τοῦ δὲ θώρακος ἐπίτηδες ὑπέφαινέ τι παραλύσας
               ἐκ τῶν ὤμων τοῦ χιτῶνος, ἐνδεικνύμενος τοῖς ὁρῶσι τὸν κίνδυνον.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> οἱ δʼ ἠγανάκτουν καὶ συνεστρέφοντο περὶ
               αὐτόν καὶ τέλος ἐν ταῖς ψήφοις τὸν μέν Κατιλίναν αὖθις ἐξέβαλον,
               εἵλοντο δὲ Σιλανὸν ὕπατον καὶ Μουρήναν. </p>
</div2>
</div1>
<div1 type="chapter" n="15" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐ πολλῷ δʼ ὕστερον τούτων ἤδη τῷ
               Κατιλίνᾳ τῶν ἐν Τυρρηνίᾳ συνερχομένων καὶ καταλοχιζομένων, καὶ τῆς
               ὡρισμένης πρὸς τὴν ἐπίθεσιν ἡμέρας ἐγγὺς οὔσης, ἧκον ἐπὶ τὴν
               Κικέρωνος <pb id="paris.1624.868" TEIform="pb"/> οἰκίαν περὶ μέσας νύκτας ἄνδρες οἱ
               πρῶτοι καὶ δυνατώτατοι Ῥωμαίων, Μᾶρκος τε Κράσσος καὶ Μᾶρκος Μάρκελλος
               καὶ Σκηπίων Μέτελλος: κόψαντες δὲ τὰς θύρας καὶ καλέσαντες τὸν θυρωρόν
               ἐκέλευον ἐπεγεῖραι καὶ φράσαι Κικέρωνι τὴν παρουσίαν αὐτῶν, ἦν δὲ
               τοιόνδε:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τῷ Κράσσῳ μετὰ δεῖπνον ἐπιστολὰς
               ἀποδίδωσιν ὁ θυρωρός, ὑπὸ δή τινος ἀνθρώπου κομισθείσας ἀγνώστου, ἄλλας
               ἄλλοις ἐπιγεγραμμένας, αὐτῷ δὲ Κράσσῳ μίαν ἀδέσποτον. ἣν μόνην
               ἀναγνοὺς ὁ Κράσσος, ὡς ἔφραζε τὰ γράμματα φόνον <pb id="p.118" TEIform="pb"/>
               γενησόμενον πολὺν διὰ Κατιλίνᾳ, καὶ παρῄνει τῆς πόλεως ὑπεξελθεῖν, τὰς
               ἄλλας οὐκ ἔλυσεν, ἀλλʼ ἧκεν εὐθὺς πρὸς τὸν Κικέρωνα, πληγεὶς ὑπὸ
               τοῦ δεινοῦ, καί τι τῆς αἰτίας ἀπολυόμενος ἣν ἔσχε διὰ φιλίαν τοῦ
               Κατιλίνᾳ. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> βουλευσάμενος οὖν ὁ Κικέρων ἅμʼ ἡμέρᾳ,
               βουλὴν συνήγαγε, καὶ τὰς ἐπιστολὰς κομίσας ἀπέδωκεν οἷς ἦσαν
               ἐπεσταλμέναι, κελεύσας φανερῶς ἀναγνῶναι. πᾶσαι δʼ ἦσαν ὁμοίως ἐπιβουλὴν
               φράζουσαι. ἐπεὶ δὲ καὶ Κόιντος Ἄρριος, ἀνὴρ στρατηγικός, ἀπσήγγελλε
               τοὺς ἐν Τυρρηνίᾳ καταλοχισμούς, καὶ Μάλλιος ἀπηγγέλλετο σὺν χειρὶ
               μεγάλῃ περὶ τὰς πόλεις ἐκείνας αἰωρούμενος ἀεί τι προσδοκᾶν καινὸν ἀπὸ
               τῆς ʼ Ῥώμης,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> γίνεται δόγμα τῆς βουλῆς
               παρακατατίθεσθαι τοῖς ὑπάτοις τὰ πράγματα, δεξαμένους δʼ ἐκείνους ὡς
               ἐπίστανται διοικεῖν καὶ σῴζειν τὴν πόλιν. τοῦτο δʼ οὐ πολλάκις, ἀλλʼ
               ὅταν τι μέγα δείσῃ, ποιεῖν εἴωθεν ἡ σύγκλητος. </p>
</div2>
</div1>
<div1 type="chapter" n="16" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δὲ ταύτην λαβὼν τὴν ἐξουσίαν ὁ
               Κικέρωνι τὰ μὲν ἔξω πράγματα Κοΐντῳ Μετέλλῳ διεπίστευσε, τὴν δὲ
               πόλιν εἶχε διὰ χειρὸς καὶ καθʼ ἡμέραν προῄει δορυφορούμενος ὑπʼ ἀνδρῶν
               τοσούτων τὸ πλῆθος ὥστε τῆς ἀγορᾶς πολὺ μέρος κατέχειν ἐμβάλλοντος
               αὐτοῦ τοὺς παραπέμποντας, οὐκέτι καρτερῶν τὴν μέλλησιν ὁ Κατιλίνας
               αὐτὸς μὲν ἐκπηδᾶν ἔγνω πρὸς τὸν Μάλλιον <pb id="p.120" TEIform="pb"/>
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐπὶ τὸ στράτευμα, Μάρκιον δὲ καὶ Κέθηγον
               ἐκέλευσε ξίφη λαβόντας ἐλθεῖν ἐπὶ τὰς θύρας ἕωθεν ὡς ἀσπασομένους τὸν
               Κικέρωνα καὶ διαχρήσασθαι προσπεσόντας. τοῦτο Φουλβία, γυνὴ τῶν ἐπιφανῶν,
               ἐξαγγέλλει τῷ Κικέρωνι νυκτὸς ἐλθοῦσα καὶ διακελευσαμένη φυλάττεσθαι
               τοὺς περὶ τὸν Κέθηγον. οἱ δʼ ἧκον ἅμʼ ἡμέρᾳ, καὶ κωλυθέντες
               εἰσελθεῖν ἠγανάκτουν καὶ κατεβόων ἐπὶ θύραις, ὥστε ὑποπτότεροι
               γενέσθαι,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> προελθὼν δʼ ὁ Κικέρων ἐκάλει τὴν
               σύγκλητον εἰς τὸ τοῦ Στησίου Διὸς ἱερόν, ὃν Στάτορα Ῥωμαῖοι
               καλοῦσιν, ἱδρυμένον ἐν ἀρχῇ τῆς ἱερᾶς ὁδοῦ, πρὸς τὸ Παλάτιον
               ἀνιόντων, ἐνταῦθα καὶ τοῦ Κατιλίνα μετὰ τῶν ἄλλων ἐλθόντος ὡς
               ἀπολογησομένου, συγκαθίσαι μὲν οὐδεὶς ὑπέμεινε τῶν συγκλητικῶν, ἀλλὰ
               πάντες ἀπὸ τοῦ βάθρου μετῆλθον. ἀρξάμενος δὲ λέγειν ἐθορυβεῖτο, καὶ
               τέλος ἀναστὰς ὁ Κικέρων προσέταξεν αὐτῷ τῆς πόλεως ἀπαλλάττεσθαι: δεῖν
               γὰρ αὐτοῦ μὲν λόγοις, ἐκείνου δʼ ὅπλοις πολιτευομένου μέσον εἶναι τὸ
               τεῖχος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὁ μὲν οὖν Κατιλίνας εὐθὺς
               ἐξελθὼν μετὰ τριακοσίων ὁπλοφόρων καὶ περιστησάμενος αὑτῷ ῥαβδουχίας ὡς
               ἄρχοντι καὶ πελέκεις καὶ σημαίας ἐπαράμενος, πρὸς τὸν Μάλλιον ἐχώρει:
               καὶ δισμυρίων ὁμοῦ τι συνηθροισμένων ἐπῄει τὰς πόλεις ἀναπείθων καὶ
               ἀφιστὰς, ὥστε τοῦ πολέμου φανεροῦ γεγονότος τὸν Ἀντώνιον ἀποσταλῆναι
               διαμαχούμενον. <pb id="p.122" TEIform="pb"/>
</p>
</div2>
</div1>
<div1 type="chapter" n="17" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοὺς δʼ ὑπολειφθέντας ἐν τῇ πόλει τῶν
               διεφθαρμένων ὑπὸ τοῦ Κατιλίνα συνῆγε καὶ παρεθάρρυνε Κορνήλιος Λέντλος
               Σούρας ἐπίκλησιν, ἀνὴρ γένους μὲν ἐνδόξου, βεβιωκὼς δὲ φαύλως καὶ διʼ
               ἀσέλγειαν ἐξεληλαμένος τῆς βουλῆς πρότερον, τότε δὲ στρατηγῶν τὸ
               δεύτερον, ὡς ἔθος ἐστὶ τοῖς ἐξ ὑπαρχῆς ἀνακτωμένοις τὸ βουλευτικὸν
               ἀξίωμα,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> λέγεται δὲ καὶ τὴν ἐπίκλησιν <pb id="paris.1624.869" TEIform="pb"/> αὐτῷ γενέσθαι τὸν Σούραν ἐξ αἰτίας τοιαύτης. ἐν
               τοῖς κατὰ Σύλλαν χρόνοις ταμιεύων συχνὰ τῶν δημοσίων χρημάτων ἀπώλεσε
               καὶ διέφθειρεν. ἀγανακτοῦντος δὲ τοῦ Σύλλα καὶ λόγον ἀπαιτοῦντος ἐν τῇ
               συγκλήτῳ, προελθὼν ὀλιγώρως πάνυ καὶ καταφρονητικῶς λόγον μὲν οὐκ ἔφη
               διδόναι, παρέχειν δὲ τὴν κνήμην, ὥσπερ εἰώθεισαν οἱ παῖδες ὅταν ἐν τῷ
               σφαιρίζειν ἁμάρτωσιν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐκ τούτου Σούρας
               παρωνομάσθη: σούραν γὰρ οἱ Ῥωμαῖοι τὴν κνήμην λέγουσι. πάλιν δὲ δίκην
               ἔχων καὶ διαφθείρας ἐνίους τῶν δικαστῶν, ἐπεὶ δυσὶ μόναις ἀπέφυγε
               ψήφοις, ἔφη παρανάλωμα γεγονέναι τὸ θατέρῳ κριτῇ δοθέν ἀρκεῖν γὰρ εἰ
               καὶ μιᾷ ψήφῳ μόνον ἀπελύθη. </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τοῦτον ὄντα τῇ φύσει τοιοῦτον κεκινημένον
               ὑπὸ τοῦ Κατιλίνα προσδιέφθειραν ἐλπίσι κεναῖς ψευδομάντεις καὶ γόητες
               ἔπη πεπλασμένα καὶ χρησμοὺς ᾄδοντες, ὡς ἐκ τῶν Σιβυλλείων, προδηλοῦντας
               εἱμαρμένους εἶναι τῇ Ῥώμῃ Κορνηλίους τρεῖς μονάρχους, ὧν δύο μὲν
               ἤδη πεπληρωκέναι τὸ χρεών, Κίνναν τε καὶ Σύλλαν, τρίτῳ δὲ <pb id="p.124" TEIform="pb"/> λοιπῷ Κορνηλίῳ ἐκείνῳ φέροντα τὴν μοναρχίαν ἥκειν τὸν δαίμονα, καὶ
               δεῖν πάντως δέχεσθαι καὶ μὴ διαφθείρειν μέλλοντα τοὺς καιροὺς, ὥσπερ
               Κατιλίνας. </p>
</div2>
</div1>
<div1 type="chapter" n="18" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐδὲν οὖν ἐπενόει μικρὸν ὁ Λέντλος ἢ
               ἄσημον, ἀλλʼ ἐδέδοκτο τήν βουλὴν ἅπασαν ἀναιρεῖν τῶν τʼ ἄλλων πολιτῶν
               ὅσους δύναιτο, τήν πόλιν δʼ αὐτὴν καταπιμπράναι, φείδεσθαι τε μηδενὸς ἢ
               τῶν Πομπηΐου τέκνων ταῦτα δʼ ἐξαρπασαμένους ἔχειν ὑφʼ αὑτοῖς καὶ
               φυλάττειν ὅμηρα τῶν πρὸς Πομπήϊον διαλύσεων: ἤδη γὰρ ἐφοίτα πολὺς
               λόγος καὶ βέβαιος ὑπὲρ αὐτοῦ κατιόντος ἀπὸ τῆς μεγάλης στρατείας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ νὺξ μὲν ὥριστο πρὸς τήν ἐπίθεσιν
               μία τῶν Κρονιάδων, ξίφη δὲ καὶ στυππεῖα καὶ θεῖον εἰς τήν Κεθήγου
               φέροντες οἰκίαν ἀπέκρυψαν. ἄνδρας δὲ τάξαντες ἑκατὸν καὶ μέρη τοσαῦτα
               τῆς Ῥώμης ἕκαστον ἐφʼ ἑκάστῳ διεκλήρωσαν, ὡς διʼ ὀλίγου πολλῶν
               ἁψάντων φλέγοιτο πανταχόθεν ἡ πόλις. ἄλλοι δὲ τοὺς ὀχετοὺς ἔμελλον
               ἐμφράξαντες ἀποσφάττειν τοὺς ὑδρευομένους. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">πραττομένων δὲ τούτων ἔτυχον ἐπιδημοῦντες
               Ἀλλοβρίγων δύο πρέσβεις, ἔθνους μάλιστα δὴ τότε πονηρὰ πράττοντος καὶ
               βαρυνομένου τήν ἡγεμονίαν. τούτους οἱ περὶ Λέντλον ὠφελίμους ἡγούμενοι
               πρὸς τὸ κινῆσαι καὶ μεταβαλεῖν τήν Γαλατίαν ἐποιήσαντο συνωμότας. καὶ
               γράμματα μὲν αὐτοῖς πρὸς τήν ἐκεῖ βουλήν, γράμματα δὲ πρὸς Κατιλίναν
               ἔδοσαν, τῇ μὲν ὑπισχνούμενοι <pb id="p.126" TEIform="pb"/> τήν ἐλευθερίαν, τὸν δὲ
               Κατιλίναν παρακαλοῦντες ἐλευθερώσαντα τοὺς δούλους ἐπὶ τήν Ῥώμην
               ἐλαύνειν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> συναπέστελλον δὲ μετʼ αὐτῶν πρὸς
               τὸν Κατιλίναν Τίτον τινὰ Κροτωνιάτην, κομίζοντα τὰς ἐπιστολάς. οἷα δʼ
               ἀνθρώπων ἀσταθμήτων καὶ μετʼ οἴνου τὰ πολλὰ καὶ γυναικῶν ἀλλήλοις
               ἐντυγχανόντων βουλεύματα πόνῳ καὶ λογισμῷ νήφοντι καὶ συνέσει περιττῇ
               διώκων ὁ Κικέρων, καὶ πολλοὺς μὲν ἔχων ἔξωθεν ἐπισκοποῦντας τὰ:
               πραττόμενα καὶ συνεξιχνεύοντας αὐτῷ, πολλοῖς δὲ τῶν μετέχειν δοκούντων
               τῆς συνωμοσίας διαλεγόμενος κρύφα καὶ πιστεύων,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἔγνω τήν πρὸς τοὺς ξένους κοινολογίαν καὶ νυκτὸς ἐνεδρεύσας ἔλαβε
               τὸν Κροτωνιάτην καὶ τὰ γράμματα, συνεργούντων ἀδήλως τῶν Ἀλλοβρίγων.
            </p>
</div2>
</div1>
<div1 type="chapter" n="19" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἅμα δʼ ἡμέρᾳ βουλὴν ἀθροίσας εἰς τὸ τῆς
               Ὁμονοίας ἱερόν ἐξανέγνω τὰ γράμματα καὶ τῶν μηνυτῶν διήκουσεν. ἔφη δὲ
               καὶ Σιλανὸς Ἰούνιος ἀκηκοέναι τινὰς Κεθήγου λέγοντος ὡς ὕπατοί τε
               τρεῖς καὶ στρατηγοί τέτταρες ἀναιρεῖσθαι μέλλουσι. τοιαῦτα δʼ ἕτερα καὶ
               Πείσων, ἀνὴρ ὑπατικός, εἰσήγγειλε.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Γάιος
               δὲ Σουλπίκιος, <pb id="paris.1624.870" TEIform="pb"/> εἷς τῶν στρατηγῶν, ἐπὶ τήν
               οἰκίαν πεμφθεὶς τοῦ Κεθήγου πολλὰ μὲν ἐν αὐτῇ βέλη καὶ ὅπλα, πλεῖστα
               δὲ ξίφη καὶ μαχαίρας εὗρε νεοθήκτους ἁπάσας. τέλος δὲ τῷ Κροτωνιάτῃ
               ψηφισαμένης ἄδειαν ἐπὶ μηνύσει τῆς βουλῆς ἐξελεγχθεὶς ὁ Λέντλος
               ἀπωμόσατο τήν ἀρχήν στρατηγῶν γὰρ ἐτύγχανε, καὶ τήν περιπόρφυρον ἐν τῇ
               βουλῇ καταθέμενος διήλλαξεν ἐσθῆτα τῇ συμφορᾷ <pb id="p.128" TEIform="pb"/> πρέπουσαν.
               οὗτος μὲν οὖν καὶ οἱ σὺν αὐτῷ παρεδόθησαν εἰς ἄδεσμον φυλακὴν τοῖς
               στρατηγοῖς. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἤδη δʼ ἑσπέρας οὔσης καὶ τοῦ δήμου
               παριμένοντος ἀθρόου, προελθὼν ὁ Κικέρων, καὶ φράσας τὸ πρᾶγμα τοῖς
               πολίταις καὶ προπεμφθείς, παρῆλθεν εἰς οἰκίαν φίλου γειτνιῶντος, ἐπεὶ τήν
               ἐκείνου γυναῖκες κατεῖχον, ἱεροῖς ἀπορρήτοις ὀργιάζουσαι θεόν ἣν
               Ῥωμαῖοι μὲν Ἀγαθήν, Ἕλληνες δὲ Γυναικείαν ὀνομάζουσι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> θύεται δʼ αὐτῇ κατʼ ἐνιαυτὸν ἐν τῇ οἰκίᾳ τοῦ
               ὑπάτου διὰ γυναικὸς ἢ μητρὸς αὐτοῦ, τῶν Ἑστιάδων παρθένων παρουσῶν.
               εἰσελθὼν οὖν ὁ Κικέρων, καθʼ αὑτόν, ὀλίγων παντάπασιν αὐτῷ παρόντων,
               ἐφρόντιζεν ὅπως χρήσαιτο τοῖς ἀνδράσι. τήν τε γὰρ ἄκραν καὶ προσήκουσαν
               ἀδικήμασι τηλικούτοις τιμωρίαν ἐξηυλαβεῖτο καὶ κατώκνει διʼ ἐπιείκειαν
               ἤθους ἅμα καὶ ὡς μὴ δοκοίη τῆς ἐξουσίας ἄγαν ἐμφορεῖσθαι καὶ πικρῶς
               ἐπεμβαίνειν ἀνδράσι γένει τε πρώτοις καὶ φίλους δυνατοὺς ἐν τῇ πόλει
               κεκτημένοις: μαλακώτερόν τε χρησάμενος ὠρρώδει τὸν ἀπʼ αὐτῶν κίνδυνον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> οὐ γὰρ ἀγαπήσειν μετριώτερόν τι θανάτου
               παθόντας, ἀλλʼ εἰς ἅπαν ἀναρραγήσεσθαι τόλμης, τῇ παλαιᾷ κακίᾳ, νέαν
               ὀργὴν προσλαβόντας: αὐτός τε δόξειν ἄνανδρος καὶ μαλακός, οὐδʼ ἄλλως
               δοκῶν εὐτολμότατος εἶναι τοῖς πολλοῖς. </p>
</div2>
</div1>
<div1 type="chapter" n="20" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ταῦτα τοῦ Κικέρωνος διαποροῦντος <pb id="p.130" TEIform="pb"/> γίνεταί τι ταῖς γυναιξὶ σημεῖον θυούσαις. ὁ γὰρ βωμός, ἤδη τοῦ πυρὸς
               κατακεκοιμῆσθαι δοκοῦντος, ἐκ τῆς τέφρας καὶ τῶν κεκαυμένων φλοιῶν φλόγα
               πολλὴν ἀνῆκε καὶ λαμπράν. ὑφʼ ἧς αἱ μὲν ἄλλαι διεπτοήθησαν, αἱ δʼ
               ἱεραὶ παρθένοι τὴν τοῦ Κικέρωνος γυναῖκα Τερεντίαν ἐκέλευσαν ᾗ τάχος
               χωρεῖν πρός τὸν ἄνδρα καὶ κελεύειν οἷς ἔγνωκεν ἐγχειρεῖν ὑπὲρ τῆς
               πατρίδος, ὡς μέγα πρός τε σωτηρίαν καὶ δόξαν αὐτῷ τῆς θεοῦ φῶς
               διδούσης.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἡ δὲ Τερεντία καὶ γὰρ οὐδʼ
               ἄλλως ἦν πρᾳεῖά τις οὐδʼ ἄτολμος τὴν φύσιν, ἀλλὰ φιλότιμος γυνὴ καὶ
               μᾶλλον, ὡς αὐτός φησιν ὁ Κικέρων, τῶν πολιτικῶν μεταλαμβάνουσα παρʼ
               ἐκείνου φροντίδων ἢ μεταδιδοῦσα τῶν οἰκιακῶν ἐκείνῳ ταῦτα τε πρός
               αὐτὸν ἔφρασε καὶ παρώξυνεν ἐπὶ τοὺς ἄνδρας: ὁμοίως δὲ καὶ Κόιντος ὁ
               ἀδελφὸς καὶ τῶν ἀπὸ φιλοσοφίας ἑταίρων Πόπλιος Νιγίδιος, ᾧ τὰ
               πλεῖστα καὶ μέγιστα παρὰ τὰς πολιτικὰς ἐχρῆτο πράξεις, </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">τῇ δʼ ὑστεραίᾳ γενομένων ἐν συγκλήτῳ λόγων
               περὶ τιμωρίας τῶν ἀνδρῶν, ὁ πρῶτος ἐρωτηθεὶς γνώμην Σιλανὸς εἶπε τὴν
               ἐσχάτην δίκην δοῦναι προσήκειν ἀχθέντας εἰς τὸ δεσμωτήριον. καὶ
               προσετίθεντο τούτῳ πάντες ἐφεξῆς μέχρι Γαΐου Καίσαρος τοῦ μετὰ ταῦτα
               δικτάτορος γενομένου. τότε δὲ νέος ὢν ἔτι καὶ τὰς πρώτας ἔχων τῆς
               αὐξήσεως ἀρχάς, ἤδη δὲ τῇ πολιτείᾳ καὶ ταῖς ἐλπίσιν εἰς ἐκείνην
               τὴν ὁδὸν ἐμβεβηκὼς ᾗ τὰ Ῥωμαίων εἰς μοναρχίαν μετέστησε πράγματα, <pb id="p.132" TEIform="pb"/>
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τοὺς μὲν ἄλλους ἐλάνθανε, τῷ δὲ Κικέρωνι
               πολλὰς μὲν ὑποψίας, λαβὴν δʼ οὐδεμίαν εἰς ἔλεγχον παρέδωκεν, ἀλλὰ καὶ
               λεγόντων ἦν ἐνίων ἀκούειν ὡς ἐγγὺς ἐλθὼν ἁλῶναι διεκφύγοι τὸν
               ἄνδρα, τινὲς δέ φασι παριδεῖν ἑκόντα καὶ παραλιπεῖν τὴν κατʼ ἐκείνου
               μήνυσιν φόβῳ τῶν φίλων αὐτοῦ καὶ τῆς δυνάμεως: παντὶ γὰρ εἶναι
               πρόδηλον ὅτι μᾶλλον ἂν ἐκεῖνοι γένοιντο προσθήκη Καίσαρι σωτηρίας ἢ
               Καῖσαρ ἐκείνοις κολάσεως. <pb id="paris.1624.871" TEIform="pb"/>
</p>
</div2>
</div1>
<div1 type="chapter" n="21" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐπεὶ δʼ οὖν ἡ γνώμη περιῆλθεν εἰς αὐτόν,
               ἀναστὰς ἀπεφήνατο μὴ θανατοῦν τοὺς ἄνδρας, ἀλλὰ τὰς οὐσίας εἶναι
               δημοσίας, αὐτοὺς δʼ ἀπαχθέντας εἰς πόλεις τῆς Ἰταλίας ἃς ἂν δοκῇ
               Κικέρωνι, τηρεῖσθαι δεδεμένους ἄχρι ἂν οὗ καταπολεμηθῇ Κατιλίνας.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὔσης δὲ τῆς γνώμης ἐπιεικοῦς καὶ τοῦ
               λέγοντος εἰπεῖν δυνατωτάτου, ῥοπὴν ὁ Κικέρων προσέθηκεν οὐ μικράν,
               αὐτός τε γὰρ ἀναστὰς ἐνεχείρησεν εἰς ἑκάτερον, τὰ μὲν τῇ προτέρᾳ, τὰ
               δὲ τῇ γνώμη Καίσαρος συνειπών, οἵ τε φίλοι πάντες οἰόμενοι τῷ
               Κικέρωνι συμφέρειν τὴν Καίσαρος γνώμην ἧττον γὰρ ἐν αἰτίαις ἔσεσθαι
               μὴ θανατώσαντα τοὺς ἄνδρας ᾑροῦντο τὴν δευτέραν μᾶλλον γνώμην,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὥστε καὶ τὸν Σιλανὸν αὖθις μεταβαλλόμενον
               παραιτεῖσθαι καὶ λέγειν ὡς οὐδʼ αὐτὸς εἴποι θανατικὴν γνώμην: ἐσχάτην
               γὰρ ἀνδρὶ βουλευτῇ Ῥωμαίων εἶναι δίκην τὸ δεσμωτήριον. εἰρημένης δὲ
               τῆς γνώμης πρῶτος ἀντέκρουσεν αὐτῇ Κάτλος Λουτάτιος: εἶτα δεξάμενος
               Κάτων, καὶ τῷ λόγῳ σφοδρῶς <pb id="p.134" TEIform="pb"/> συνεπερείσας ἐπὶ τὸν
               Καίσαρα τὴν ὑπόνοιαν, ἐνέπλησε θυμοῦ καὶ φρονήματος τὴν σύγκλητον, ὥστε
               θάνατον καταψηφίσασθαι τῶν ἀνδρῶν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> περὶ δὲ
               δημεύσεως χρημάτων ἐνίστατο Καῖσαρ, οὐκ ἀξιῶν τὰ φιλάνθρωπα τῆς ἑαυτοῦ
               γνώμης ἐκβαλόντας ἑνὶ χρήσασθαι τῷ σκυθρωποτάτῳ, βιαζομένων δὲ πολλῶν
               ἐπεκαλεῖτο τοὺς δημάρχους, οἱ δʼ οὐχ ὑπήκουον, ἀλλὰ Κικέρων αὐτὸς
               ἐνδοὺς ἀνῆκε τὴν περὶ δημεύσεως γνώμην. </p>
</div2>
</div1>
<div1 type="chapter" n="22" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐχώρει δὲ μετὰ τῆς βουλῆς ἐπὶ τοὺς
               ἄνδρας, οὐκ ἐν ταὐτῷ δὲ πάντες ἦσαν, ἄλλος δʼ ἄλλον ἐφύλαττε τῶν
               στρατηγῶν, καὶ πρῶτον ἐκ Παλατίου παραλαβὼν τὸν Λέντλον ἦγε διὰ τῆς
               ἱερᾶς ὁδοῦ καὶ τῆ;ς ἀγορᾶς μέσης, τῶν μὲν ἡγεμονικωτάτων ἀνδρῶν
               κύκλῳ περιεσπειραμένων καὶ δορυφορούντων, τοῦ δὲ δήμου φρίττοντος τὰ
               δρώμενα καὶ παριόντος σιωπῇ, <note resp="ed" place="unspecified" anchored="yes" TEIform="note">
<foreign lang="greek" TEIform="foreign">παριόντος</foreign> Bekker and Graux adopt the <foreign lang="greek" TEIform="foreign">παριέντος</foreign> (<hi rend="italics" TEIform="hi">acquiescing</hi>) of Coraës.</note> μάλιστα δὲ τῶν νέων, ὥσπερ ἱεροῖς τισι
               πατρίοις ἀριστοκρατικῆς τινος ἐξουσίας τελεῖσθαι μετὰ φόβου καὶ θάμβους
               δοκούντων.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> διελθὼν δὲ τὴν ἀγορὰν καὶ
               γενόμενος πρὸς τῷ δεσμωτηρίῳ παρέδωκε τὸν Λέντλον τῷ δημίῳ καὶ
               προσέταξεν ἀνελεῖν εἶθʼ ἑξῆς τὸν Κέθηγον, καὶ οὕτω τῶν ἄλλων
               ἕκαστον καταγαγὼν ἀπέκτεινεν. ὁρῶν δὲ πολλοὺς ἔτι τῶν ἀπὸ τῆς
               συνωμοσίας <note resp="ed" place="unspecified" anchored="yes" TEIform="note">
<foreign lang="greek" TEIform="foreign">τῶν ἀπὸ τῆς</foreign> Graux with M<hi rend="superscript" TEIform="hi">a</hi>: <foreign lang="greek" TEIform="foreign">τῆς</foreign>.</note> ἐν ἀγορᾷ συνεστῶτας ἀθρόους καὶ τὴν μὲν πρᾶξιν ἀγνοοῦντας,
               τὴν δὲ νύκτα προσμένοντας, ὡς ἔτι ζώντων τῶν ἀνδρῶν καὶ δυναμένων
               ἐξαρπασθῆναι, φθεγξάμενος μέγα πρὸς αὐτοὺς, “ἔζησαν,” εἶπεν. οὕτω δὲ <pb id="p.136" TEIform="pb"/> Ῥωμαίων οἱ δυσφημεῖν μὴ
               βουλόμενοι τὸ τεθνάναι σημαίνουσιν, </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἤδη δʼ ἦν ἑσπέρα, καὶ διʼ ἀγορᾶς
               ἀνέβαινεν εἰς τὴν οἰκίαν, οὐκέτι σιωπῇ τῶν πολιτῶν οὐδὲ τάξει
               προπεμπόντων αὐτόν, ἀλλὰ φωναῖς καὶ κρότοις δεχομένων καθʼ οὓς γένοιτο,
               σωτῆρα καὶ κτίστην ἀνακαλούντων τῆς πατρίδος. τὰ δὲ φῶτα πολλὰ κατέλαμπε
               τοὺς στενωπούς, λαμπάδια καὶ δᾷδας ἱστώντων ἐπὶ ταῖς θύραις,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> αἱ δὲ γυναῖκες ἐκ τῶν τεγῶν προὔφαινον ἐπὶ τιμῇ
               καὶ θέᾳ τοῦ ἀνδρός, ὑπὸ πομπῇ τῶν ἀρίστων μάλα σεμνῶς ἀνιόντος: ὧν
               οἱ πλεῖστοι πολέμους τε κατειργασμένοι μεγάλους καὶ διὰ θριάμβων
               εἰσεληλακότες καὶ προσκεκτημένοι γῆν καὶ θάλατταν οὐκ ὀλίγην ἐβάδιζον
               ἀνομολογούμενοι πρὸς ἀλλήλους πολλοῖς μὲν τῶν τότε ἡγεμόνων καὶ
               στρατηγῶν πλούτου καὶ λαφύρων καὶ δυνάμεως χάριν ὀφείλειν τὸν Ῥωμαίων
               δῆμον, ἀσφαλείας δὲ καὶ σωτηρίας ἑνὶ μόνῳ Κικέρωνι, τηλικοῦτον
               ἀφελόντι καὶ τοσοῦτον αὐτοῦ κίνδυνον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> οὐ
               γὰρ τὸ κωλῦσαι τὰ πραττόμενα καὶ κολάσαι τοὺς πράττοντας ἐδόκει
               θαυμαστόν, ἀλλʼ ὅτι μέγιστον <pb id="paris.1624.872" TEIform="pb"/> τῶν πώποτε νεωτερισμῶν
               οὗτος ἐλαχίστοις κακοῖς ἄνευ στάσεως καὶ ταραχῆς κατέσβεσε. καὶ γὰρ τὸν
               Κατιλίναν οἱ πλεῖστοι τῶν συνερρυηκότων πρὸς αὐτὸν ἅμα τῷ πυθέσθαι τὰ
               περὶ Λέντλον καὶ Κέθηγον ἐγκαταλιπόντες ᾤχοντο: καὶ μετὰ τῶν
               συμμεμενηκότων αὐτῷ διαγωνισάμενος πρὸς Ἀντώνιον αὐτός τε διεφθάρη καὶ
               τὸ στρατόπεδον. </p>
</div2>
</div1>
<div1 type="chapter" n="23" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐ μὴν ἀλλʼ ἦσαν οἱ τὸν Κικέρωνα
               παρεσκευασμένοι καὶ λέγειν ἐπὶ τούτοις καὶ <pb id="p.138" TEIform="pb"/> ποιεῖν κακῶς,
               ἔχοντες ἡγεμόνας τῶν εἰς τὸ μέλλον ἀρχόντων Καίσαρα μὲν στρατηγοῦντα,
               Μέτελλον δὲ καὶ Βηστίαν δημαρχοῦντας. οἳ τὴν ἀρχὴν παραλαβόντες, ἔτι
               τοῦ Κικέρωνος ἡμέρας ὀλίγας ἄρχοντος, οὐκ εἴων δημηγορεῖν αὐτόν, ἀλλʼ
               ὑπὲρ τῶν ἐμβόλων βάθρα θέντες οὐ παρίεσαν οὐδʼ ἐπέτρεπον λέγειν, ἀλλʼ
               ἐκέλευον, εἰ βούλοιτο, μόνον περὶ τῆς ἀρχῆς ἀπομόσαντα καταβαίνειν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> κἀκεῖνος ἐπὶ τούτοις ὡς ὀμόσων προῆλθε:
               καὶ γενομένης αὐτῷ σιωπῆς ὤμνυεν, οὐ τὸν πάτριον, ἀλλʼ ἴδιόν τινα καὶ
               καινὸν ὅρκον, ἦ μὴν σεσωκέναι τὴν πατρίδα καὶ διατετηρηκέναι τὴν
               ἡγεμονίαν. ἐπώμνυε δὲ τὸν ὅρκον αὐτῷ σύμπας ὁ δῆμος, ἐφʼ οἷς ἔτι
               μᾶλλον ὅ τε Καῖσαρ οἵ τε δήμαρχοι χαλεπαίνοντες ἄλλας τε τῷ Κικέρωνι
               ταραχὰς ἐμηχανῶντο, καὶ νόμος ὑπʼ αὐτῶν εἰσήγετο καλεῖν Πομπήϊον μετὰ
               τῆς στρατιᾶς, ὡς δὴ καταλύσοντα τὴν Κικέρωνος δυναστείαν.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἀλλʼ ἦν ὄφελος μέγα τῷ Κικέρωνι καὶ πάσῃ τῇ
               πόλει δημαρχῶν τότε Κάτων καὶ τοῖς ἐκείνων <note resp="ed" place="unspecified" anchored="yes" TEIform="note">
<foreign lang="greek" TEIform="foreign">ἐκείνων</foreign> Coraës, Bekker, and Graux, after Xylander: <foreign lang="greek" TEIform="foreign">ἐκείνου</foreign> (referring to Caesar).</note> πολιτεύμασιν ἀπʼ ἴσης μὲν
               ἐξουσίας, μείζονος δὲ δόξης ἀντιτασσόμενος, τά τε γὰρ ἄλλα ῥᾳδίως
               ἔλυσε, καὶ τὴν Κικέρωνος ὑπατείαν οὕτως ἦρε τῷ λόγῳ μεγάλην
               δημηγορήσας ὥστε τιμὰς αὐτῷ τῶν πώποτε μεγίστας ψηφίσασθαι καὶ
               προσαγορεῦσαι πατέρα πατρίδος, πρώτῳ γὰρ ἐκείνῳ δοκεῖ <pb id="p.140" TEIform="pb"/>
               τοῦτο καθυπάρξαι, Κάτωνος αὐτὸν οὕτως ἐν τῷ δήμῳ προσαγορεύσαντος. </p>
</div2>
</div1>
<div1 type="chapter" n="24" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
καὶ μέγιστον μὲν ἴσχυσεν ἐν τῇ πόλει τότε,
               πολλοῖς δʼ ἐπίφθονον ἑαυτὸν ἐποίησεν ἀπʼ οὐδενὸς ἔργου πονηροῦ, τῷ δʼ
               ἐπαινεῖν ἀεὶ καὶ μεγαλύνειν αὐτὸς ἑαυτὸν ὑπὸ πολλῶν δυσχεραινόμενος.
               οὔτε γὰρ βουλὴν οὔτε δῆμον οὔτε δικαστήριον ἦν συνελθεῖν ἐν ᾧ μὴ
               Κατιλίναν ἔδει θρυλούμενον ἀκοῦσαι καὶ Λέντλον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἀλλὰ καὶ τὰ βιβλία τελευτῶν κατέπλησε καὶ τὰ συγγράμματα τῶν
               ἐγκωμίων καὶ τὸν λόγον ἥδιστον ὄντα καὶ χάριν ἔχοντα πλείστην ἐπαχθῆ
               καὶ φορτικὸν ἐποίησε τοῖς ἀκροωμένοις, ὥσπερ τινὸς ἀεὶ κηρὸς αὐτῷ
               τῆς ἀηδίας ταύτης προσούσης. ὅμως δέ, καίπερ οὕτως ἀκράτῳ φιλοτιμίᾳ
               συνών, ἀπήλλακτο τοῦ φθονεῖν ἑτέροις, ἀφθονώτατος ὢν ἐν τῷ τοὺς πρὸ
               αὐτοῦ καὶ τοὺς καθʼ αὑτὸν ἄνδρας ἐγκωμιάζειν, ὡς ἐκ τῶν συγγραμμάτων
               λαβεῖν ἔστι.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> πολλὰ δʼ αὐτοῦ καὶ
               ἀπομνημονεύουσιν οἷον περὶ Ἀριστοτέλους, ὅτι χρυσίου ποταμὸς εἴη
               ῥέοντος, καὶ περὶ τῶν Πλάτωνος διαλόγων, ὡς τοῦ Διός, εἰ λόγῳ χρῆσθαι
               πέφυκεν, οὕτω διαλεγομένου. τὸν δὲ Θεόφραστον εἰώθει τρυφὴν ἰδίαν
               ἀποκαλεῖν. περὶ δὲ τῶν Δημοσθένους λόγων ἐρωτηθείς τίνα δοκοίη κάλλιστον
               εἶναι, τὸν μέγιστον εἶπε.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> καίτοι τινὲς τῶν
               προσποιουμένων δημοσθενίζειν ἐπιφύονται φωνῇ τοῦ Κικέρωνος, ἣν πρός τινα
               τῶν ἑταίρων ἔθηκεν ἐν ἐπιστολῇ γράψας, ἐνιαχοῦ τῶν λόγων ἀπονυστάζειν
                  <pb id="p.142" TEIform="pb"/> τὸν Δημοσθένη: τῶν δὲ μεγάλων καὶ θαυμαστῶν ἐπαίνων
               οἷς πολλαχοῦ χρῆται περὶ τοῦ ἀνδρός, καὶ ὅτι περὶ οὓς μάλιστα τῶν
               ἰδίων ἐσπούδασε λόγων, τοὺς κατʼ Ἀντωνίου, Φιλιππικοὺς ἐπέγραψεν,
               ἀμνημονοῦσι. </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> τῶν δὲ κατʼ αὑτὸν ἐνδόξων ἀπὸ λόγου καὶ
               σοφίας οὐκ ἔστιν οὐδεὶς ὃν οὐκ ἐποίησεν ἐνδοξότερον ἢ λέγων ἢ
               γράφων εὐμενῶς περὶ ἑκάστου. Κρατίππῳ δὲ τῷ Περιπατητικῷ διεπράξατο
               μὲν <pb id="paris.1624.873" TEIform="pb"/> Ῥωμαίῳ γενέσθαι παρὰ Καίσαρος ἄρχοντος
               ἤδη, διεπράξατο δὲ καὶ <note resp="ed" place="unspecified" anchored="yes" TEIform="note">
<foreign lang="greek" TEIform="foreign">καὶ</foreign> supplied here by Reiske, and deleted before <foreign lang="greek" TEIform="foreign">δεηθῆναι</foreign> by Sintenis<hi rend="superscript" TEIform="hi">1</hi> (in crit. notes). Graux simply transposes.</note> τὴν ἐξ Ἀρείου πάγου βουλὴν ψηφίσασθαι δεηθῆναι
               μένειν αὑτὸν ἐν Ἀθήναις καὶ διαλέγεσθαι τοῖς νέοις ὡς κοσμοῦντα τὴν
               πόλιν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐπιστολαὶ δὲ παρὰ τοῦ Κικέρωνος
               εἰσὶ πρός Ἡρώδην, ἕτεραι δὲ πρός τὸν υἱόν, ἐγκελευομένου
               συμφιλοσοφεῖν Κρατίππῳ. Γοργίαν δὲ τὸν ῥήτορα αἰτιώμενος εἰς ἡδονὰς
               καὶ πότους προάγειν τὸ μειράκιον ἀπελαύνει τῆς συνουσίας αὐτοῦ,
</p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> καὶ σχεδὸν αὕτη τε τῶν Ἑλληνικῶν μία καὶ δευτέρα
               πρός Πέλοπα τὸν Βυζάντιον ἐν ὀργῇ τινι γέγραπται, τὸν μὲν Γοργίαν
               αὐτοῦ προσηκόντως ἐπικόπτοντος, εἴπερ ἦν φαῦλος καὶ ἀκόλαστος, ᾗπερ
               ἐδόκει, πρός δὲ τὸν Πέλοπα μικρολογουμένου καὶ μεμψιμοιροῦντος ὥσπερ
               ἀμελήσαντα τιμάς τινας αὐτῷ καὶ ψηφίσματα παρὰ Βυζαντίων γενέσθαι. </p>
</div2>
</div1>
<div1 type="chapter" n="25" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ταῦτά τε δὴ φιλότιμα, καὶ τὸ πολλάκις <pb id="p.144" TEIform="pb"/> ἐπαιρόμενον τοῦ λόγου τῇ δεινότητι τὸ πρέπον προΐεσθαι.
               Μουνατίῳ μὲν γάρ ποτε συνηγορήσας, ὡς ἀποφυγὼν τὴν δίκην ἐκεῖνος
               ἐδίωκεν ἑταῖρον αὐτοῦ Σαβῖνον, οὕτω λέγεται προπεσεῖν ὑπʼ ὀργῆς ὁ
               Κικέρων ὥστʼ εἰπεῖν: “σὺ γὰρ ἐκείνην, ὦ
                  Μουνάτιε, τὴν δίκην ἀπέφυγες διὰ σαυτόν, οὐκ ἐμοῦ πολὺ σκότος ἐν
                  φωτὶ τῷ δικαστηρίῳ περιχέαντος;” </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Μᾶρκον δὲ Κράσσον ἐγκωμιάζων ἀπὸ τοῦ
               βήματος εὐημέρησε, καὶ μεθʼ ἡμέρας αὖθις ὀλίγας λοιδορῶν αὐτόν, ὡς
               ἐκεῖνος εἶπεν “οὐ γὰρ ἐνταῦθα πρώην αὐτὸς ἡμᾶς
                  ἐπῄνεις;” “ναί,” φησι, “μελέτης ἕνεκεν
                  γυμνάζων τὸν λόγον εἰς φαύλην ὑπόθεσιν.” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> εἰπόντος δέ ποτε τοῦ Κράσσου μηδένα
               Κράσσον ἐν Ῥώμῃ βεβιωκέναι μακρότερον ἑξηκονταετίας, εἶθʼ ὕστερον
               ἀρνουμένου καὶ λέγοντος, “τί δʼ ἂν ἐγὼ παθὼν τοῦτʼ
                  εἶπον;” “ἤιδεις,” ἔφη, “Ῥωμαίους
                  ἡδέως ἀκουσομένους καὶ διὰ τοῦτʼ ἐδημαγώγεις.” ἀρέσκεσθαι δὲ τοῦ
               Κράσσου τοῖς Στωικοῖς φήσαντος, ὅτι πλούσιον εἶναι τὸν ἀγαθὸν
               ἀποφαίνουσιν, “ὅρα μὴ μᾶλλον” εἶπεν, “ὅτι πάντα τοῦ σοφοῦ
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
                  λέγουσιν εἶναι” διεβάλλετο δʼ εἰς φιλαργυρίαν ὁ Κράσσος. ἐπεὶ δὲ
               τοῦ Κράσσου τῶν παίδων ὁ ἕτερος Ἀξίῳ τινὶ δοκῶν ὅμοιος εἶναι, καὶ
               διὰ τοῦτο τῇ μητρὶ προστριβόμενος αἰσχρὰν ἐπὶ τῷ Ἀξίῳ διαβολήν
               εὐδοκίμησε λόγον ἐν βουλῇ διελθών, ἐρωτηθεὶς ὁ Κικέρων τί φαίνεται
               αὐτῷ, “ἄξιος,” εἶπε, “Κράσσου.” <pb id="p.146" TEIform="pb"/>
</p>
</div2>
</div1>
<div1 type="chapter" n="26" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
μέλλων δὲ Κράσσος εἰς Συρίαν ἀπαίρειν
               ἐβούλετο τὸν Κικέρωνα μᾶλλον αὐτῷ φίλον ἢ ἐχθρὸν εἶναι: καί
               φιλοφρονούμενος ἔφη βούλεσθαι δειπνῆσαι παρʼ αὐτῷ: κἀκεῖνος ὑπεδέξατο
               προθύμως. ὀλίγαις δʼ ὕστερον ἡμέραις περὶ Βατινίου φίλων τινῶν
               ἐντυγχανόντων ὡς μνωμένου διαλύσεις καί φιλίαν ἦν γὰρ ἐχθρός, “οὐ δήπου καί Βατίνιος,” εἶπε, “δειπνῆσαι παρʼ ἐμοὶ βούλεται;” πρὸς μὲν οὖν
               Κράσσον τοιοῦτος,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> αὐτὸν δὲ τὸν Βατίνιον
               ἔχοντα χοιράδας ἐν τῷ τραχήλῳ καί λέγοντα δίκην οἰδοῦντα ῥήτορα
               προσεῖπεν. ἀκούσας δʼ ὅτι τέθνηκεν, εἶτα μετὰ μικρὸν πυθόμενος σαφῶς
               ὅτι ζῇ, “κακὸς τοίνυν ἀπόλοιτο κακῶς ὁ
                  ψευσάμενος.” </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἐπεὶ δὲ Καίσαρι ψηφισαμένῳ τὴν ἐν
               Καμπανίᾳ χώραν κατανεμηθῆναι τοῖς στρατιώταις πολλοὶ μὲν ἐδυσχέραινον ἐν
               τῇ βουλῇ, Λεύκιος δὲ Γέλλιος ὁμοῦ τι πρεσβύτατος ὢν εἶπεν ὡς οὐ
               γενήσεται τοῦτο ζῶντος αὐτοῦ, “περιμείνωμεν” εἶπεν
               ὁ Κικέρων, “μακρὰν γὰρ οὐκ αἰτεῖται Γέλλιος
                  ὑπέρθεσιν.” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἦν δέ τις Ὀκταούιος αἰτίαν ἔχων ἐκ
               Λιβύης γεγονέναι: πρὸς τοῦτον ἔν τινι δίκῃ λέγοντα τοῦ Κικέρωνος μὴ
               ἐξακούειν, “καὶ μὴν οὐκ ἔχεις,” εἶπε, “τὸ οὖς ἀτρύπητον.” Μετέλλου δὲ Νέπωτος
               εἰπόντος ὅτι πλείονας καταμαρτυρῶν ἀνῄρηκεν ἢ συνηγορῶν σέσωκεν, “ὁμολογῶ γάρ,” ἔφη, “πίστεως
                  ἐν ἐμοὶ πλέον ἢ δεινότητος εἶναι.” </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> νεανίσκου δέ τινος αἰτίαν ἔχοντος ἐν
               πλακοῦντι φάρμακον τῷ πατρὶ δεδωκέναι <pb id="p.148" TEIform="pb"/> θρασυνομένου καί
               λέγοντος ὅτι λοιδορήσει τὸν <pb id="paris.1624.874" TEIform="pb"/> Κικέρωνα, “τοῦτο,” ἔφη, “παρὰ σοῦ
                  βούλομαι μᾶλλον ἢ πλακοῦντα.” Ποπλίου δὲ Σηστίου συνήγορον μὲν
               αὐτὸν ἔν τινι δίκῃ παραλαβόντος μεθʼ ἑτέρων, αὐτοῦ δὲ πάντα βουλομένου
               λέγειν καί μηδενὶ παριέντος εἰπεῖν, ὡς δῆλος ἦν ἀφιέμενος ὑπὸ τῶν
               δικαστῶν ἤδη τῆς ψήφου φερομένης, “χρῶ σήμερον,” ἔφη, “τῷ καιρῷ, Σήστιε
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> μέλλεις γὰρ αὔριον ἰδιώτης εἶναι” Πόπλιον δὲ Κώνσταν νομικὸν
               εἶναι βουλόμενον, ὄντα δʼ ἀμαθῆ καί ἀφυῆ, πρός τινα δίκην ἐκάλεσε
               μάρτυρα: τοῦ δὲ μηδὲν εἰδέναι φάσκοντος, “ἴσως,” ἔφη, “δοκεῖς περὶ τῶν νομικῶν ἐρωτᾶσθαι.” Μετέλλου δὲ Νέπωτος ἐν διαφορᾷ τινι πολλάκις λέγοντος “τίς σοῦ πατήρ ἐστιν,” ὁ Κικέρων “σοὶ ταύτην” ἔφη “τὴν
                  ἀπόκρισιν ἡ μήτηρ χαλεπωτέραν ἐποίησεν.” </p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ἐδόκει δʼ ἀκόλαστος ἡ μήτηρ εἶναι τοῦ
               Νέπωτος, αὐτὸς δέ τις εὐμετάβολος. καί ποτε τὴν δημαρχίαν ἀπολιπὼν ἄφνω
               πρὸς Πομπήϊον ἐξέπλευσεν εἰς Συρίαν, εἶτʼ ἐκεῖθεν ἐπανῆλθεν
               ἀλογώτερον. θάψας δὲ Φίλαγρον τὸν καθηγητὴν ἐπιμελέστερον ἐπέστησεν
               αὐτοῦ τῷ τάφῳ κόρακα λίθινον καί ὁ Κικέρων: “τοῦτʼ,” ἔφη “σοφώτερον ἐποίησας: πέτεσθαι γάρ
                  σε μᾶλλον ἢ λέγειν ἐδίδαξεν.” </p>
</div2>
<div2 type="section" n="8" org="uniform" sample="complete" part="N" TEIform="div2">
<p TEIform="p"> ἐπεὶ δὲ Μᾶρκος Ἄππιος ἔν τινι δίκῃ
               προοιμιαζόμενος εἶπε φίλον αὐτοῦ δεδεῆσθαι παρασχεῖν ἐπιμέλειαν καί
               λογιότητα καί πίστιν, “εἶθʼ οὕτως,” ἔφη, “σιδηροῦς γέγονας ἄνθρωπος ὥστε μηδὲν ἐκ τοσούτων
                  ὧν ᾐτήσαθʼ ὁ φίλος παρασχεῖν;” <pb id="p.150" TEIform="pb"/>
</p>
</div2>
</div1>
<div1 type="chapter" n="27" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὸ μὲν οὖν πρὸς ἐχθροὺς ἢ ἀντιδίκους
               σκώμμασι χρῆσθαι πικροτέροις δοκεῖ ῥητορικὸν εἶναι: τὸ δʼ οἷς ἔτυχε
               προσκρούειν ἕνεκα τοῦ γελοίου πολὺ συνῆγε μῖσος αὐτῷ. γράψω δὲ καὶ
               τούτων ὀλίγα. Μᾶρκον Ἀκύΐνιον ἔχοντα δύο γαμβροὺς φυγάδας Ἄδραστον
               ἐκάλει.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Λευκίου δὲ Κόττα τιμητικὴν ἔχοντος
               ἀρχήν, φιλοινοτάτου δʼ ὄντος, ὑπατείαν μετιὼν ὁ Κικέρων ἐδίψησε, καὶ
               τῶν φίλων κύκλῳ περιστάντων ὡς ἔπινεν, “ὀρθῶς
                  φοβεῖσθε,” εἶπε, “μή μοι γένιτο χαλεπὸς ὁ
                  τιμητὴς ὅτι ὕδωρ πίνω.” Βωκωνίῳ δʼ ἀπαντήσας ἄγοντι μεθʼ ἑαυτοῦ
               τρεῖς ἀμορφοτάτας θυγατέρας ἀνεφθέγξατο: <quote rend="blockquote" TEIform="quote">Φοίβου ποτʼ
                  οὐκ ἐῶντος ἔσπειρεν τέκνα.</quote>
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">Μάρκου δὲ Γελλίου δοκοῦντος οὐκ ἐξ
               ἐλευθέρων γεγονέναι, λαμπρᾷ δὲ τῇ φωνῇ καὶ μεγάλῃ γράμματα πρὸς τὴν
               σύγκλητον ἐξαναγνόντος, “μὴ θαυμάζετε,” εἶπε, “καὶ αὐτὸς εἷς ἐστι τῶν ἀναπεφωνηκότων.” ἐπεὶ
               δὲ Φαῦστος ὁ Σύλλα τοῦ μοναρχήσαντος ἐν Ῥώμῃ καὶ πολλοὺς ἐπὶ
               θανάτῳ προγράψαντος ἐν δανείοις γενόμενος καὶ πολλὰ τῆς οὐσίας
               διασπαθήσας ἀπάρτιον προέγραψε, ταύτην ἔφη μᾶλλον αὐτῷ τὴν προγραφὴν
               ἀρέσκειν ἢ τὴν πατρῴαν. </p>
</div2>
</div1>
<div1 type="chapter" n="28" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκ τούτων ἐγίνετο πολλοῖς ἐπαχθής: καὶ οἱ
               μετὰ Κλωδίου συνέστησαν ἐπʼ αὐτόν ἀρχὴν τοιαύτην λαβόντες. ἦν Κλώδιος
               ἀνὴρ εὐγενής, τῇ μὲν ἡλικίᾳ νέος, τῷ δὲ φρονήματι <pb id="p.152" TEIform="pb"/>
               θρασὺς καὶ αὐθάδης, οὗτος ἐρῶν Πομπηίας τῆς Καίσαρος γυναικός εἰς τὴν
               οἰκίαν αὐτοῦ παρεισῆλθε κρύφα, λαβὼν ἐσθῆτα καὶ σκευὴν ψαλτρίας: ἔθυον
               γὰρ αἱ γυναῖκες τὴν ἀπόρρητον ἐκείνην καὶ ἀθέατον ἀνδράσι θυσίαν ἐν
               τῇ τοῦ Καίσαρος οἰκίᾳ, καὶ παρῆν ἀνὴρ οὐδείς:
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἀλλὰ μειράκιον ὢν ἔτι καὶ μήπω γενειῶν ὁ Κλώδιος ἤλπιζε
               λήσεσθαι διαδὺς πρὸς τὴν Πομπηίαν μετὰ τῶν γυναικῶν, ὡς δʼ εἰσῆλθε
               νυκτὸς εἰς οἰκίαν μεγάλην, ἠπορεῖτο τῶν διόδων: καὶ πλανώμενον αὐτόν
               ἰδοῦσα Αὐρηλίας θεραπαινὶς τῆς Καίσαρος μητρός, ᾔτησεν ὄνομα,
               φθέγξασθαι δʼ ἀναγκασθέντος ἐκείνου καὶ φήσαντος ἀκόλουθον Πομπηίας
               ζητεῖν Ἄβραν τοὔνομα, συνεῖσα τὴν φωνὴν οὐ γυναικείαν οὖσαν ἀνέκραγε
               καὶ συνεκάλει τὰς γυναῖκας.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> αἱ δʼ
               ἀποκλείσασαι τὰς θύρας καὶ πάντα διερευνώμεναι λαμβάνουσι τὸν Κλώδιον εἰς
               οἴκημα παιδίσκης, ᾗ συνεισῆλθε, καταπεφευγότα. τοῦ δὲ πράγματος
               περιβοήτου <pb id="paris.1624.875" TEIform="pb"/> γενομένου Καῖσάρ τε τὴν Πομπηΐαν
               ἀφῆκε καὶ δίκην <note resp="ed" place="unspecified" anchored="yes" TEIform="note">
<foreign lang="greek" TEIform="foreign">δίκην</foreign> before this word Sintenis and Bekker assume a lacuna in the text, where once stood some such phrase as <foreign lang="greek" TEIform="foreign">εἶς τῶν δημάρχων</foreign> (Plutarch, <hi rend="italics" TEIform="hi">Caesar</hi>, x. 5). So (substantially) Graux.</note> ἀσεβείας ἀπεγράψατο τῷ Κλωδίῳ. </p>
</div2>
</div1>
<div1 type="chapter" n="29" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
Κικέρων δʼ ἦν μέν αὐτοῦ φίλος καί τῶν
               περὶ Κατιλίναν πραττομένων ἐχρῆτο προθυμοτάτῳ συνεργῷ καί φύλακι τοῦ
               σώματος, ἰσχυριζομένου δὲ πρὸς τὸ ἔγκλημα τῷ μηδὲ γεγονέναι κατʼ
               ἐκεῖνον ἐν Ῥώμῃ τὸν χρόνον, ἀλλʼ ἐν τοῖς πορρωτάτω χωρίοις διατρίβειν,
               κατεμαρτύρησεν ὡς ἀφιγμένου πρὸς αὐτὸν οἴκαδε καί <pb id="p.154" TEIform="pb"/>
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> διειλεγμένου περί τινων ὅπερ ἦν ἀληθές, οὐ
               μὴν ἐδόκει μαρτυρεῖν ὁ Κικέρων διὰ τὴν ἀλήθειαν, ἀλλὰ πρὸς τὴν αὐτοῦ
               γυναῖκα Τερεντίαν ἀπολογούμενος. ἦν γὰρ αὐτῇ πρὸς τὸν Κλώδιον
               ἀπέχθεια διὰ τὴν ἀδελφὴν τὴν ἐκείνου Κλωδίαν, ὡς τῷ Κικέρωνι
               βουλομένην γαμηθῆναι καί τοῦτο διὰ Τύλλου τινὸς πράττουσαν, ὃς ἑταῖρος
               μέν ἦν καί συνήθης ἐν τοῖς μάλιστα Κικέρωνος, ἀεὶ δὲ πρὸς τὴν
               Κλωδίαν φοιτῶν καί θεραπεύων ἐγγὺς οἰκοῦσαν ὑποψίαν τῇ Τερεντίᾳ
               παρέσχε,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> χαλεπὴ δὲ τὸν τρόπον οὖσα καί τοῦ
               Κικέρωνος ἄρχουσα παρώξυνε τῷ Κλωδίῳ συνεπιθέσθαι καί καταμαρτυρῆσαι.
               κατεμαρτύρουν δὲ τοῦ Κλωδίου πολλοὶ τῶν καλῶν κάγαθῶν ἀνδρῶν ἐπιορκίας,
               ῥᾳδιουργίας, ὄχλων δεκασμούς, φθορὰς γυναικῶν. Λεύκολλος δὲ καί
               θεραπαινίδας παρεῖχεν ὡς συγγένοιτο τῇ νεωτάτῃ τῶν ἀδελφῶν ὁ Κλώδιος,
               ὅτε Λευκούλλῳ συνῴκει.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> πολλὴ δʼ ἦν δόξα
               καί ταῖς ἄλλαις δυσὶν ἀδελφαῖς πλησιάζειν τὸν Κλώδιον, ὧν Τερτίαν μέν
               Μάρκιος ὁ Ῥήξ, Κλωδίαν δὲ Μέτελλος ὁ Κέλερ εἶχεν, ἣν
               Κουαδρανταρίαν <note resp="ed" place="unspecified" anchored="yes" TEIform="note">
<foreign lang="greek" TEIform="foreign">Κουαδραντίαν</foreign> Sintenis with the MSS.; <foreign lang="greek" TEIform="foreign">Κουαδρανταρίαν</foreign> Bekker, after Xylander and Du Soul (cf. Cic. <hi rend="italics" TEIform="hi">pro Cael.</hi> 26, 62, mulier quadrantaria).</note>  ἐκάλουν, ὅτι τῶν ἐραστῶν τις αὐτῇ χαλκοῦς ἐμβαλὼν εἰς
               βαλάντιον ὡς ἀργύριον εἰσέπεμψε: τὸ δὲ λεπτότατον τοῦ χαλκοῦ νομίσματος
               κουαδράντην ἐκάλουν. ἐπὶ ταύτῃ μάλιστα τῶν ἀδελφῶν κακῶς ἤκουσεν ὁ
               Κλώδιος.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> οὐ μὴν ἀλλὰ τότε τοῦ δήμου πρὸς
               τοὺς καταμαρτυροῦντας αὐτοῦ καί συνεστῶτας ἀντιταττομένου <pb id="p.156" TEIform="pb"/>
               φοβηθέντες οἱ δικασταὶ φυλακὴν περιεστήσαντο, καί τὰς δέλτους οἱ πλεῖστοι
               συγκεχυμένοις τοῖς γράμμασιν ἤνεγκαν. ὅμως δὲ πλείονες ἔδοξαν οἱ
               ἀπολύοντες γενέσθαι: καί τις ἐλέχθη καί δεκασμὸς διελθεῖν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ὅθεν ὁ μέν Κάτλος ἀπαντήσας τοῖς κριταῖς, “ὑμεῖς,” εἶπεν, “ὡς ἀληθῶς
                  ὑπὲρ ἀσφαλείας ᾐτήσασθε τὴν φυλακήν, φοβούμενοι μή τις ὑμῶν
                  ἀφέληται τὸ ἀργύριον.” Κικέρων δὲ τοῦ Κλωδίου πρὸς αὐτὸν
               λέγοντος ὅτι μαρτυρῶν οὐκ ἔσχε πίστιν παρὰ τοῖς δικασταῖς, “ἀλλʼ ἐμοὶ μέν,” εἶπεν, “οἱ
                  πέντε καί εἴκοσι τῶν δικαστῶν ἐπίστευσαν τοσοῦτοι γάρ σου
                  κατεψηφίσαντο: σοὶ δὲ τριάκοντα οὐκ ἐπίστευσαν οὐ γὰρ πρότερον
                  ἀπέλυσαν ἢ ἔλαβον τὸ ἀργύριον.” </p>
</div2>
<div2 type="section" n="7" org="uniform" sample="complete" part="N" TEIform="div2">
<p TEIform="p"> ὁ μέντοι Καῖσαρ οὐ κατεμαρτύρησε κληθεὶς
               ἐπὶ τὸν Κλώδιον, οὐδʼ ἔφη μοιχείαν κατεγνωκέναι τῆς γυναικός, ἀφεικέναι
               δʼ αὐτὴν ὅτι τὸν Καίσαρος ἔδει γάμον οὐ πράξεως αἰσχρᾶς μόνον, ἀλλὰ
               καί φήμης καθαρὸν εἶναι. </p>
</div2>
</div1>
<div1 type="chapter" n="30" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
διαφυγὼν δὲ τόν κίνδυνον ὁ Κλώδιος καὶ
               δήμαρχος αἱρεθείς εὐθὺς εἴχετο τοῦ Κικέρωνος, πάνθʼ ὁμοῦ πράγματα καὶ
               πάντας ἀνθρώπους συνάγων καὶ ταράττων ἐπʼ αὐτόν, τόν τε γὰρ δῆμον
               ᾠκειώσατο νόμοις φιλανθρώποις, καὶ τῶν ὑπάτων ἑκατέρῳ μεγάλας ἐπαρχίας
               ἐψηφίσατο, Πείσωνι μὲν Μακεδονίαν, Γαβινίῳ δὲ Συρίαν, πολλοὺς δὲ τῶν
               ἀπόρων συνέτασσεν εἰς τὸ πολίτευμα, καὶ δούλους ὡπλισμένους περὶ αὑτὸν
               εἶχε.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> τῶν δὲ πλεῖστον δυναμένων τότε τριῶν
               ἀνδρῶν, <pb id="p.158" TEIform="pb"/> Κράσσου μὲν ἄντικρυς Κικέρωνι πολεμοῦντος,
               Πομπηΐου δὲ θρυπτομένου πρὸς ἀμφοτέρους, Καίσαρος δὲ μέλλοντος εἰς
               Γαλατίαν ἐξιέναι μετὰ στρατεύματος, ὑπὸ τοῦτον ὑποδὺς ὁ Κικέρων,
               καίπερ οὐκ ὄντα φίλον, ἀλλʼ ὕποπτον ἐκ τῶν περὶ Κατιλίναν, ἠξίωσε
               πρεσβευτὴς αὐτῷ συστρατεύειν. <pb id="paris.1624.876" TEIform="pb"/>
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> δεξαμένου δὲ τοῦ Καίσαρος ὁ Κλώδιος ὁρῶν
               ἐκφεύγοντα τὴν δημαρχίαν αὐτοῦ τόν Κικέρωνα προσεποιεῖτο συμβατικῶς
               ἔχειν, καὶ τῇ Τερεντίᾳ τὴν πλείστην ἀνατιθεὶς αἰτίαν, ἐκείνου δὲ
               μεμνημένος ἐπιεικῶς ἀεὶ καὶ λόγους εὐγνώμονας ἐνδιδούς, ὡς ἄν τις οὐ
               μισῶν οὐδὲ χαλεπαίνων, ἀλλʼ ἐγκαλῶν μέτρια καὶ φιλικά, παντάπασιν αὐτοῦ
               τόν φόβον ἀνῆκεν, ὥστʼ ἀπειπεῖν τῷ Καίσαρι τὴν πρεσβείαν καὶ πάλιν
               ἔχεσθαι τῆς πολιτείας,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐφʼ ᾧ παροξυνθεὶς
               ὁ Καῖσαρ τόν τε Κλώδιον ἐπέρρωσε καὶ Πομπήιον ἀπέστρεψε κομιδῇ τοῦ
               Κικέρωνος, αὐτός τε κατεμαρτύρησεν ἐν τῷ δήμῳ μὴ δοκεῖν αὐτῷ καλῶς
               μηδὲ νομίμως ἄνδρας ἀκρίτους ἀνῃρῆσθαι τοὺς περὶ Λέντλον καὶ Κέθηγον.
               αὕτη γὰρ ἦν ἡ κατηγορία, καὶ ἐπὶ τοῦθ̓ ὁ Κικέρων ἐκαλεῖτο.
               κινδυνεύων οὖν καὶ διωκόμενος ἐσθῆτά μετήλλαξε καὶ κόμης ἀνάπλεως
               περιιὼν ἱκέτευε τὸν δῆμον.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> πανταχοῦ δʼ ὁ
               Κλώδιος ἀπήντα κατὰ τοὺς στενωπούς, ἀνθρώπους ἔχων ὑβριστὰς περὶ
               αὑτὸν καὶ θρασεῖς, οἳ πολλὰ μὲν χλευάζοντες ἀκολάστως εἰς τὴν μεταβολὴν
               καὶ τὸ σχῆμα τοῦ Κικέρωνος, πολλαχοῦ <pb id="p.160" TEIform="pb"/> δὲ πηλῷ καὶ λίθοις
               βάλλοντες ἐνίσταντο ταῖς ἱκεσίαις. </p>
</div2>
</div1>
<div1 type="chapter" n="31" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
οὐ μὴν ἀλλὰ τῷ Κικέρωνι πρῶτον μὲν
               ὀλίγου δεῖν σύμπαν τὸ τῶν ἱππικῶν πλῆθος συμμετέβαλε τὴν ἐσθῆτα, καὶ
               δισμυρίων οὐκ ἐλάττους νέων παρηκολούθουν κομῶντες καὶ συνικετεύοντες:
               ἔπειτα τῆς βουλῆς συνελθούσης ὅπως ψηφίσαιτο τὸν δῆμον ὡς ἐπὶ πένθεσι
               μεταβαλεῖν τὰ ἱμάτια, καὶ τῶν ὑπάτων ἐναντιωθέντων, Κλωδίου δὲ
               σιδηροφορουμένου περὶ τὸ βουλευτήριον, ἐξέδραμον οὐκ ὀλίγοι τῶν
               βουλευτικῶν καταρρηγνύμενοι τοὺς χιτῶνας καὶ βοῶντες.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς δʼ ἦν οὔτʼ οἶκτος οὔτε τις αἰδὼς πρὸς τὴν ὄψιν, ἀλλʼ
               ἔδει τὸν Κικέρωνα φεύγειν ἢ βίᾳ καὶ σιδήρῳ κριθῆναι πρὸς τὸν
               Κλώδιον, ἐδεῖτο Πομπηΐου βοηθεῖν ἐπίτηδες ἐκποδὼν γεγονότος καὶ
               διατρίβοντος ἐν ἀγροῖς περὶ τὸν Ἀλβανόν. καὶ πρῶτον μὲν ἔπεμψε
               Πείσωνα τὸν γαμβρὸν δεησόμενον ἔπειτα καὶ αὐτὸς ἀνέβη.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> πυθόμενος δʼ ὁ Πομπήιος οὐχ ὑπέμεινεν εἰς ὄψιν
               ἐλθεῖν, δεινὴ γὰρ αὐτὸν αἰδὼς εἶχε πρὸς τὸν ἄνδρα μεγάλους
               ἠγωνισμένον ἀγῶνας ὑπὲρ αὐτοῦ καὶ πολλὰ πρὸς χάριν ἐκείνῳ
               πεπολιτευμένον, ἀλλὰ Καίσαρι γαμβρὸς ὢν δεομένῳ προὔδωκε τὰς παλαιὰς
               χάριτας καὶ κατὰ θύρας ἄλλας ὑπεξελθὼν ἀπεδίδρασκε τὴν ἔντευξιν. οὕτω
               δὴ προδοθεὶς ὁ Κικέρων ὑπʼ αὐτοῦ καὶ γεγονὼς ἔρημος ἐπὶ τοὺς ὑπάτους
               κατέφυγε,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> καὶ Γαβίνιος μὲν ἦν χαλεπὸς
               ἀεί, Πείσων δὲ διελέχθη πρᾳότερον αὐτῷ, <pb id="p.162" TEIform="pb"/> παραινῶν
               ἐκστῆναι καὶ ὑποχωρῆσαι τῇ τοῦ Κλωδίου ῥύμῃ καὶ τὴν μεταβολὴν τῶν
               καιρῶν ἐνεγκεῖν καὶ γενέσθαι πάλιν σωτῆρα τῆς πατρίδος ἐν στάσεσι καὶ
               κακοῖς διʼ ἐκεῖνον οὔσης. </p>
<p TEIform="p">τοιαύτης τυχὼν ἀποκρίσεως ὁ Κικέρων ἐβουλεύετο σὺν τοῖς φίλοις: καὶ
               Λεύκουλλος μὲν ἐκέλευε μένειν, ὡς περιεσόμενον, ἄλλοι δὲ φεύγειν, ὡς
               ταχὺ τοῦ δήμου ποθήσοντος αὐτόν, ὅταν ἐμπλησθῇ τῆς Κλωδίου μανίας καὶ
               ἀπονοίας.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ταῦτʼ ἔδοξε Κικέρωνι: καὶ τὸ
               μὲν ἄγαλμα τῆς Ἀθηνᾶς, ὃ πολὺν χρόνον ἔχων ἐπὶ τῆς οἰκίας
               ἱδρυμένον ἐτίμα διαφερόντως, εἰς Καπιτώλιον κομίσας ἀνέθηκεν ἐπιγράψας “Ἀθηνᾷ Ῥώμης φύλακι,” πομποὺς δὲ παρὰ τῶν
               φίλων λαβών περὶ μέσας νύκτας ὑπεξῆλθε τῆς πόλεως καὶ πεζῇ διὰ
               Λευκανίας ἐπορεύετο, λαβέσθαι Σικελίας βουλόμενος. </p>
</div2>
</div1>
<div1 type="chapter" n="32" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὡς δʼ ἦν φανερὸς ἤδη πεφευγώς, ἐπήγαγεν
               αὐτῷ φυγῆς ψῆφον ὁ Κλώδιος, καὶ διάγραμμα προὔθηκεν εἴργειν πυρὸς καὶ
               ὕδατος τὸν ἄνδρα καὶ μὴ παρέχειν στέγην ἐντὸς μιλίων <pb id="paris.1624.877" TEIform="pb"/> πεντακοσίων Ἰταλίας. τοῖς μὲν οὖν ἄλλοις
               ἐλάχιστος ἦν τοῦ διαγράμματος τούτου λόγος αἰδουμένοις τὸν Κικέρωνα,
               καὶ πᾶσαν ἐνδεικνύμενοι
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> φιλοφροσύνην
               παρέπεμπον αὐτόν ἐν δʼ Ἱππωνίῳ, πόλει τῆς Λευκανίας, ἣν Οὐιβῶνα νῦν
               καλοῦσιν, Οὐίβιος, Σικελὸς ἀνὴρ, ἄλλα τε πολλὰ τῆς Κικέρωνος φιλίας
               ἀπολελαυκὼς καὶ γεγονὼς <pb id="p.164" TEIform="pb"/> ὑπατεύοντος αὐτοῦ τεκτόνων
               ἔπαρχος, οἰκίᾳ μὲν οὐκ ἐδέξατο, τὸ χωρίον δὲ καταγράψειν ἐπηγγέλλετο,
               καὶ Γάιος Οὐεργίλιος, ὁ τῆς Σικελίας στρατηγός, ἐν τοῖς μάλιστα
               Κικέρωνι κεχρημένος,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἔγραψεν ἀπέχεσθαι τῆς
               Σικελίας, ἐφʼ οἷς ἀθυμήσας ὥρμησεν ἐπὶ Βρεντέσιον, κἀκεῖθεν εἰς
               Δυρράχιον ἀνέμῳ φορῷ περαιούμενος, ἀντιπνεύσαντος πελαγίου μεθʼ ἡμέραν
               ἐπαλινδρόμησεν, εἶτʼ αὖθις ἀνήχθη. λέγεται δὲ καὶ καταπλεύσαντος εἰς
               Δυρράχιον αὐτοῦ καὶ μέλλοντος ἀποβαίνειν σεισμόν τε τῆς γῆς καὶ σπασμὸν
               ἅμα γενέσθαι τῆς θαλάττης. ἀφʼ ὧν συνέβαλον οἱ μαντικοὶ μὴ μόνιμον
               αὐτῷ τὴν φυγὴν ἔσεσθαι: μεταβολῆς γὰρ εἶναι ταῦτα σημεῖα,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> πολλῶν δὲ φοιτώντων ἀνδρῶν ὑπʼ εὐνοίας καὶ τῶν
               Ἑλληνίδων πόλεων διαμιλλωμένων πρὸς αὑτὰς ταῖς πρεσβείαις, ὅμως ἀθυμῶν
               καὶ περίλυπος διῆγε τὰ πολλά, πρὸς τὴν Ἰταλίαν, ὥσπερ οἱ δυσέρωτες,
               ἀφορῶν, καὶ τῷ φρονήματι μικρὸς ἄγαν καὶ ταπεινὸς ὑπὸ τῆς συμφορᾶς
               γεγονὼς καὶ συνεσταλμένος, ὡς οὐκ ἄν τις ἄνδρα παιδείᾳ, συμβεβιωκότα
               τοσαύτῃ προσεδόκησε.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> καίτοι πολλάκις αὐτὸς
               ἠξίου τοὺς φίλους μἠ ῥήτορα καλεῖν αὐτόν, ἀλλὰ φιλόσοφον φιλοσοφίαν
               γὰρ ὡς ἔργον ᾑρῆσθαι, ῥητορικῇ δʼ ὀργάνῳ χρῆσθαι πολιτευόμενος ἐπὶ
               τὰς χρείας. ἀλλʼ ἡ δόξα δεινὴ τὸν λόγον, ὥσπερ βαφὴν, ἀποκλύσαι τῆς
               ψυχῆς, καὶ τὰ τῶν πολλῶν ἐνομόρξασθαι πάθη διʼ ὁμιλίαν καὶ συνήθειαν
               τοῖς <pb id="p.166" TEIform="pb"/> πολιτευομένοις, ἄν μή τις εὖ μάλα φυλαττόμενος οὕτω
               συμφέρηται τοῖς ἐκτός ὡς τῶν πραγμάτων αὐτῶν, οὐ τῶν ἐπὶ τοῖς πράγμασι
               παθῶν συμμεθέξων. </p>
</div2>
</div1>
<div1 type="chapter" n="33" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ὁ δὲ Κλώδιος ἐξελάσας τὸν Κικέρων
               κατέπρησε μὲν αὐτοῦ τὰς ἐπαύλεις, κατέπρησε δὲ τὴν οἰκίαν καὶ τῷ
               τόπῳ ναὸν Ἐλευθερίας ἐπῳκοδόμησε: τὴν δʼ ἄλλην οὐσίαν ἐπώλει καὶ
               διεκήρυττε καθʼ ἡμέραν, μηδὲν ὠνουμένου μηδενός, ἐκ δὲ τούτου φοβερὸς ὢν
               τοῖς ἀριστοκρατικοῖς, καὶ τὸν δῆμον ἀνειμένον εἰς ὕβριν πολλὴν καὶ
               θρασύτητα συνεφελκόμενος, ἐπεχείρει τῷ Πομπηίῳ, τῶν διῳκημένων ὑπʼ
               αὐτοῦ κατὰ τὴν στρατείαν ἔνια σπαράττων, ἐφʼ
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οἷς ὁ Πομπήιος ἀδοξῶν ἐκάκιζεν αὐτὸς ἑαυτὸν προέμενος τὸν
               Κικέρωνα καὶ πάλιν ἐκ μεταβολῆς παντοῖος ἐγίνετο πράττων κάθοδον αὐτῷ
               μετὰ τῶν φίλων, ἐνισταμένου δὲ τοῦ Κλωδίου συνέδοξε τῇ βουλῇ μηδὲν
               διὰ μέσου πρᾶγμα κυροῦν μηδὲ πράττειν δημόσιον, εἰ μὴ Κικέρωνι κάθοδος
               γένοιτο,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τῶν δὲ περὶ Λέντλον ὑπατευόντων
               καὶ τῆς στάσεως πρόσω βαδιζούσης, ὥστε τρωθῆναι μὲν ἐν ἀγορᾷ δημάρχους,
               Κόιντον δὲ τὸν Κικέρωνος ἀδελφὸν ἐν τοῖς νεκροῖς ὡς τεθνηκότα κείμενον
               διαλαθεῖν, ὅ τε δῆμος ἤρχετο τρέπεσθαι τῇ γνώμῃ, καὶ τῶν δημάρχων
               Ἄννιος Μίλων πρῶτος ἐτόλμησε τὸν: Κλώδιον εἰς δίκην ἀπάγειν βιαίων,
               καὶ Πομπηΐῳ πολλοὶ συνῆλθον ἔκ τε τοῦ δήμου καὶ τῶν πέριξ πόλεων, μεθʼ
               ὧν προελθὼν καὶ τὸν Κλώδιον <pb id="p.168" TEIform="pb"/> ἀναστήσας ἐκ τῆς ἀγορᾶς
               ἐπὶ τὴν ψῆφον ἐκάλει τοὺς πολίτας.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> καὶ
               λέγεται μηδέποτε μηδὲν ἐκ τοσαύτης ὁμοφροσύνης ἐπιψηφίσασθαι τὸν δῆμον. ἡ
               δὲ σύγκλητος ἁμιλλωμένη πρὸς τὸν δῆμον ἔγραψεν ἐπαινεθῆναι τὰς πόλεις
               ὅσαι τὸν Κικέρωνα παρὰ τὴν φυγὴν ἐθεράπευσαν, καὶ τὴν οἰκίαν αὐτῷ
               καὶ τὰς ἐπαύλεις, ἃς Κλώδιος διεφθάρκει, τέλεσι δημοσίοις ἀνασταθῆναι. </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">κατῄει δὲ Κικέρων ἑκκαιδεκάτῳ μηνὶ μετὰ
               τὴν <pb id="paris.1624.878" TEIform="pb"/> φυγήν: καὶ τοσαύτη τὰς πόλεις χαρὰ καὶ σπουδὴ
               τοὺς ἀνθρώπους περὶ τὴν ἀπάντησιν εἶχεν ὥστε τὸ ῥηθὲν ὑπὸ Κικέρωνος
               ὕστερον ἐνδεέστερον εἶναι τῆς ἀληθείας, ἔφη γὰρ αὑτὸν ἐπὶ τῶν ὤμων
               τὴν Ἰταλίαν φέρουσαν εἰς τὴν Ῥώμην εἰσενεγκεῖν. ὅπου καὶ Κράσσος,
               ἐχθρὸς ὢν αὐτῷ πρὸ τῆς φυγῆς, τότε προθύμως ἀπήντα καὶ διελύετο, τῷ
               παιδὶ Ποπλίῳ χαριζόμενος, ὡς ἔλεγε, ζηλωτῇ τοῦ Κικέρωνος ὄντι. </p>
</div2>
</div1>
<div1 type="chapter" n="34" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
χρόνον δʼ οὐ πολὺν διαλιπὼν καὶ παραφυλάξας
               ἀποδημοῦντα τὸν Κλώδιον ἐπῆλθε μετὰ πολλῶν τῷ Καπιτωλίῳ, καὶ τὰς
               δημαρχικὰς δέλτους, ἐν αἷς ἀναγραφαὶ τῶν διῳκημένων ἦσαν, ἀπέσπασε καὶ
               διέφθειρεν. ἐγκαλοῦντος δὲ περὶ τούτου τοῦ Κλωδίου, τοῦ δὲ Κικέρωνος
               λέγοντος ὡς παρανόμως ἐκ πατρικίων εἰς δημαρχίαν παρέλθοι, καὶ κύριον
               οὐδὲν εἶναι τῶν πεπραγμένων ὑπʼ
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> αὐτοῦ,
               Κάτων ἠγανάκτησε καὶ ἀντεῖπε, τὸν μὲν Κλώδιον οὐκ ἐπαινῶν, ἀλλὰ καὶ
               δυσχεραίνων τοῖς πεπολιτευμένοις, δεινὸν δὲ καὶ βίαιον ἀποφαίνων <pb id="p.170" TEIform="pb"/> ἀναίρεσιν ψηφίσασθαι δογμάτων καὶ πράξεων τοσούτων τὴν
               σύγκλητον, ἐν αἷς εἶναι καὶ τὴν ἑαυτοῦ τῶν περὶ Κύπρον καὶ Βυζάντιον
               διοίκησιν. ἐκ τούτου προσέκρουσεν ὁ Κικέρων αὐτῷ πρόσκρουσιν εἰς οὐδὲν
               ἐμφανὲς προελθοῦσαν, ἀλλʼ ὥστε τῇ φιλοφροσύνῃ χρῆσθαι πρὸς ἀλλήλους
               ἀμαυρότερον. </p>
</div2>
</div1>
<div1 type="chapter" n="35" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
μετὰ ταῦτα Κλώδιον μὲν ἀποκτίννυσι Μίλων:
               καὶ διωκόμενος φόνου Κικέρωνα παρεστήσατο συνήγορον. ἡ δὲ βουλὴ φοβηθεῖσα
               μὴ κινδυνεύοντος ἀνδρὸς ἐνδόξου καὶ θυμοειδοῦς τοῦ Μίλωνος ταραχὴ
               γένηται περὶ τὴν πόλιν, ἐπέτρεψε Πομπηίῳ ταύτην τε καὶ τὰς ἄλλας
               κρίσεις βραβεῦσαι, παρέχοντα τῇ πόλει καὶ τοῖς δικαστηρίοις ἀσφάλειαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐκείνου δὲ τὴν ἀγορὰν ἔτι νυκτὸς ἀπὸ
               τῶν ἄκρων περιλαβόντος τοῖς στρατιώταις, ὁ Μίλων τὸν Κικέρωνα δείσας μὴ
               πρὸς τὴν ὄψιν ἀηθείᾳ διαταραχθεὶς χεῖρον διαγωνίσηται, συνέπεισεν ἐν
               φορείῳ κομισθέντα πρὸς τὴν ἀγορὰν ἡσυχάζειν, ἄχρι οὗ συνίασιν οἱ
               κριταὶ καὶ πληροῦται τὸ δικαστήριον, ὁ δʼ οὐ μόνον ἦν,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ὡς ἔοικεν, ἐν ὅπλοις ἀθαρσής, ἀλλὰ καὶ τῷ
               λέγειν μετὰ φόβου προσῄει, καὶ μόλις ἂν ἐπαύσατο <note resp="ed" place="unspecified" anchored="yes" TEIform="note">
<foreign lang="greek" TEIform="foreign">ἂν ἐπαύσατο</foreign> Graux with D (<foreign lang="greek" TEIform="foreign">ἀνεπαυσατο</foreign> M<hi rend="superscript" TEIform="hi">a</hi>): <foreign lang="greek" TEIform="foreign">ἐπαύσατο</foreign>.</note> παλλόμενος καὶ τρέμων
               ἐπὶ πολλῶν ἀγώνων ἀκμὴν τοῦ λόγου καὶ κατάστασιν λαβόντος. Λικιννίῳ
               δὲ Μουρήνᾳ φεύγοντι δίκην ὑπὸ Κάτωνος βοηθῶν, καὶ φιλοτιμούμενος
               Ὁρτήσιον ὑπερβαλεῖν εὐημερήσαντα, μέρος οὐδὲν ἀνεπαύσατο τῆς νυκτός,
               ὡς ὑπὸ τοῦ σφόδρα φροντίσαι καὶ διαγρυπνῆσαι κακωθεὶς ἐνδεέστερος αὐτοῦ
               φανῆναι. <pb id="p.172" TEIform="pb"/>
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τότε δʼ οὖν ἐπὶ τὴν τοῦ Μίλωνος δίκην ἐκ
               τοῦ φορείου προελθών καὶ θεασάμενος τὸν Πομπήϊον ἄνω καθεζόμενον ὥσπερ
               ἐν στρατοπέδῳ, καὶ κύκλῳ τὰ ὅπλα περιλάμποντα τὴν ἀγοράν, συνεχύθη καὶ
               μόλις ἐνήρξατο τοῦ λόγου, κραδαινόμενος τὸ σῶμα καὶ τὴν φωνὴν
               ἐνισχόμενος, αὐτοῦ τοῦ Μίλωνος εὐθαρσῶς καὶ ἀνδρείως παρισταμένου τῷ
               ἀγῶνι καὶ κόμην θρέψαι καὶ μεταβαλεῖν ἐσθῆτα φαιὰν ἀπαξιώσαντος: ὅπερ
               οὐχ ἥκιστα δοκεῖ συναίτιον αὐτῷ γενέσθαι τῆς καταδίκης: ἀλλʼ ὅ γε
               Κικέρων διὰ ταῦτα φιλέταιρος μᾶλλον ἢ δειλὸς ἔδοξεν εἶναι. </p>
</div2>
</div1>
<div1 type="chapter" n="36" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
γίνεται δὲ καὶ τῶν ἱερέων οὓς Αὔγουρας
               Ῥωμαῖοι καλοῦσιν, ἀντὶ Κράσσου τοῦ νέου μετὰ τὴν ἐν Πάρθοις αὐτοῦ
               τελευτήν. εἶτα κλήρῳ λαχὼν τῶν ἐπαρχιῶν Κιλικίαν καὶ στρατὸν ὁπλιτῶν
               μυρίων καὶ δισχιλίων, ἱππέων δὲ δισχιλίων ἑξακοσίων, ἔπλευσε, προσταχθὲν
               αὐτῷ καὶ τὰ περὶ Καππαδοκίαν Ἀριοβαρζάνῃ τῷ βασιλεῖ φίλα καὶ
               πειθήνια παρασχεῖν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ταῦτα τε δὴ παρεστήσατο
               καὶ συνήρμοσεν ἀμέμπτως ἄτερ πολέμου, τούς τε Κίλικας ὁρῶν πρός τὸ
               Παρθικὸν <pb id="paris.1624.879" TEIform="pb"/> πταῖσμα Ῥωμαίων καὶ τὸν ἐν Συρίᾳ
               νεωτερισμὸν ἐπηρμένους κατεπράυνεν ἡμέρως ἄρχων, καὶ δῶρα μὲν οὐδὲ τῶν
               βασιλέων διδόντων ἔλαβε, δείπνων δὲ τούς ἐπαρχικοὺς ἀνῆκεν αὐτὸς δὲ
               καθʼ ἡμέραν τοὺς χαρίεντας ἀνελάμβανεν ἑστιάσεσιν οὐ πολυτελῶς, ἀλλʼ
               ἐλευθερίως.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> ἡ δʼ οἰκία θυρωρὸν οὐκ εἶχεν,
               οὐδʼ αὐτὸς ὤφθη κατακείμενος ὑπʼ οὐδενός, ἀλλʼ ἕωθεν ἑστὼς ἢ
               περιπατῶν πρὸ τοῦ δωματίου τούς ἀσπαζομένους ἐδεξιοῦτο. λέγεται δὲ μήτε
                  <pb id="p.174" TEIform="pb"/> ῥάβδοις αἰκίσασθαί τινα μήτʼ ἐσθῆτα περισχίσαι μήτε
               βλασφημίαν ὑπʼ ὀργῆς ἢ ζημίας προσβαλεῖν μεθʼ ὕβρεων,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἀνευρὼν δὲ πολλὰ τῶν δημοσίων κεκλεμμένα τάς τε
               πόλεις εὐπόρους ἐποίησε, καὶ τούς ἀποτίνοντας οὐδὲν τούτου πλεῖον
               παθόντας ἐπιτίμους διεφύλαξεν. ἥψατο δὲ καὶ πολέμου, λῃστὰς τῶν περὶ
               τὸν Ἀμανὸν οἰκούντων τρεψάμενος: ἐφʼ ᾧ καὶ αὐτοκράτωρ ὑπὸ τῶν
               στρατιωτῶν ἀνηγορεύθη.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">Καιλίου <note resp="ed" place="unspecified" anchored="yes" TEIform="note">
<foreign lang="greek" TEIform="foreign">Καιλίου</foreign> Coraës, Bekker, and Graux, after Xylander: <foreign lang="greek" TEIform="foreign">Κεκιλίου</foreign>.</note> δὲ τοῦ
               ῥήτορος δεομένου παρδάλεις αὐτῷ πρός τινα θέαν εἰς Ῥώμην ἐκ Κιλικίας
               ἀποστεῖλαι, καλλωπιζόμενος ἐπὶ τοῖς πεπραγμένοις γράφει πρός αὐτὸν οὐκ
               εἶναι παρδάλεις ἐν Κιλικίᾳ: πεφευγέναι γὰρ εἰς Καρίαν ἀγανακτούσας
               ὅτι μόναι πολεμοῦνται, πάντων εἰρήνην ἐχόντων, πλέων δʼ ἀπὸ τῆς
               ἐπαρχίας τοῦτο μὲν Ῥόδῳ προσέσχε, τοῦτο δʼ Ἀθήναις ἐνδιέτριψεν
               ἄσμενος πόθῳ τῶν πάλαι διατριβῶν.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἀνδράσι
               δὲ τοῖς πρώτοις ἀπὸ παιδείας συγγενόμενος καὶ τούς τότε φίλους καὶ
               συνήθεις ἀσπασάμενος καὶ τὰ πρέποντα θαυμασθεὶς ὑπὸ τῆς Ἑλλάδος εἰς
               τὴν πόλιν ἐπανῆλθεν, ἤδη τῶν πραγμάτων ὥσπερ ὑπὸ φλεγμονῆς ἀφισταμένων
               ἐπὶ τὸν ἐμφύλιον πόλεμον. </p>
</div2>
</div1>
<div1 type="chapter" n="37" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν μὲν οὖν τῇ βουλῇ ψηφιζομένων αὐτῷ
               θρίαμβον ἥδιον ἂν ἔφη παρακολουθῆσαι Καῖσαρ ι θριαμβεύοντι συμβάσεων
               γενομένων ἰδίᾳ δὲ συνεβούλευε πολλὰ μὲν Καίσαρι γράφων, <pb id="p.176" TEIform="pb"/>
               πολλὰ δʼ αὑτοῦ Πομπηίου δεόμενος, πραΰνων ἑκάτερον καὶ παραμυθούμενος,
               ὡς δʼ ἦν ἀνήκεστα καὶ Καίσαρος ἐπερχομένου Πομπήιος οὐκ ἔμεινεν,
               ἀλλὰ μετὰ πολλῶν καὶ ἀγαθῶν ἀνδρῶν τὴν πόλιν ἐξέλιπε, ταύτης μὲν
               ἀπελείφθη τῆς φυγῆς ὁ Κικέρων, ἔδοξε δὲ Καίσαρι προστίθεσθαι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> καὶ δῆλός ἐστι τῇ γνώμῃ πολλὰ ῥιπτασθεὶς ἐπʼ
               ἀμφότερα καὶ δυσπαθήσας. γράφει γὰρ ἐν ταῖς ἐπιστολαῖς διαπορεῖν ποτέρωσε
               χρὴ τρέπεσθαι, Πομπηίου μὲν ἔνδοξον καὶ καλὴν ὑπόθεσιν πρὸς τὸν πόλεμον
               ἔχοντος, Καίσαρος δʼ ἄμεινον τοῖς πράγμασι χρωμένου καὶ μᾶλλον ἑαυτὸν
               καὶ τοὺς φίλους σῴζοντος, ὥστʼ ἔχειν μὲν ὃν φύγῃ, μὴ ἔχειν δὲ πρὸς
               ὃν φύγῃ.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">Τρεβατίου δέ, τινος τῶν Καίσαρος
               ἑταίρων, γράψαντος ἐπιστολήν ὅτι Καῖσαρ οἴεται δεῖν μάλιστα μὲν αὐτὸν
               ἐξετάζεσθαι μεθʼ αὑτοῦ καὶ τῶν ἐλπίδων μετέχειν, εἰ δʼ ἀναδύεται διὰ
               γῆρας, εἰς τὴν Ἑλλάδα βαδίζειν κἀκεῖ καθήμενον ἡσυχίαν ἄγειν ἐκποδὼν
               ἀμφοτέροις γενόμενον, θαυμάσας ὁ Κικέρων ὅτι Καῖσαρ αὐτὸς οὐκ
               ἔγραψεν, ἀπεκρίνατο πρὸς ὀργὴν ὡς οὐδὲν ἀνάξιον πράξει τῶν
               πεπολιτευμένων. τὰ μὲν οὖν ἐν ταῖς ἐπιστολαῖς γεγραμμένα τοιαῦτα ἐστι.
            </p>
</div2>
</div1>
<div1 type="chapter" n="38" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τοῦ δὲ Καίσαρος εἰς Ἰβηρίαν ἀπάραντος,
               εὐθὺς ὡς Πομπήιον ἔπλευσε: καὶ τοῖς μὲν ἄλλοις ἀσμένοις ὤφθη, Κάτων
               δʼ αὐτὸν ἰδὼν ἰδίᾳ πολλὰ κατεμέμφετο Πομπηίῳ προσθέμενον: αὐτῷ μὲν
               γὰρ οὐχὶ καλῶς ἔχειν ἐγκαταλιπεῖν ἣν <pb id="p.178" TEIform="pb"/> ἀπʼ ἀρχῆς εἵλετο
               τῆς πολιτείας τάξιν, ἐκεῖνον δὲ χρησιμώτερον ὄντα τῇ πατρίδι καὶ τοῖς
               φίλοις εἰ μένων ἴσος ἐκεῖ πρὸς τὸ ἀποβαῖνον ἡρμόζετο, κατʼ οὐδένα
               λογισμὸν οὐδʼ ἐξ ἀνάγκης πολέμιον γεγονέναι Καίσαρι καὶ τοσούτου
               μεθέξοντα κινδύνου δεῦρʼ ἥκειν. . </p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> οὗτοί τε δὴ τοῦ Κικέρωνος ἀνέστρεφον οἱ
               λόγοι <pb id="paris.1624.880" TEIform="pb"/> τὴν γνώμην, καὶ τὸ μέγα μηδὲν αὐτῷ χρῆσθαι
               Πομπήιον. αἴτιος δʼ ἦν αὐτός οὐκ ἀρνούμενος μεταμέλεσθαι, φλαυρίζων δὲ
               τοῦ Πομπηίου τὴν παρασκευήν καὶ πρὸς τὰ βουλεύματα δυσκολαίνων ὑπούλως,
               καὶ τοῦ παρασκώπτειν τι καὶ λέγειν χαρίεν εἰς τοὺς συμμάχους οὐκ
               ἀπεχόμενος, ἀλλʼ αὐτός μὲν ἀγέλαστος ἀεὶ περιιὼν ἐν τῷ στρατοπέδῳ
               καὶ σκυθρωπός, ἑτέροις δὲ παρέχων γέλωτα μηδὲν δεομένοις.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> βέλτιον δὲ καὶ τούτων ὀλίγα παραθέσθαι. Δομιτίου
               τοίνυν ἄνθρωπον εἰς τάξιν ἡγεμονικὴν ἄγοντος οὐ πολεμικόν καὶ λέγοντος
               ὡς ἐπιεικὴς τὸν τρόπον ἐστι καὶ σώφρων, “τί
                  οὖν,” εἶπεν, “οὐκ ἐπίτροπον αὐτὸν τοῖς
                  τέκνοις φυλάσσεις;” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐπαινούντων δέ τινων Θεοφάνην τὸν Λέσβιον,
               ὃς ἦν ἐν τῷ στρατοπέδῳ τεκτόνων ἔπαρχος, ὡς εὖ παραμυθήσαιτο
               Ῥοδίους τὸν στόλον ἀποβαλόντας, “ἡλίκον,” εἶπεν, “ἀγαθόν ἐστι τὸ Γραικὸν ἔχειν ἔπαρχον” Καίσαρος δὲ κατορθοῦντος τὰ πλεῖστα καὶ τρόπον τινὰ πολιορκοῦντος αὐτούς,
               Λέντλῳ μὲν εἰπόντι πυνθάνεσθαι <pb id="p.180" TEIform="pb"/> στυγνοὺς εἶναι τοὺς
               Καίσαρος φίλους, ἀπεκρίνατο “λέγεις αὐτοὺς δυσνοεῖν
                  Καίσαρι.” </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p">Μαρκίου δέ τινος ἥκοντος ἐξ Ἰταλίας νεωστὶ
               καὶ λέγοντος ἐν Ῥώμῃ φήμην ἐπικρατεῖν ὡς πολιορκοῖτο Πομπήιος, “εἶτʼ ἐξέπλευσας,” εἶπεν, “ἵνα τοῦτο πιστεύσῃς αὐτός θεασάμενος;” μετὰ δὲ τὴν ἧτταν
               Νοννίου μὲν εἰπόντος ὅτι δεῖ χρηστὰς ἐλπίδας ἔχειν, ἑπτὰ γὰρ ἀετοὺς
               ἐν τῷ στρατοπέδῳ τοῦ Πομπηίου λελεῖφθαι, “καλῶς
                  ἄν,” </p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἔφη, “παρῄνεις, εἰ
                  κολοιοῖς ἐπολεμοῦμεν.” Λαβιηνοῦ δὲ μαντείαις τισὶν ἰσχυριζομένου καὶ
               λέγοντος ὡς δεῖ περιγενέσθαι Πομπήιον, “οὐκοῦν,” ἔφη, “στρατηγήματι τούτῳ χρώμενοι νῦν ἀποβεβλήκαμεν
                  τὸ στρατόπεδον.” </p>
</div2>
</div1>
<div1 type="chapter" n="39" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἀλλὰ γὰρ γενομένης τῆς κατὰ Φάρσαλον μάχης,
               ἧς οὐ μετέσχε διʼ ἀρρωστίαν, καὶ Πομπηίου φυγόντος, ὁ μὲν Κάτων καὶ
               στράτευμα συχνὸν ἐν Δυρραχίῳ καὶ στόλον ἔχων μέγαν ἐκεῖνον ἠξίου
               στρατηγεῖν κατὰ νόμον καὶ τὸ τῆς ὑπατείας ἀξίωμα προὔχοντα, διωθούμενος
               δὲ τὴν ἀρχὴν ὁ Κικέρων καὶ ὅλως φεύγων τὸ συστρατεύεσθαι παρʼ οὐδὲν
               ἦλθεν ἀναιρεθῆναι,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p">Πομπηίου τοῦ νέου καὶ
               τῶν φίλων προδότην ἀποκαλούντων καὶ τὰ ξίφη σπασαμένων, εἰ μὴ Κάτων
               ἐνστὰς μόλις ἀφείλετο καὶ διῆκεν αὐτὸν ἐκ τοῦ στρατοπέδου, κατασχὼν δʼ
               εἷς Βρεντέσιον ἐνταῦθα διέτριβε, Καίσαρα περιμένων βραδύνοντα διὰ τὰς
               ἐν Ἀσίᾳ καὶ περὶ Αἴγυπτον ἀσχολίας,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
               ἐπεὶ δʼ εἷς Τάραντα καθωρμισμένος <pb id="p.182" TEIform="pb"/> ἀπηγγέλλετο καὶ πεζῇ
               παριϊὼν ἐκεῖθεν εἷς Βρεντέσιον, ὥρμησε πρὸς αὐτόν, οὐ πάνυ μὲν ὢν
               δύσελπις, αἰδούμενος δὲ πολλῶν παρόντων ἀνδρὸς ἐχθροῦ καὶ κρατοῦντος
               λαμβάνειν πεῖραν. οὐ μὴν ἐδέησεν αὐτῷ πρᾶξαί τι παρʼ ἀξίαν ἢ εἰπεῖν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ὁ γὰρ Καῖσαρ, ὡς εἶδεν αὐτὸν πολὺ πρὸ
               τῶν ἄλλων ἀπαντῶντα, κατέβη καὶ ἠσπάσατο καὶ διαλεγόμενος μόνῳ συχνῶν
               σταδίων ὁδὸν προῆλθεν. ἐκ δὲ τούτου διετέλει τιμῶν καὶ φιλοφρονούμενος,
               ὥστε καὶ γράψαντι λόγον ἐγκώμιον Κάτωνος ἀντιγράφων τόν τε λόγον αὐτοῦ
               καὶ τόν βίον ὡς μάλιστα τῷ Περικλέους ἐοικότα καὶ Θηραμένους
               ἐπαινεῖν.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ὁ μὲν οὖν Κικέρωνος λόγος
               Κάτων, ὁ δὲ Καίσαρος Ἀντικάτων ἐπιγέγραπται. </p>
<p TEIform="p">λέγεται δὲ καὶ Κοΐντου Λιγαρίου δίκην φεύγοντος ὅτι τῶν Καίσαρος
               πολεμίων εἷς ἐγεγόνει, καὶ Κικέρωνος αὐτῷ βοηθοῦντος, εἰπεῖν τόν
               Καίσαρα πρὸς τοὺς φίλους: “τί κωλύει διὰ χρόνου
                  Κικέρωνος ἀκοῦσαι λέγοντος, ἐπεὶ πάλαι κέκριται πονηρὸς ὁ ἀνὴρ <note resp="ed" place="unspecified" anchored="yes" TEIform="note">
<foreign lang="greek" TEIform="foreign">ὁ ἀνὴρ</foreign>, Bekker, after Schaefer: <foreign lang="greek" TEIform="foreign">ἀνήρ</foreign>.</note> καὶ
                  πολέμιος;” </p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> ἐπεὶ δʼ ἀρξάμενος λέγειν ὁ Κικέρων
               ὑπερφυῶς ἐκίνει καὶ <pb id="paris.1624.881" TEIform="pb"/> προὔβαινεν αὐτῷ πάθει τε
               ποικίλος καὶ χάριτι θαυμαστὸς ὁ λόγος, πολλὰς μὲν ἱέναι χρόας ἐπὶ τοῦ
               προσώπου τόν Καίσαρα, πάσας δὲ τῆς ψυχῆς τρεπόμενον τροπὰς κατάδηλον
               εἶναι, τέλος δὲ τῶν κατὰ Φάρσαλον ἁψαμένου τοῦ ῥήτορος ἀγώνων ἐκπαθῆ
               γενόμενον τιναχθῆναι τῷ σώματι καὶ τῆς χειρὸς ἐκβαλεῖν ἔνια τῶν
               γραμματείων, τόν γοῦν ἄνθρωπον ἀπέλυσε τῆς αἰτίας βεβιασμένος. <pb id="p.184" TEIform="pb"/>
</p>
</div2>
</div1>
<div1 type="chapter" n="40" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκ τούτου Κικέρων, εἰς μοναρχίαν τῆς
               πολιτείας μεθεστώσης, ἀφέμενος τοῦ τὰ κοινὰ πράττειν ἐσχόλαζε τοῖς
               βουλομένοις φιλοσοφεῖν τῶν νέων, καὶ σχεδὸν ἐκ τῆς πρὸς τούτους συνηθείας,
               εὐγενεστάτους καὶ πρώτους ὄντας, αὖθις ἴσχυεν ἐν τῇ πόλει μέγιστον,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> αὐτῷ δʼ ἔργον μὲν ἦν τὸ τοὺς
               φιλοσόφους συντελεῖν διαλόγους καὶ μεταφράζειν, καὶ τῶν διαλεκτικῶν ἢ
               φυσικῶν ὀνομάτων ἕκαστον εἰς Ῥωμαϊκὴν μεταβάλλειν διάλεκτον ἐκεῖνος
               γάρ ἐστιν, ὥς φασιν, ὁ καὶ τὴν φαντασίαν καὶ τὴν συγκατάθεσιν καὶ τὴν
               ἐποχὴν καὶ τὴν κατάληψιν, ἔτι δὲ τὸ ἄτομον, τὸ ἀμερές, τὸ κενὸν,
               ἄλλα τε πολλὰ τῶν τοιούτων ἐξονομάσας πρῶτος ἢ μάλιστα Ῥωμαίοις, τὰ
               μὲν μεταφοραῖς, τὰ δʼ οἰκειότησιν ἄλλαις γνώριμα καὶ προσήγορα
               μηχανησάμενος.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τῇ δὲ πρὸς τὴν ποίησιν
               εὐκολίᾳ παίζων ἐχρῆτο. λέγεται γάρ, ὁπηνίκα ῥυείη πρὸς τὸ τοιοῦτον,
               τῆς νυκτὸς ἔπη ποιεῖν πεντακόσια. </p>
<p TEIform="p">τὸ μὲν οὖν πλεῖστον τοῦ χρόνου τούτου περὶ Τοῦσκλον ἐν χωρίοις αὑτοῦ
               διάγων ἔγραφε πρὸς τοὺς φίλους Λαέρτου βίον ζῆν, εἴτε παίζων, ὡς ἔθος
               εἶχεν, εἴθʼ ὑπὸ φιλοτιμίας σπαργῶν πρὸς τὴν πολιτείαν καὶ ἀδημονῶν
               τοῖς καθεστῶσι.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> σπανίως δʼ εἰς ἄστυ
               θεραπείας ἕνεκα τοῦ Καίσαρος κατῄει, καὶ πρῶτος ἦν τῶν συναγορευόντων
               ταῖς τιμαῖς καὶ λέγειν ἀεί τι καινὸν εἰς τὸν ἄνδρα καὶ τὰ πραττόμενα
               φιλοτιμουμένων, οἷόν ἐστι <pb id="p.186" TEIform="pb"/> καὶ τὸ περὶ τῶν Πομπηίου
               λεχθὲν εἰκόνων, ἃς ἀνῃρημένας καὶ καταβεβλημένας ὁ Καῖσαρ ἐκέλευσεν
               ἀνασταθῆναι: καὶ ἀνεστάθησαν. ἔφη γὰρ ὁ Κικέρων ὅτι ταύτῃ τῇ
               φιλανθρωπίᾳ Καῖσαρ τοὺς μὲν Πομπηίου ἵστησι, τοὺς δʼ αὑτοῦ πήγνυσιν
               ἀνδριάντας. </p>
</div2>
</div1>
<div1 type="chapter" n="41" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
διανοούμενος δʼ, ὡς λέγεται, τὴν πάτριον
               ἱστορίαν γραφῇ περιλαβεῖν καὶ πολλὰ συμμῖξαι τῶν Ἑλληνικῶν καὶ ὅλως
               τοὺς συνηγμένους λόγους αὐτῷ καὶ μύθους ἐνταῦθα τρέψαι, πολλοῖς μὲν
               δημοσίοις, πολλοῖς δʼ ἰδίοις κατελήφθη πράγμασιν ἀβουλήτοις καὶ πάθεσιν,
               ὧν αὐθαίρετα δοκεῖ πλεῖστα συμβῆναι.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> πρῶτον
               μὲν γὰρ ἀπεπέμψατο τὴν γυναῖκα Τερεντίαν ἀμεληθεὶς ὑπʼ αὐτῆς παρὰ τὸν
               πόλεμον, ὥστε καὶ τῶν ἀναγκαίων ἐφοδίων ἐνδεὴς ἀποσταλῆναι καὶ μηδʼ
               ὅτε κατῆρεν αὖθις εἰς Ἰταλίαν τυχεῖν εὐγνώμονος, αὐτὴ μὲν γὰρ οὐκ
               ἦλθεν, ἐν Βρεντεσίῳ διατρίβοντος αὐτοῦ πολὺν χρόνον, ἐρχομένῃ δὲ τῇ
               θυγατρί, παιδίσκῃ νέᾳ, τοσαύτην ὁδὸν, οὐ πομπὴν πρέπουσαν, οὐ χορηγίαν
               παρέσχεν, ἀλλὰ καὶ τὴν οἰκίαν τῷ Κικέρωνι πάντων ἔρημον καὶ κενὴν
               ἀπέδειξεν ἐπὶ πολλοῖς ὀφλήμασι καὶ μεγάλοις .
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> αὗται γὰρ εἰσιν αἱ λεγόμεναι τῆς διαστάσεως εὐπρεπέσταται
               προφάσεις, τῇ δὲ Τερεντίᾳ καὶ ταύτας ἀρνουμένῃ λαμπρὰν ἐποίησε τὴν
               ἀπολογίαν αὐτὸς ἐκεῖνος μετʼ οὐ πολὺν χρόνον γήμας παρθένον, ὡς μὲν ἡ
               Τερεντία κατεφήμιζεν, ἔρωτι τῆς ὥρας, ὡς δὲ Τίρων ὁ τοῦ Κικέρωνος <pb id="p.188" TEIform="pb"/> ἀπελεύθερος γέγραφεν, εὐπορίας ἕνεκεν πρὸς διάλυσιν
               δανείων,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἦν γὰρ ἡ παῖς σφόδρα πλουσία, καὶ
               τὴν οὐσίαν αὐτῆς ὁ Κικέρων ἐν πίστει κληρονόμος ἀπολειφθεὶς
               διεφύλαττεν. ὀφείλων δὲ πολλὰς μυριάδας ὑπὸ τῶν φίλων καὶ οἰκείων
               ἐπείσθη τὴν παῖδα γῆμαι παρʼ ἡλικίαν καὶ τοὺς δανειστὰς <pb id="paris.1624.882" TEIform="pb"/> ἀπαλλάξαι τοῖς ἐκείνης χρησάμενος. Ἀντώνιος δὲ
               τοῦ γάμου μνησθεὶς ἐν ταῖς πρὸς τοὺς Φιλιππικοὺς ἀντιγραφαῖς ἐκβαλεῖν
               αὐτόν φησι γυναῖκα παρʼ ἡ ἐγήρασε: χαριέντως ἅμα τὴν οἰκουρίαν ὡς
               ἀπράκτου καὶ ἀστρατεύτου παρασκώπτων τοῦ Κικέρωνος.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> γήμαντι δʼ αὐτῷ μετʼ οὐ πολὺν χρόνον ἡ θυγάτηρ
               ἀπέθανε τίκτουσα παρὰ Λέντλῳ: τούτῳ γὰρ ἐγαμήθη μετὰ τὴν Πείσωνος
               τοῦ προτέρου ἀνδρὸς τελευτήν. καὶ συνῆλθον μὲν ἐπὶ τὴν παραμυθίαν τῷ
               Κικέρωνι πανταχόθεν οἱ φίλοι: <note resp="ed" place="unspecified" anchored="yes" TEIform="note">
<foreign lang="greek" TEIform="foreign">φίλοι</foreign> Graux, after Volkmann: <foreign lang="greek" TEIform="foreign">φιλόσοφοι</foreign>.</note> βαρέως δʼ ἄγαν ἤνεγκε τὸ συμβεβηκός, ὥστε
               καὶ τὴν γαμηθεῖσαν ἀποπέμψασθαι δόξασαν ἡσθῆναι τῇ τελευτῇ τῆς
               Τυλλίας. </p>
</div2>
</div1>
<div1 type="chapter" n="42" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τὰ μὲν οὖν κατʼ οἶκον οὕτως εἶχε τῷ
               Κικέρωνι. τῆς δʼ ἐπὶ Καίσαρα συνισταμένης πράξεως οὐ μετέσχε, καίπερ ὢν
               ἑταῖρος ἐν τοῖς μάλιστα Βρούτου καὶ βαρύνεσθαι τὰ παρόντα καὶ τὰ πάλαι
               ποθεῖν πράγματα δοκῶν ὡς ἕτερος οὐδείς. ἀλλʼ ἔδεισαν οἱ ἄνδρες αὐτοῦ
               τήν τε φύσιν ὡς ἐνδεᾶ τόλμης, τόν τε χρόνον, ἐν ᾧ καὶ ταῖς
               ἐρρωμενεστάταις φύσεσιν ἐπιλείπει τὸ θαρρεῖν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ὡς δʼ οὖν ἐπέπρακτο τοῖς περὶ Βροῦτον καὶ Κάσσιον τὸ ἔργον καὶ
               τῶν Καίσαρος φίλων συνισταμένων ἐπὶ τοὺς ἄνδρας αὖθις ἦν δέος
               ἐμφυλίοις πολέμοις περιπετῆ γενέσθαι τήν πόλιν, <pb id="p.190" TEIform="pb"/> Ἀντώνιος
               μὲν ὑπατεύων τήν βουλὴν συνήγαγε καὶ βραχέα διελέχθη περὶ ὁμονοίας,
               Κικέρων δὲ πολλὰ πρὸς τὸν καιρὸν οἰκείως διελθών ἔπεισε τήν σύγκλητον
               Ἀθηναίους μιμησαμένην ἀμνηστίαν τῶν ἐπὶ Καίσαρι ψηφίσασθαι νεῖμαι δὲ
               τοῖς περὶ Κάσσιον καὶ Βροῦτον ἐπαρχίας.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
               ἔσχε δὲ τούτων τέλος οὐδέν, ὁ γὰρ δῆμος αὐτὸς μὲν ἀφʼ ἑαυτοῦ πρὸς
               οἶκτον ἐξαχθείς ὡς εἶδε τόν νεκρὸν ἐκκομιζόμενον διʼ ἀγορᾶς, Ἀντωνίου
               δὲ καὶ τήν ἐσθῆτα δείξαντος αὐτοῖς αἵματος κατάπλεων καὶ κεκομμένην
               πάντῃ τοῖς ξίφεσιν, ἐκμανέντες ὑπʼ ὀργῆς ἐν ἀγορᾷ ζήτησιν ἐποιοῦντο
               τῶν ἀνδρῶν, καὶ πῦρ ἔχοντες ἐπὶ τὰς οἰκίας ἔθεον ὡς ὑφάψοντες. οἱ
               δὲ τοῦτον μὲν τῷ προπεφυλάχθαι διέφυγον τόν κίνδυνον, ἑτέρους δὲ πολλοὺς
               καὶ μεγάλους προσδοκῶντες ἐξέλιπον τήν πόλιν. </p>
</div2>
</div1>
<div1 type="chapter" n="43" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
εὐθὺς οὖν ὁ Ἀντώνιος ἐπῆρτο, καί πᾶσι
               μὲν ἦν φοβερὸς ὡς μοναρχήσων, τῷ δὲ Κικέρωνι φοβερώτατος.
               ἀναρρωννυμένην τε γὰρ αὐτῷ πάλιν ὁρῶν τὴν δύναμιν ἐν τῇ πολιτείᾳ καὶ
               τοῖς περὶ Βροῦτον ἐπιτήδειον εἰδώς ἤχθετο παρόντι. καί πού τι καί
               προϋπῆρχεν ὑποψίας αὐτοῖς πρὸς ἀλλήλους κατὰ τὴν τῶν βίων ἀνομοιότητα
               καί διαφοράν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ταῦτα δείσας ὁ Κικέρων πρῶτον
               μὲν ὥρμησε πρεσβευτὴς Δολοβέλλᾳ συνεκπλεῦσαι εἰς Συρίαν ἐπεὶ δʼ οἱ
               μέλλοντες ὑπατεύειν μετʼ Ἀντώνιον, Ἵρτιος καί Πάνσας, ἄνδρες ἀγαθοὶ
               καί ζηλωταὶ τοῦ Κικέρωνος, ἐδέοντο μὴ σφᾶς καταλιπεῖν, ὑποδεχόμενοι <pb id="p.192" TEIform="pb"/> καταλύσειν Ἀντώνιον ἐκείνου παρόντος, ὁ δʼ οὔτʼ ἀπιστῶν
               παντάπασιν οὔτε πιστεύων Δολοβέλλαν μὲν εἴασε χαίρειν, ὁμολογήσας δὲ
               τοῖς περὶ τὸν Ἵρτιον τὸ θέρος ἐν Ἀθήναις διάξειν, ὅταν δʼ ἐκεῖνοι
               παραλάβωσι τὴν ἀρχήν, ἀφίξεσθαι πάλιν, αὐτὸς καθʼ ἑαυτὸν ἐξέπλευσε.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> γενομένης δὲ περὶ τόν πλοῦν διατριβῆς,
               καί λόγων ἀπὸ Ῥώμης, οἷα φιλεῖ, καινῶν προσπεσόντων, μεταβεβλῆσθαι μὲν
               Ἀντώνιον θαυμαστὴν μεταβολὴν καί πάντα πράττειν καί πολιτεύεσθαι πρὸς τὴν
               σύγκλητον, ἐνδεῖν δὲ τῆς ἐκείνου παρουσίας τὰ πράγματα μὴ τὴν ἀρίστην
               ἔχειν διάθεσιν, καταμεμψάμενος αὐτὸς αὐτοῦ τὴν πολλὴν εὐλάβειαν
               ἀνέστρεφεν αὖθις εἰς Ῥώμην.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> καί τῶν
               πρώτων οὐ διημάρτανεν ἐλπίδων τοσοῦτο πλῆθος ἀνθρώπων ὑπὸ χαρᾶς καί
               πόθου πρὸς τὴν ἀπάντησιν ἐξεχύθη, καὶ σχεδὸν ἡμερήσιον ἀνήλωσαν χρόνον
               αἱ περὶ τὰς πύλας καί τὴν εἴσοδον αὐτοῦ δεξιώσεις καί φιλοφροσύναι. τῇ
               δʼ ὑστεραίᾳ βουλὴν συναγαγόντος Ἀντωνίου καί καλοῦντος αὐτόν οὐκ
               ἦλθεν, <pb id="paris.1624.883" TEIform="pb"/> ἀλλὰ κατέκειτο μαλακῶς ἔχειν ἐκ τοῦ κόπου
               σκηπτόμενος.
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἐδόκει δὲ τάληθὲς ἐπιβουλῆς
               εἶναι φόβος ἔκ τινος ὑποψίας καί μηνύσεως καθʼ ὁδὸν αὐτῷ προσπεσούσης.
               Ἀντώνιος δὲ χαλεπῶς μὲν εἶχεν ἐπὶ τῇ διαβολῇ καί στρατιώτας ἔπεμψεν
               ἄγειν αὐτόν ἢ καταπρῆσαι τὴν οἰκίαν κελεύσας, ἐνστάντων δὲ πολλῶν καί
               δεηθέντων ἐνέχυρα λαβὼν μόνον ἐπαύσατο.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> καί
               τὸ λοιπὸν οὕτως ἀντιπαρεξιόντες ἀτρέμα καί φυλαττόμενοι <pb id="p.194" TEIform="pb"/>
               διετέλουν, ἄχρι οὗ Καῖσαρ ὁ νέος ἐξ Ἀπολλωνίας παραγενόμενος τόν τε
               κλῆρον ἀνεδέξατο τοῦ Καίσαρος ἐκείνου, καί περὶ τῶν δισχιλίων
               πεντακοσίων μυριάδων ἃς Ἀντώνιος ἐκ τῆς οὐσίας κατεῖχεν, εἰς διαφορὰν
               κατέστη πρὸς αὐτόν. </p>
</div2>
</div1>
<div1 type="chapter" n="44" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐκ δὲ τούτου Φίλιππος ὁ τὴν μητέρα τοῦ
               νέου Καίσαρος ἔχων καὶ Μάρκελλος ὁ τὴν ἀδελφὴν ἀφικόμενοι μετὰ τοῦ
               νεανίσκου πρὸς τὸν Κικέρωνα συνέθεντο, Κικέρωνα μὲν ἐκείνῳ τὴν ἀπὸ
               τοῦ λόγου καὶ τὴν ἀπὸ τῆς πολιτείας δύναμιν ἔν τε τῇ βουλῇ καὶ τῷ
               δήμῳ παρέχειν, ἐκεῖνον δὲ Κικέρωνι τὴν ἀπὸ τῶν χρημάτων καὶ τῶν
               ὅπλων ἀσφάλειαν. ἤδη γὰρ οὐκ ὀλίγους τῶν ὑπὸ Καίσαρι στρατευσαμένων
               περὶ αὑτὸν εἶχε τὸ μειράκιον.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐδόκει δὲ
               καὶ μείζων τις αἰτία γεγονέναι τοῦ τὸν Κικέρωνα δέξασθαι προθύμως τὴν
               Καίσαρος φιλίαν. ἔτι γὰρ, ὡς ἔοικε, Πομπηίου ζῶντος καὶ Καίσαρος
               ἔδοξε κατὰ τοὺς ὕπνους ὁ Κικέρων καλεῖν τινα τοὺς τῶν συγκλητικῶν
               παῖδας εἰς τὸ Καπιτώλιον, ὡς μέλλοντος ἐξ αὐτῶν ἕνα τοῦ Διὸς
               ἀποδεικνύειν τῆς Ῥώμης ἡγεμόνα:
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τοὺς δὲ
               πολίτας ὑπὸ σπουδῆς θέοντας ἵστασθαι περὶ τὸν νεών, καὶ τοὺς παῖδας ἐν
               ταῖς περιπορφύροις καθέζεσθαι σιωπὴν ἔχοντας, ἐξαίφνης δὲ τῶν θυρῶν
               ἀνοιχθεισῶν καθʼ ἕνα τῶν παίδων ἀνισταμένων κύκλῳ παρὰ τὸν θεὸν
               παραπορεύεσθαι, τὸν δὲ πάντας ἐπισκοπεῖν καὶ ἀποπέμπειν ἀχθομένους. ὡς δʼ
               οὗτος ἦν προσιὼν κατʼ αὐτόν, ἐκτεῖναι τὴν δεξιὰν καὶ εἰπεῖν “ὦ Ῥωμαῖοι, πέρας ὑμῖν ἐμφυλίων πολέμων οὗτος
                  ἡγεμὼν γενόμενος.” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> τοιοῦτόν φασιν <pb id="p.196" TEIform="pb"/> ἐνύπνιον
               ἰδόντα τὸν Κικέρωνα τὴν μὲν ἰδέαν τοῦ παιδὸς ἐκμεμάχθαι καὶ κατέχειν
               ἐναργῶς, αὑτὸν δʼ οὐκ ἐπίστασθαι. μεθʼ ἡμέραν δὲ καταβαίνοντος εἰς τὸ
               πεδίον τὸ Ἄρειον αὐτοῦ, τοὺς παῖδας ἤδη γεγυμνασμένους ἀπέρχεσθαι,
               κἀκεῖνον ὀφθῆναι τῷ Κικέρωνι πρῶτον οἷος ὤφθη καθʼ ὕπνον, ἐκπλαγέντα
               δὲ πυνθάνεσθαι τίνων εἴη γονέων,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἦν δὲ
               πατρὸς Ὀκταουΐου τῶν οὐκ ἄγαν ἐπιφανῶν, Ἀττίας δὲ μητρός, ἀδελφιδῆς
               Καίσαρος, ὅθεν Καῖσαρ αὐτῷ παῖδας οὐκ ἔχων ἰδίους τὴν οὐσίαν
               ἑαυτοῦ καὶ τὸν οἶκον ἐν ταῖς διαθήκαις ἔδωκεν. ἐκ τούτου φασὶ τὸν
               Κικέρωνα τῷ παιδὶ κατὰ τὰς ἀπαντήσεις ἐντυγχάνειν ἐπιμελῶς, κἀκεῖνον
               οἰκείως δέχεσθαι τὰς φιλοφροσύνας καὶ γὰρ ἐκ τύχης αὐτῷ γεγονέναι
               συμβεβήκει Κικέρωνος ὑπατεύοντος. </p>
</div2>
</div1>
<div1 type="chapter" n="45" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
αὗται μὲν οὖν προφάσεις ἦσαν αἱ λεγόμεναι: <note resp="ed" place="unspecified" anchored="yes" TEIform="note">
<foreign lang="greek" TEIform="foreign">αἱ λεγόμεναι</foreign> Bekker, after Reiske: <foreign lang="greek" TEIform="foreign">λεγόμεναι.</foreign>
</note>
               τὸ δὲ πρὸς Ἀντώνιον μῖσος Κικέρωνα πρῶτον, εἶτα ἡ φύσις ἥττων οὖσα
               τιμῆς προσεποίησε Καίσαρι νομίζοντα προσλαμβάνειν τῇ πολιτείᾳ τὴν
               ἐκείνου δύναμιν. οὕτω γὰρ ὑπῄει τὸ μειράκιον αὐτόν ὥστε καὶ πατέρα
               προσαγορεύειν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> ἐφʼ ᾧ σφόδρα Βροῦτος
               ἀγανακτῶν ἐν ταῖς πρὸς Ἀττικὸν ἐπιστολαῖς καθήψατο τοῦ Κικέρωνος, ὅτι
               διὰ φόβον Ἀντωνίου θεραπεύων τόν Καίσαρα δῆλός ἐστιν οὐκ ἐλευθερίαν
               τῇ πατρίδι πράττων, ἀλλὰ δεσπότην φιλάνθρωπον αὑτῷ μνώμενος. οὐ μὴν
               ἀλλὰ τόν γε παῖδα <pb id="p.198" TEIform="pb"/> Κικέρωνος ὁ Βροῦτος ἐν Ἀθήναις
               διατρίβοντα παρὰ τοῖς φιλοσόφοις ἀναλαβὼν ἔσχεν ἐφʼ ἡγεμονίαις, καὶ
               πολλὰ χρώμενος αὐτῷ κατώρθου. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p"> τοῦ δὲ Κικέρωνος ἀκμὴν ἔσχεν ἡ δύναμις
               ἐν τῇ πόλει τότε μεγίστην, καὶ κρατῶν ὅσον ἐβούλετο <pb id="paris.1624.884" TEIform="pb"/> τόν μὲν Ἀντώνιον ἐξέκρουσε καὶ κατεστασίασε καὶ
               πολεμήσοντας αὐτῷ τοὺς δύο ὑπάτους, Ἵρτιον καὶ Πάνσαν, ἐξέπεμψε,
               Καίσαρι δὲ ῥαβδούχους καὶ στρατηγικὸν κόσμον, ὡς δὴ προπολεμοῦντι τῆς
               πατρίδος, ἔπεισε ψηφίσασθαι τὴν σύγκλητον.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">
               ἐπεὶ δʼ Ἀντώνιος μὲν ἥττητο, τῶν δʼ ὑπάτων ἀμφοτέρων ἀποθανόντων ἐκ
               τῆς μάχης πρὸς Καίσαρα συνέστησαν αἱ δυνάμεις, δείσασα δʼ ἡ βουλὴ νέον
               ἄνδρα καὶ τύχῃ λαμπρᾷ κεχρημένον ἐπειρᾶτο τιμαῖς καὶ δωρεαῖς ἀποκαλεῖν
               αὐτοῦ τὰ στρατεύματα καὶ περισπᾶν τὴν δύναμιν, ὡς μὴ δεομένη τῶν
               προπολεμούντων Ἀντωνίου πεφευγότος,
</p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> οὕτως ὁ
               Καῖσαρ φοβηθεὶς ὑπέπεμπε τῷ Κικέρωνι τοὺς δεομένους καὶ πείθοντας
               ὑπατείαν μὲν ἀμφοτέροις ὁμοῦ πράττειν, χρῆσθαι δὲ τοῖς πράγμασιν ὅπως
               αὐτὸς ἔγνωκε, παραλαμβάνοντα τὴν ἀρχήν, καὶ τὸ μειράκιον διοικεῖν
               ὀνόματος καὶ δόξης γλιχόμενον. ὡμολόγει δὲ Καῖσαρ αὐτὸς ὡς δεδιὼς
               κατάλυσιν καὶ κινδυνεύων ἔρημος γενέσθαι χρήσαιτο τῇ Κικέρωνος ἐν δέοντι
               φιλαρχίᾳ, προτρεψάμενος αὐτόν ὑπατείαν μετιέναι συμπράττοντος αὐτοῦ καὶ
               συναρχαιρεσιάζοντος. <pb id="p.200" TEIform="pb"/>
</p>
</div2>
</div1>
<div1 type="chapter" n="46" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐνταῦθα μέντοι μάλιστα Κικέρων ἐπαρθεὶς
               ὑπὸ νέου γέρων καὶ φενακισθεὶς καὶ συναρχαιρεσιάσας καὶ παρασχὼν αὐτῷ
               τὴν σύγκλητον εὐθὺς μὲν ὑπὸ τῶν φίλων αἰτίαν εἶχεν, ὀλίγῳ δʼ
               ὕστερον αὑτὸν ἀπολωλεκὼς ᾔσθετο καὶ τοῦ δήμου προέμενος τὴν
               ἐλευθερίαν.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> αὐξηθεὶς γὰρ ὁ νεανίας καὶ τὴν
               ὑπατείαν λαβών Κικέρωνα μὲν εἴασε χαίρειν, Ἀντωνίῳ δὲ καὶ Λεπίδῳ
               φίλος γενόμενος καὶ τὴν δύναμιν εἰς ταὐτὸ συνενεγκών, ὥσπερ ἄλλο τι
               κτῆμα, τὴν ἡγεμονίαν ἐνείματο πρὸς αὐτούς, καὶ κατεγράφησαν ἄνδρες οὓς
               ἔδει θνῄσκειν, ὑπὲρ διακοσίους. πλείστην δὲ τῶν ἀμφισβητημάτων αὐτοῖς
               ἔριν ἡ Κικέρωνος προγραφὴ παρέσχεν, Ἀντωνίου μὲν ἀσυμβάτως ἔχοντος εἰ
               μὴ πρῶτος ἐκεῖνος ἀποθνῄσκοι, Λεπίδου δʼ Ἀντωνίῳ προστιθεμένου,
               Καίσαρος δὲ πρὸς ἀμφοτέρους ἀντέχοντος,
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
               ἐγίνοντο δʼ αἱ σύνοδοι μόνοις ἀπόρρητοι περὶ πόλιν Βονωνίαν ἐφʼ ἡμέρας
               τρεῖς, καὶ συνῄεσαν εἰς τόπον τινὰ πρόσω τῶν στρατοπέδων ποταμῷ
               περιρρεόμενον. λέγεται δὲ τὰς πρώτας ἡμέρας διαγωνισάμενος ὑπὲρ τοῦ
               Κικέρωνος ὁ Καῖσαρ ἐνδοῦναι τῇ τρίτῃ καὶ προέσθαι τὸν ἄνδρα, τὰ δὲ
               τῆς ἀντιδόσεως οὕτως εἶχεν.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἔδει
               Κικέρωνος ἐκστῆναι Καίσαρα, Παύλου δὲ τἀδελφοῦ Λέπιδον, Λευκίου δὲ
               Καίσαρος Ἀντώνιον, ὃς ἦν θεῖος αὐτῷ πρὸς μητρός, οὕτως ἐξέπεσον
               ὑπὸ θυμοῦ καὶ λύσσης τῶν ἀνθρωπίνων λογισμῶν, μᾶλλον δʼ ἀπέδειξαν ὡς
               οὐδὲν ἀνθρώπου θηρίον ἐστὶν ἀγριώτερον ἐξουσίαν πάθει προσλαβόντος. </p>
</div2>
</div1>
<div1 type="chapter" n="47" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
πραττομένων δὲ τούτων ὁ Κικέρων ἦν μὲν ἐν
               ἀγροῖς ἰδίοις περὶ Τοῦσκλον, ἔχων τὸν <pb id="p.202" TEIform="pb"/> ἀδελφὸν μεθʼ
               αὑτοῦ: πυθόμενοι δὲ τὰς προγραφὰς ἔγνωσαν εἷς Ἄστυρα μεταβῆναι, χωρίον
               παράλιον τοῦ Κικέρωνος, ἐκεῖθεν δὲ πλεῖν εἷς Μακεδονίαν πρὸς Βροῦτον:
               ἤδη γὰρ ὑπὲρ αὐτοῦ λόγος ἐφοίτα κρατοῦντος, ἐκομίζοντο δʼ ἐν φορείοις
               ἀπειρηκότες ὑπὸ λύπης: καὶ κατὰ τὴν ὁδὸν ἐφιστάμενοι καὶ τὰ φορεῖα
               παραβάλλοντες ἀλλήλοις προσωλοφύροντο.
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> μᾶλλον
               δʼ ὁ Κόιντος ἠθύμει, καὶ λογισμὸς αὐτὸν εἰσῄει τῆς ἀπορίας: οὐδὲν
               γὰρ ἔφη λαβεῖν οἴκοθεν, ἀλλὰ καὶ τῷ Κικέρωνι γλίσχρον ἦν ἐφόδιον
               ἄμεινον οὖν εἶναι τὸν μὲν Κικέρωνα προλαμβάνειν τῇ φυγῇ, αὐτὸν δὲ
               μεταθεῖν οἴκοθεν συσκευασάμενον. ταῦτʼ ἔδοξε: καὶ περιλαβόντες ἀλλήλους
               καὶ ἀνακλαυσάμενοι διελύθησαν. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">ὁ μὲν οὖν Κόιντος οὐ πολλαῖς ὕστερον
               ἡμέραις ὑπὸ τῶν οἰκετῶν προδοθεὶς τοῖς ζητοῦσιν ἀνῃρέθη μετὰ τοῦ
               παιδός. ὁ δὲ Κικέρων εἷς Ἄστυρα κομισθεὶς καὶ πλοῖον εὑρών εὐθὺς
               ἐνέβη καὶ <pb id="paris.1624.885" TEIform="pb"/> παρέπλευσεν ἄχρι Κιρκαίου, πνεύματι
               χρώμενος. ἐκεῖθεν δὲ βουλομένων εὐθὺς αἴρειν τῶν κυβερνητῶν, εἴτε
               δείσας τὴν θάλασσαν εἴτʼ οὔπω παντάπασι τὴν Καίσαρος ἀπεγνωκὼς πίστιν,
               ἀπέβη καὶ παρῆλθε πεζῇ σταδίους ἑκατὸν ὡς εἷς Ῥώμην πορευόμενος.
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> αὖθις δʼ ἀλύων καὶ μεταβαλλόμενος κατῄει
               πρὸς θάλασσαν εἷς Ἄστυρα. κἀκεῖ διενυκτέρευσεν ἐπὶ δεινῶν καὶ ἀπόρων
               λογισμῶν, ὥστε καὶ παρελθεῖν εἷς τὴν Καίσαρος οἰκίαν διενοήθη κρύφα
               καὶ σφάξας ἑαυτὸν ἐπὶ <pb id="p.204" TEIform="pb"/> τῆς ἑστίας ἀλάστορα προσβαλεῖν.
               ἀλλὰ καὶ ταύτης αὐτὸν ἀπέκρουσε τῆς ὁδοῦ δέος βασάνων καὶ πολλὰ <note resp="ed" place="unspecified" anchored="yes" TEIform="note">
<foreign lang="greek" TEIform="foreign">πολλὰ</foreign> Graux, after Coraës: <foreign lang="greek" TEIform="foreign">τά͂λλα.</foreign>
</note>
               ταραχώδη καὶ παλίντροπα βουλεύματα τῆς γνώμης μεταλαμβάνων παρέδωκε τοῖς
               οἰκέταις ἑαυτὸν εἷς Καιήτην <note resp="ed" place="unspecified" anchored="yes" TEIform="note">
<foreign lang="greek" TEIform="foreign">Καιήτη</foreign> Coraës and Bekker, after Wyttenbach; <foreign lang="greek" TEIform="foreign">Καιήτας</foreign> Sintenis (in notes), and Graux; <foreign lang="greek" TEIform="foreign">Καπίτας</foreign> MSS.</note> κατὰ πλοῦν κομίζειν, ἔχων ἐκεῖ χωρία καὶ
               καταφυγὴν ὥρᾳ θέρους φιλάνθρωπον, ὅταν ἥδιστον οἱ ἐτησίαι καταπνέωσιν. </p>
</div2>
<div2 type="section" n="5" org="uniform" sample="complete" part="N" TEIform="div2">
<p TEIform="p"> ἔχει δʼ ὁ τόπος καὶ ναὸν Ἀπόλλωνος μικρὸν
               ὑπὲρ τῆς θαλάττης. ἐντεῦθεν ἀρθέντες ἀθρόοι κόρακες ὑπὸ κλαγγῆς
               προσεφέροντο τῷ πλοίῳ τοῦ Κικέρωνος ἐπὶ γῆν ἐρεσσομένῳ: καὶ
               καθίσαντες ἐπὶ τὴν κεραίαν ἑκατέρωθεν οἱ μὲν ἐβόων, οἱ δʼ ἔκοπτον τὰς
               τῶν μηρυμάτων ἀρχάς, καὶ πᾶσιν ἐδόκει τὸ σημεῖον εἶναι πονηρόν. ἀπέβη
               δʼ οὖν ὁ Κικέρων, καὶ παρελθὼν εἷς τὴν ἔπαυλιν ὡς ἀναπαυσόμενος
               κατεκλίθη.
</p>
</div2>
<div2 type="section" n="6" org="uniform" sample="complete" part="N" TEIform="div2">
<p TEIform="p"> τῶν δὲ κοράκων οἱ πολλοὶ μὲν
               ἐπὶ τῆς θυρίδος διεκάθηντο φθεγγόμενοι θορυβῶδες, εἷς δὲ καταβὰς ἐπὶ τὸ
               κλινίδιον ἐγκεκαλυμμένου τοῦ Κικέρωνος ἀπῆγε τῷ στόματι κατὰ μικρὸν
               ἀπὸ τοῦ προσώπου τὸ ἱμάτιον. οἱ δʼ οἰκέται ταῦθʼ ὁρῶντες, καὶ
               κακίσαντες ἑαυτοὺς εἰ περιμένουσι τοῦ δεσπότου φονευομένου θεαταὶ γενέσθαι,
               θηρία δʼ αὐτῷ βοηθεῖ καὶ προκήδεται παρʼ ἀξίαν πράττοντος, αὐτοὶ δʼ οὐκ
               ἀμύνουσι, τὰ μὲν δεόμενοι, τὰ δὲ βίᾳ λαβόντες ἐκόμιζον ἐν τῷ φορείῳ
               πρὸς τὴν θάλασσαν. </p>
</div2>
</div1>
<div1 type="chapter" n="48" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
ἐν τούτῳ δʼ οἱ σφαγεῖς ἐπῆλθον,
               ἑκατοντάρχης Ἑρέννιος καὶ Ποπίλλιος χιλίαρχος, <pb id="p.206" TEIform="pb"/> ᾧ
               πατροκτονίας ποτὲ δίκην φεύγοντι συνεῖπεν ὁ Κικέρων, ἔχοντες ὑπηρέτας.
               ἐπεὶ δὲ τὰς θύρας κεκλεισμένας εὑρόντες ἐξέκοψαν, οὐ φαινομένου τοῦ
               Κικέρωνος οὐδὲ τῶν ἔνδον εἰδέναι φασκόντων,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> λέγεται νεανίσκον τινά τεθραμμένον μὲν ὑπὸ τοῦ Κικέρωνος ἐν γράμμασιν
               ἐλευθερίοις καὶ μαθήμασιν, ἀπελεύθερον δὲ Κοΐντου τοῦ ἀδελφοῦ,
               Φιλόλογον τοὔνομα, φράσαι τῷ χιλιάρχῳ τὸ φορεῖον κομιζόμενον διὰ τῶν
               καταφύτων καὶ συσκίων περιπάτων ἐπὶ τὴν θάλατταν. ὁ μὲν οὖν χιλίαρχος
               ὀλίγους ἀναλαβὼν μεθʼ ἑαυτοῦ περιέθει πρὸς τὴν ἔξοδον, τοῦ δʼ Ἑρεννίου
               δρόμῳ φερομένου διὰ τῶν περιπάτων ὁ Κικέρων ᾔσθετο, καὶ τοὺς οἰκέτας
               ἐκέλευσεν ἐνταῦθα καταθέσθαι τὸ φορεῖον.
</p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">
               αὐτός δʼ, ὥσπερ εἰώθει, τῇ ἀριστερᾷ χειρὶ τῶν γενείων ἁπτόμενος
               ἀτενὲς ἐνεώρα τοῖς σφαγεῦσιν, αὐχμοῦ καὶ κόμης ἀνάπλεως καὶ συντετηκὼς
               ὑπὸ φροντίδων τὸ πρόσωπον, ὥστε τοὺς πλείστους ἐγκαλύψασθαι τοῦ
               Ἑρεννίου σφάζοντος αὐτόν,
</p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p"> ἐσφάγη δὲ τὸν
               τράχηλον ἐκ τοῦ φορείου προτείνας, ἔτος ἐκεῖνο γεγονὼς ἑξηκοστὸν καί
               τέταρτον, τὴν δὲ κεφαλὴν ἀπέκοψεν αὐτοῦ καὶ τὰς χεῖρας, Ἀντωνίου
               κελεύσαντος, αἷς τοὺς Φιλιππικοὺς ἔγραψεν. αὐτός τε γὰρ ὁ Κικέρων τοὺς
               κατʼ Ἀντωνίου λόγους Φιλιππικοὺς ἐπέγραψε καὶ μέχρι νῦν τὰ βιβλία
               Φιλιππικοὶ καλοῦνται. </p>
</div2>
</div1>
<div1 type="chapter" n="49" org="uniform" sample="complete" part="N" TEIform="div1">
<div2 type="section" n="1" org="uniform" sample="complete" part="N" TEIform="div2">
<p TEIform="p">
τῶν δʼ ἀκρωτηρίων εἰς Ῥώμην κομισθέντων
               ἔτυχε μὲν ἀρχαιρεσίας τελῶν ὁ Ἀντώνιος, ἀκούσας δὲ καὶ ἰδὼν
               ἀνεβόησεν ὡς νῦν αἱ προγραφαὶ τέλος ἔχοιεν. τὴν δὲ κεφαλὴν καὶ τάς
               χεῖρας ἐκέλευσεν ὑπὲρ τῶν ἐμβόλων ἐπὶ τοῦ <pb id="p.208" TEIform="pb"/> βήματος
               θεῖναι, θέαμα Ῥωμαίοις φρικτόν, οὐ τὸ Κικέρωνος ὁρᾶν πρόσωπον
               οἰομένοις, ἀλλὰ τῆς Ἀντωνίου ψυχῆς εἰκόνα,
</p>
</div2>
<div2 type="section" n="2" org="uniform" sample="complete" part="N" TEIform="div2">
<p TEIform="p"> πλὴν ἕν γέ τι φρονήσας μέτριον ἐν τούτοις Πομπωνίᾳ τῇ Κοΐντου
               γυναικὶ τὸν Φιλόλογον παρέδωκεν. ἡ δὲ κυρία <pb id="paris.1624.886" TEIform="pb"/>
               γενομένη τοῦ σώματος ἄλλαις τε δειναῖς ἐχρήσατο τιμωρίαις, καὶ τάς σάρκας
               ἀποτέμνοντα τάς αὐτοῦ κατὰ μικρὸν ὀπτᾶν, εἶτʼ ἐσθίειν ἠνάγκασεν.
               οὕτω γὰρ ἔνιοι τῶν συγγραφέων ἱστορήκασιν ὁ δʼ αὐτοῦ τοῦ Κικέρωνος
               ἀπελεύθερος Τίρων τὸ παράπαν οὐδὲ μέμνηται τῆς τοῦ Φιλολόγου προδοσίας. </p>
</div2>
<div2 type="section" n="3" org="uniform" sample="complete" part="N" TEIform="div2">
<p TEIform="p">πυνθάνομαι δὲ Καίσαρα χρόνοις πολλοῖς
               ὕστερον εἰσελθεῖν πρὸς ἕνα τῶν θυγατριδῶν: τὸν δὲ βιβλίον ἔχοντα
               Κικέρωνος ἐν ταῖς χερσίν ἐκπλαγέντα τῷ ἱματίῳ περικαλύπτειν ἰδόντα δὲ
               Καίσαρα λαβεῖν καὶ διελθεῖν ἑστῶτα μέρος πολὺ τοῦ βιβλίου, πάλιν δʼ
               ἀποδιδόντα τῷ μειρακίῳ φάναι “λόγιος ἁνὴρ, ὦ παῖ,
                  λόγιος καὶ φιλόπατρις.” </p>
</div2>
<div2 type="section" n="4" org="uniform" sample="complete" part="N" TEIform="div2">
<p TEIform="p">ἐπεὶ μέντοι τάχιστα κατεπολέμησεν Ἀντώνιον
               ὑπατεύων αὐτὸς εἵλετο συνάρχοντα τοῦ Κικέρωνος τὸν υἱόν, ἐφʼ οὗ τάς
               τʼ εἰκόνας ἡ βουλὴ καθεῖλεν Ἀντωνίου καὶ τάς ἄλλας ἠκύρωσε τιμάς καὶ
               προσεψηφίσατο μηδενὶ τῶν Ἀντωνίων ὄνομα Μᾶρκον εἶναι, οὕτω τὸ
               δαιμόνιον εἰς τὸν Κικέρωνος οἶκον ἐπανήνεγκε τὸ τέλος τῆς Ἀντωνίου
               κολάσεως. </p>
</div2>
</div1>
</body>
</text>
</TEI.2>

<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title n="Vulgate" type="work">Latin Vulgate - Daniel</title>
                <title type="sub">Machine readable text</title>
                <editor role="translator">Saint Jerome</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:FIPSE">Fund for the Improvement of Postsecondary Education</funder>
            </titleStmt>
            
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="false">
                <biblStruct default="false">
                    <monogr>
                        <author>Jerome</author>
                        <title>Vulgate Bible</title>
                        <editor role="editor">Bible Foundation and On-Line Book Initiative</editor>
                        <imprint>
                            <pubPlace>ftp.std.com/obi/Religion/Vulgate</pubPlace>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl>
                  <!-- <step to="DITTO" from="DESCENDANT (1 DIV1 N %1)" refunit="book" delim=" "/>
                <step to="DITTO" from="DESCENDANT (1 DIV2 N %2)" refunit="chapter" delim="."/>
                <step to="DITTO" from="DESCENDANT (1 MILESTONE N %3)" refunit="verse"/>-->
             <refState unit="chapter"/><refState unit="verse"/></refsDecl>
        </encodingDesc>
        <profileDesc>
            <langUsage default="false">
                <language ident="la">Latin</language>
                <language ident="en">English</language>
            </langUsage>
        </profileDesc>
        <revisionDesc><!--
            <change>
                <date>13-Oct-99</date>
                <respStmt>
                    <name>Anne Mahoney</name>
                    <resp>markup</resp>
                </respStmt>
                <item>Initial markup from flat ASCII text</item>
            </change>
            <change>
                <date>5/27/09</date>
                <respStmt>
                    <name>RS</name>
                    <resp>(n/a)</resp>
                </respStmt>
                <item>
                    $Log: vulgate_lat.xml,v $
			Revision 1.3  2013-09-13 11:21:46  balmas01
			reverting texts back to pre_cts_reorg tagged version

			Revision 1.1  2011-01-17 13:51:00  gcrane
			base SDL file

			Revision 1.2  2010/06/29 21:32:16  student
			fixing place tags - AD

			Revision 1.1  2009/10/08 19:13:48  rsingh04
			began reorganizing texts module by collection.  created separate work directory in texts module to keep hopper files separate from in progress files

			Revision 1.3  2009/05/27 16:11:31  rsingh04
			added/fixed cvs log keyword
                </item>
            </change>
        --><change when="2014-08-01" who="Stella Dee">edited markup</change></revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="Daniel" type="book">
                <head xml:lang="en">Daniel</head>
                <div part="N" sample="complete" org="uniform" n="1" type="chapter">
                    <p>
                        <milestone unit="verse" n="1"/>
                        <s part="N">
                            anno tertio regni Ioachim regis Iuda venit Nabuchodonosor
rex Babylonis Hierusalem et obsedit eam
                        </s>
                        <milestone unit="verse" n="2"/>
                        <s part="N">
                            et tradidit Dominus in manu eius Ioachim regem Iudae et
partem vasorum domus Dei et asportavit ea in terram Sennaar in
domum dei sui et vasa intulit in domum thesauri dei sui
                        </s>
                        <milestone unit="verse" n="3"/>
                        <s part="N">
                            et ait rex Asfanaz praeposito eunuchorum suorum ut
introduceret de filiis Israhel et de semine regio et tyrannorum
                        </s>
                        <milestone unit="verse" n="4"/>
                        <s part="N">
                            pueros in quibus nulla esset macula decoros forma et
eruditos omni sapientia cautos scientia et doctos disciplina et
qui possent stare in palatio regis ut doceret eos litteras et
linguam Chaldeorum
                        </s>
                        <milestone unit="verse" n="5"/>
                        <s part="N">
                            et constituit eis rex annonam per singulos dies de cibis
suis et de vino unde bibebat ipse ut enutriti tribus annis
postea starent in conspectu regis
                        </s>
                        <milestone unit="verse" n="6"/>
                        <s part="N">fuerunt ergo inter eos de filiis Iuda Danihel Ananias Misahel et Azarias</s>
                        <milestone unit="verse" n="7"/>
                        <s part="N">
                            et inposuit eis praepositus eunuchorum nomina Daniheli
Balthasar et Ananiae Sedrac Misaheli Misac et Azariae Abdenago
                        </s>
                        <milestone unit="verse" n="8"/>
                        <s part="N">
                            proposuit autem Danihel in corde suo ne pollueretur de mensa
regis neque de vino potus eius et rogavit eunuchorum
praepositum ne contaminaretur
                        </s>
                        <milestone unit="verse" n="9"/>
                        <s part="N">dedit autem Deus Daniheli gratiam et misericordiam in conspectu principis eunuchorum</s>
                        <milestone unit="verse" n="10"/>
                        <s part="N">
                            et ait princeps eunuchorum ad Danihel timeo ego dominum
meum regem qui constituit vobis cibum et potum qui si viderit
vultus vestros macilentiores prae ceteris adulescentibus
coaevis vestris condemnabitis caput meum regi
                        </s>
                        <milestone unit="verse" n="11"/>
                        <s part="N">
                            et dixit Danihel ad Malassar quem constituerat princeps
eunuchorum super Danihel Ananiam Misahel et Azariam
                        </s>
                        <milestone unit="verse" n="12"/>
                        <s part="N">
                            tempta nos obsecro servos tuos diebus decem et dentur nobis
legumina ad vescendum et aqua ad bibendum
                        </s>
                        <milestone unit="verse" n="13"/>
                        <s part="N">
                            et contemplare vultus nostros et vultus puerorum qui
vescuntur cibo regio et sicut videris facies cum servis tuis
                        </s>
                        <milestone unit="verse" n="14"/>
                        <s part="N">qui audito sermone huiuscemodi temptavit eos diebus decem</s>
                        <milestone unit="verse" n="15"/>
                        <s part="N">
                            post dies autem decem apparuerunt vultus eorum meliores et
corpulentiores prae omnibus pueris qui vescebantur cibo regio
                        </s>
                        <milestone unit="verse" n="16"/>
                        <s part="N">porro Malassar tollebat cibaria et vinum potus eorum dabatque eis legumina</s>
                        <milestone unit="verse" n="17"/>
                        <s part="N">
                            pueris autem his dedit Deus scientiam et disciplinam in
omni libro et sapientia Daniheli autem intellegentiam omnium
visionum et somniorum
                        </s>
                        <milestone unit="verse" n="18"/>
                        <s part="N">
                            conpletis itaque diebus post quos dixerat rex ut
introducerentur introduxit eos praepositus eunuchorum in
conspectu Nabuchodonosor
                        </s>
                        <milestone unit="verse" n="19"/>
                        <s part="N">
                            cumque locutus eis fuisset rex non sunt inventi de
universis tales ut Danihel Ananias Misahel et Azarias et
steterunt in conspectu regis
                        </s>
                        <milestone unit="verse" n="20"/>
                        <s part="N">
                            et omne verbum sapientiae et intellectus quod sciscitatus
est ab eis rex invenit in eis decuplum super cunctos ariolos et
magos qui erant in universo regno eius
                        </s>
                        <milestone unit="verse" n="21"/>
                        <s part="N">fuit autem Danihel usque ad annum primum Cyri regis</s>
                    </p>
                </div>
                <div part="N" sample="complete" org="uniform" n="2" type="chapter">
                    <p>
                        <milestone unit="verse" n="1"/>
                        <s part="N">
                            in anno secundo regni Nabuchodonosor vidit Nabuchodonosor
somnium et conterritus est spiritus eius et somnium eius fugit
ab eo
                        </s>
                        <milestone unit="verse" n="2"/>
                        <s part="N">
                            praecepit ergo rex ut convocarentur arioli et magi et
malefici et Chaldei et indicarent regi somnia sua qui cum
venissent steterunt coram rege
                        </s>
                        <milestone unit="verse" n="3"/>
                        <s part="N">et dixit ad eos rex vidi somnium et mente confusus ignoro quid viderim</s>
                        <milestone unit="verse" n="4"/>
                        <s part="N">
                            responderuntque Chaldei regi syriace rex in sempiternum vive
dic somnium servis tuis et interpretationem eius indicabimus
                        </s>
                        <milestone unit="verse" n="5"/>
                        <s part="N">
                            et respondens rex ait Chaldeis sermo recessit a me nisi
indicaveritis mihi somnium et coniecturam eius peribitis vos et
domus vestrae publicabuntur
                        </s>
                        <milestone unit="verse" n="6"/>
                        <s part="N">
                            si autem somnium et coniecturam eius narraveritis praemia et
dona et honorem multum accipietis a me somnium igitur et
interpretationem eius indicate mihi
                        </s>
                        <milestone unit="verse" n="7"/>
                        <s part="N">
                            responderunt secundo atque dixerunt rex somnium dicat servis
suis et interpretationem illius indicabimus
                        </s>
                        <milestone unit="verse" n="8"/>
                        <s part="N">respondit rex et ait certo novi quia tempus redimitis scientes quod recesserit a me sermo</s>
                        <milestone unit="verse" n="9"/>
                        <s part="N">
                            si ergo somnium non indicaveritis mihi una est de vobis
sententia quod interpretationem quoque fallacem et deceptione
plenam conposueritis ut loquamini mihi donec tempus pertranseat
somnium itaque dicite mihi ut sciam quod interpretationem
quoque eius veram loquamini
                        </s>
                        <milestone unit="verse" n="10"/>
                        <s part="N">
                            respondentes ergo Chaldei coram rege dixerunt non est homo
super terram qui sermonem tuum rex possit implere sed neque
regum quisquam magnus et potens verbum huiuscemodi sciscitatur
ab omni ariolo et mago et Chaldeo
                        </s>
                        <milestone unit="verse" n="11"/>
                        <s part="N">
                            sermo enim quem tu rex quaeris gravis est nec repperietur
quisquam qui indicet illum in conspectu regis exceptis diis
quorum non est cum hominibus conversatio
                        </s>
                        <milestone unit="verse" n="12"/>
                        <s part="N">quo audito rex in furore et in ira magna praecepit ut perirent omnes sapientes Babylonis</s>
                        <milestone unit="verse" n="13"/>
                        <s part="N">
                            et egressa sententia sapientes interficiebantur
quaerebaturque Danihel et socii eius ut perirent
                        </s>
                        <milestone unit="verse" n="14"/>
                        <s part="N">
                            tunc Danihel requisivit de lege atque sententia ab Arioch
principe militiae regis qui egressus fuerat ad interficiendos
sapientes Babylonis
                        </s>
                        <milestone unit="verse" n="15"/>
                        <s part="N">
                            et interrogavit eum qui a rege acceperat potestatem quam ob
causam tam crudelis sententia a facie esset regis egressa cum
ergo rem indicasset Arioch Daniheli
                        </s>
                        <milestone unit="verse" n="16"/>
                        <s part="N">Danihel ingressus rogavit regem ut tempus daret sibi ad solutionem indicandam regi</s>
                        <milestone unit="verse" n="17"/>
                        <s part="N">et ingressus est domum suam Ananiaeque Misaheli et Azariae sociis suis indicavit negotium</s>
                        <milestone unit="verse" n="18"/>
                        <s part="N">
                            ut quaererent misericordiam a facie Dei caeli super
sacramento isto et non perirent Danihel et socii eius cum
ceteris sapientibus Babylonis
                        </s>
                        <milestone unit="verse" n="19"/>
                        <s part="N">tunc Daniheli per visionem nocte mysterium revelatum est et Danihel benedixit Deo caeli</s>
                        <milestone unit="verse" n="20"/>
                        <s part="N">
                            et locutus ait sit nomen Domini benedictum a saeculo et
usque in saeculum quia sapientia et fortitudo eius sunt
                        </s>
                        <milestone unit="verse" n="21"/>
                        <s part="N">
                            et ipse mutat tempora et aetates transfert regna atque
constituit dat sapientiam sapientibus et scientiam
intellegentibus disciplinam
                        </s>
                        <milestone unit="verse" n="22"/>
                        <s part="N">ipse revelat profunda et abscondita et novit in tenebris constituta et lux cum eo est</s>
                        <milestone unit="verse" n="23"/>
                        <s part="N">
                            tibi Deus patrum meorum confiteor teque laudo quia
sapientiam et fortitudinem dedisti mihi et nunc ostendisti mihi
quae rogavimus te quia sermonem regis aperuisti nobis
                        </s>
                        <milestone unit="verse" n="24"/>
                        <s part="N">
                            post haec Danihel ingressus ad Arioch quem constituerat rex
ut perderet sapientes Babylonis sic ei locutus est sapientes
Babylonis ne perdas introduc me in conspectu regis et
solutionem regi enarrabo
                        </s>
                        <milestone unit="verse" n="25"/>
                        <s part="N">
                            tunc Arioch festinus introduxit Danihelem ad regem et dixit
ei inveni hominem de filiis transmigrationis Iudae qui
solutionem regi adnuntiet
                        </s>
                        <milestone unit="verse" n="26"/>
                        <s part="N">
                            respondit rex et dixit Daniheli cuius nomen erat Balthasar
putasne vere potes indicare mihi somnium quod vidi et
interpretationem eius
                        </s>
                        <milestone unit="verse" n="27"/>
                        <s part="N">
                            et respondens Danihel coram rege ait mysterium quod rex
interrogat sapientes magi et arioli et aruspices non queunt
indicare regi
                        </s>
                        <milestone unit="verse" n="28"/>
                        <s part="N">
                            sed est Deus in caelo revelans mysteria qui indicavit tibi
rex Nabuchodonosor quae ventura sunt novissimis temporibus
somnium tuum et visiones capitis tui in cubili tuo huiuscemodi
sunt
                        </s>
                        <milestone unit="verse" n="29"/>
                        <s part="N">
                            tu rex cogitare coepisti in stratu tuo quid esset futurum
post haec et qui revelat mysteria ostendit tibi quae ventura
sunt
                        </s>
                        <milestone unit="verse" n="30"/>
                        <s part="N">
                            mihi quoque non in sapientia quae est in me plus quam in
cunctis viventibus sacramentum hoc revelatum est sed ut
interpretatio regi manifesta fieret et cogitationes mentis tuae
scires
                        </s>
                        <milestone unit="verse" n="31"/>
                        <s part="N">
                            tu rex videbas et ecce quasi statua una grandis statua illa
magna et statura sublimis stabat contra te et intuitus eius
erat terribilis
                        </s>
                        <milestone unit="verse" n="32"/>
                        <s part="N">
                            huius statuae caput ex auro optimo erat pectus autem et
brachia de argento porro venter et femora ex aere
                        </s>
                        <milestone unit="verse" n="33"/>
                        <s part="N">tibiae autem ferreae pedum quaedam pars erat ferrea quaedam fictilis</s>
                        <milestone unit="verse" n="34"/>
                        <s part="N">
                            videbas ita donec abscisus est lapis sine manibus et
percussit statuam in pedibus eius ferreis et fictilibus et
comminuit eos
                        </s>
                        <milestone unit="verse" n="35"/>
                        <s part="N">
                            tunc contrita sunt pariter ferrum testa aes argentum et
aurum et redacta quasi in favillam aestivae areae rapta sunt
vento nullusque locus inventus est eis lapis autem qui
percusserat statuam factus est mons magnus et implevit
universam terram
                        </s>
                        <milestone unit="verse" n="36"/>
                        <s part="N">hoc est somnium interpretationem quoque eius dicemus coram te rex</s>
                        <milestone unit="verse" n="37"/>
                        <s part="N">tu rex regum es et Deus caeli regnum fortitudinem et imperium et gloriam dedit tibi</s>
                        <milestone unit="verse" n="38"/>
                        <s part="N">
                            et omnia in quibus habitant filii hominum et bestiae agri
volucresque caeli dedit in manu tua et sub dicione tua universa
constituit tu es ergo caput aureum
                        </s>
                        <milestone unit="verse" n="39"/>
                        <s part="N">
                            et post te consurget regnum aliud minus te et regnum
tertium aliud aereum quod imperabit universae terrae
                        </s>
                        <milestone unit="verse" n="40"/>
                        <s part="N">
                            et regnum quartum erit velut ferrum quomodo ferrum
comminuit et domat omnia sic comminuet omnia haec et conteret
                        </s>
                        <milestone unit="verse" n="41"/>
                        <s part="N">
                            porro quia vidisti pedum et digitorum partem testae figuli
et partem ferream regnum divisum erit quod tamen de plantario
ferri orietur secundum quod vidisti ferrum mixtum testae ex
luto
                        </s>
                        <milestone unit="verse" n="42"/>
                        <s part="N">
                            et digitos pedum ex parte ferreos et ex parte fictiles ex
parte regnum erit solidum et ex parte contritum
                        </s>
                        <milestone unit="verse" n="43"/>
                        <s part="N">
                            quia autem vidisti ferrum mixtum testae ex luto
commiscebuntur quidem humano semine sed non adherebunt sibi
sicuti ferrum misceri non potest testae
                        </s>
                        <milestone unit="verse" n="44"/>
                        <s part="N">
                            in diebus autem regnorum illorum suscitabit Deus caeli
regnum quod in aeternum non dissipabitur et regnum eius populo
alteri non tradetur comminuet et consumet universa regna haec
et ipsum stabit in aeternum
                        </s>
                        <milestone unit="verse" n="45"/>
                        <s part="N">
                            secundum quod vidisti quod de monte abscisus est lapis sine
manibus et comminuit testam et ferrum et aes et argentum et
aurum Deus magnus ostendit regi quae futura sunt postea et
verum est somnium et fidelis interpretatio eius
                        </s>
                        <milestone unit="verse" n="46"/>
                        <s part="N">
                            tunc rex Nabuchodonosor cecidit in faciem suam et Danihelum
adoravit et hostias et incensum praecepit ut sacrificarent ei
                        </s>
                        <milestone unit="verse" n="47"/>
                        <s part="N">
                            loquens ergo rex ait Daniheli vere Deus vester Deus deorum
est et Dominus regum et revelans mysteria quoniam potuisti
aperire sacramentum hoc
                        </s>
                        <milestone unit="verse" n="48"/>
                        <s part="N">
                            tunc rex Danihelum in sublime extulit et munera multa et
magna dedit ei et constituit eum principem super omnes
provincias Babylonis et praefectum magistratuum super cunctos
sapientes Babylonis
                        </s>
                        <milestone unit="verse" n="49"/>
                        <s part="N">
                            Danihel autem postulavit a rege et constituit super opera
provinciae Babylonis Sedrac Misac et Abdenago ipse autem
Danihel erat in foribus regis
                        </s>
                    </p>
                </div>
                <div part="N" sample="complete" org="uniform" n="3" type="chapter">
                    <p>
                        <milestone unit="verse" n="1"/>
                        <s part="N">
                            Nabuchodonosor rex fecit statuam auream altitudine cubitorum
sexaginta latitudine cubitorum sex et statuit eam in campo
Duram provinciae Babylonis
                        </s>
                        <milestone unit="verse" n="2"/>
                        <s part="N">
                            itaque Nabuchodonosor rex misit ad congregandos satrapas
magistratus et iudices duces et tyrannos et praefectos omnesque
principes regionum ut convenirent ad dedicationem statuae quam
erexerat Nabuchodonosor rex
                        </s>
                        <milestone unit="verse" n="3"/>
                        <s part="N">
                            tunc congregati sunt satrapae magistratus et iudices duces
et tyranni et optimates qui erant in potestatibus constituti et
universi principes regionum ut convenirent ad dedicationem
statuae quam erexerat Nabuchodonosor rex stabant autem in
conspectu statuae quam posuerat Nabuchodonosor
                        </s>
                        <milestone unit="verse" n="4"/>
                        <s part="N">et praeco clamabat valenter vobis dicitur populis tribubus et linguis</s>
                        <milestone unit="verse" n="5"/>
                        <s part="N">
                            in hora qua audieritis sonitum tubae et fistulae et citharae
sambucae et psalterii et symphoniae et universi generis
musicorum cadentes adorate statuam auream quam constituit
Nabuchodonosor rex
                        </s>
                        <milestone unit="verse" n="6"/>
                        <s part="N">si quis autem non prostratus adoraverit eadem hora mittetur in fornacem ignis ardentis</s>
                        <milestone unit="verse" n="7"/>
                        <s part="N">
                            post haec igitur statim ut audierunt omnes populi sonitum
tubae fistulae et citharae sambucae et psalterii et symphoniae
et omnis generis musicorum cadentes omnes populi et tribus et
linguae adoraverunt statuam auream quam constituerat
Nabuchodonosor rex
                        </s>
                        <milestone unit="verse" n="8"/>
                        <s part="N">statimque et in ipso tempore accedentes viri chaldei accusaverunt Iudaeos</s>
                        <milestone unit="verse" n="9"/>
                        <s part="N">dixeruntque Nabuchodonosor regi rex in aeternum vive</s>
                        <milestone unit="verse" n="10"/>
                        <s part="N">
                            tu rex posuisti decretum ut omnis homo qui audierit sonitum
tubae fistulae et citharae sambucae et psalterii et symphoniae
et universi generis musicorum prosternat se et adoret statuam
auream
                        </s>
                        <milestone unit="verse" n="11"/>
                        <s part="N">si quis autem non procidens adoraverit mittatur in fornacem ignis ardentem</s>
                        <milestone unit="verse" n="12"/>
                        <s part="N">
                            sunt ergo viri iudaei quos constituisti super opera
regionis Babyloniae Sedrac Misac et Abdenago viri isti
contempserunt rex decretum tuum deos tuos non colunt et statuam
auream quam erexisti non adorant
                        </s>
                        <milestone unit="verse" n="13"/>
                        <s part="N">
                            tunc Nabuchodonosor in furore et in ira praecepit ut
adducerentur Sedrac Misac et Abdenago qui confestim adducti
sunt in conspectu regis
                        </s>
                        <milestone unit="verse" n="14"/>
                        <s part="N">
                            pronuntiansque Nabuchodonosor rex ait eis verene Sedrac
Misac et Abdenago deos meos non colitis et statuam auream quam
constitui non adoratis
                        </s>
                        <milestone unit="verse" n="15"/>
                        <s part="N">
                            nunc ergo si estis parati quacumque hora audieritis sonitum
tubae fistulae et citharae sambucae psalterii et symphoniae
omnisque generis musicorum prosternite vos et adorate statuam
quam feci quod si non adoraveritis eadem hora mittemini in
fornacem ignis ardentem et quis est Deus qui eripiat vos de
manu mea
                        </s>
                        <milestone unit="verse" n="16"/>
                        <s part="N">
                            respondentes Sedrac Misac et Abdenago dixerunt regi
Nabuchodonosor non oportet nos de hac re respondere tibi
                        </s>
                        <milestone unit="verse" n="17"/>
                        <s part="N">
                            ecce enim Deus noster quem colimus potest eripere nos de
camino ignis ardentis et de manibus tuis rex liberare
                        </s>
                        <milestone unit="verse" n="18"/>
                        <s part="N">
                            quod si noluerit notum tibi sit rex quia deos tuos non
colimus et statuam auream quam erexisti non adoramus
                        </s>
                        <milestone unit="verse" n="19"/>
                        <s part="N">
                            tunc Nabuchodonosor repletus est furore et aspectus faciei
illius inmutatus est super Sedrac Misac et Abdenago et
praecepit ut succenderetur fornax septuplum quam succendi
consuerat
                        </s>
                        <milestone unit="verse" n="20"/>
                        <s part="N">
                            et viris fortissimis de exercitu suo iussit ut ligatis
pedibus Sedrac Misac et Abdenago mitterent eos in fornacem
ignis ardentem
                        </s>
                        <milestone unit="verse" n="21"/>
                        <s part="N">
                            et confestim viri illi vincti cum bracis suis et tiaris et
calciamentis et vestibus missi sunt in medium fornacis ignis
ardentis
                        </s>
                        <milestone unit="verse" n="22"/>
                        <s part="N">
                            nam iussio regis urguebat fornax autem succensa erat nimis
porro viros illos qui miserant Sedrac Misac et Abdenago
interfecit flamma ignis
                        </s>
                        <milestone unit="verse" n="23"/>
                        <s part="N">
                            viri autem hii id est tres Sedrac Misac et Abdenago
ceciderunt in medio camini ignis ardentis conligati
                        </s>
                    </p>
                </div>
            </div>
        </body>
    </text>
</TEI>

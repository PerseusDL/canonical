<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title n="Vulgate" type="work">Latin Vulgate - Zephoniah</title>
                <title type="sub">Machine readable text</title>
                <editor role="translator">Saint Jerome</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:FIPSE">Fund for the Improvement of Postsecondary Education</funder>
            </titleStmt>
            
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="false">
                <biblStruct default="false">
                    <monogr>
                        <author>Jerome</author>
                        <title>Vulgate Bible</title>
                        <editor role="editor">Bible Foundation and On-Line Book Initiative</editor>
                        <imprint>
                            <pubPlace>ftp.std.com/obi/Religion/Vulgate</pubPlace>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl>
                  <!-- <step to="DITTO" from="DESCENDANT (1 DIV1 N %1)" refunit="book" delim=" "/>
                <step to="DITTO" from="DESCENDANT (1 DIV2 N %2)" refunit="chapter" delim="."/>
                <step to="DITTO" from="DESCENDANT (1 MILESTONE N %3)" refunit="verse"/>-->
             <refState unit="chapter"/><refState unit="verse"/></refsDecl>
        </encodingDesc>
        <profileDesc>
            <langUsage default="false">
                <language ident="la">Latin</language>
                <language ident="en">English</language>
            </langUsage>
        </profileDesc>
        <revisionDesc><!--
            <change>
                <date>13-Oct-99</date>
                <respStmt>
                    <name>Anne Mahoney</name>
                    <resp>markup</resp>
                </respStmt>
                <item>Initial markup from flat ASCII text</item>
            </change>
            <change>
                <date>5/27/09</date>
                <respStmt>
                    <name>RS</name>
                    <resp>(n/a)</resp>
                </respStmt>
                <item>
                    $Log: vulgate_lat.xml,v $
			Revision 1.3  2013-09-13 11:21:46  balmas01
			reverting texts back to pre_cts_reorg tagged version

			Revision 1.1  2011-01-17 13:51:00  gcrane
			base SDL file

			Revision 1.2  2010/06/29 21:32:16  student
			fixing place tags - AD

			Revision 1.1  2009/10/08 19:13:48  rsingh04
			began reorganizing texts module by collection.  created separate work directory in texts module to keep hopper files separate from in progress files

			Revision 1.3  2009/05/27 16:11:31  rsingh04
			added/fixed cvs log keyword
                </item>
            </change>
        --><change when="2014-08-01" who="Stella Dee">edited markup</change></revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="Zephoniah" type="book">
                <head xml:lang="en">Zephoniah</head>
                <div part="N" sample="complete" org="uniform" n="1" type="chapter">
                    <p>
                        <milestone unit="verse" n="1"/>
                        <s part="N">
                            verbum Domini quod factum est ad Sofoniam filium Chusi
filium Godoliae filii Amariae filii Ezechiae in diebus Iosiae
filii Amon regis Iuda
                        </s>
                        <milestone unit="verse" n="2"/>
                        <s part="N">congregans congregabo omnia a facie terrae dicit Dominus</s>
                        <milestone unit="verse" n="3"/>
                        <s part="N">
                            congregans hominem et pecus congregans volatile caeli et
pisces maris et ruinae impiorum erunt et disperdam homines a
facie terrae dicit Dominus
                        </s>
                        <milestone unit="verse" n="4"/>
                        <s part="N">
                            et extendam manum meam super Iudam et super omnes habitantes
Hierusalem et disperdam de loco hoc reliquias Baal et nomina
aedituorum cum sacerdotibus
                        </s>
                        <milestone unit="verse" n="5"/>
                        <s part="N">
                            et eos qui adorant super tecta militiam caeli et adorant et
iurant in Domino et iurant in Melchom
                        </s>
                        <milestone unit="verse" n="6"/>
                        <s part="N">
                            et qui avertuntur de post tergum Domini et qui non
quaesierunt Dominum nec investigaverunt eum
                        </s>
                        <milestone unit="verse" n="7"/>
                        <s part="N">
                            silete a facie Domini Dei quia iuxta est dies Domini quia
praeparavit Dominus hostiam sanctificavit vocatos suos
                        </s>
                        <milestone unit="verse" n="8"/>
                        <s part="N">
                            et erit in die hostiae Domini visitabo super principes et
super filios regis et super omnes qui induti sunt veste
peregrina
                        </s>
                        <milestone unit="verse" n="9"/>
                        <s part="N">
                            et visitabo omnem qui arroganter ingreditur super limen in
die illa qui conplent domum Domini Dei sui iniquitate et dolo
                        </s>
                        <milestone unit="verse" n="10"/>
                        <s part="N">
                            et erit in die illa dicit Dominus vox clamoris a porta
Piscium et ululatus a secunda et contritio magna a collibus
                        </s>
                        <milestone unit="verse" n="11"/>
                        <s part="N">
                            ululate habitatores pilae conticuit omnis populus Chanaan
disperierunt omnes involuti argento
                        </s>
                        <milestone unit="verse" n="12"/>
                        <s part="N">
                            et erit in tempore illo scrutabor Hierusalem in lucernis et
visitabo super viros defixos in fecibus suis qui dicunt in
cordibus suis non faciet bene Dominus et non faciet male
                        </s>
                        <milestone unit="verse" n="13"/>
                        <s part="N">
                            et erit fortitudo eorum in direptionem et domus eorum in
desertum et aedificabunt domos et non habitabunt et plantabunt
vineas et non bibent vinum earum
                        </s>
                        <milestone unit="verse" n="14"/>
                        <s part="N">
                            iuxta est dies Domini magnus iuxta et velox nimis vox diei
Domini amara tribulabitur ibi fortis
                        </s>
                        <milestone unit="verse" n="15"/>
                        <s part="N">
                            dies irae dies illa dies tribulationis et angustiae dies
calamitatis et miseriae dies tenebrarum et caliginis dies
nebulae et turbinis
                        </s>
                        <milestone unit="verse" n="16"/>
                        <s part="N">dies tubae et clangoris super civitates munitas et super angulos excelsos</s>
                        <milestone unit="verse" n="17"/>
                        <s part="N">
                            et tribulabo homines et ambulabunt ut caeci quia Domino
peccaverunt et effundetur sanguis eorum sicut humus et corpus
eorum sicut stercora
                        </s>
                        <milestone unit="verse" n="18"/>
                        <s part="N">
                            sed et argentum eorum et aurum eorum non poterit liberare
eos in die irae Domini in igne zeli eius devorabitur omnis
terra quia consummationem cum festinatione faciet cunctis
habitantibus terram
                        </s>
                    </p>
                </div>
                <div part="N" sample="complete" org="uniform" n="2" type="chapter">
                    <p>
                        <milestone unit="verse" n="1"/>
                        <s part="N">convenite congregamini gens non amabilis</s>
                        <milestone unit="verse" n="2"/>
                        <s part="N">
                            priusquam pariat iussio quasi pulverem transeuntem diem
antequam veniat super vos ira furoris Domini antequam veniat
super vos dies furoris Domini
                        </s>
                        <milestone unit="verse" n="3"/>
                        <s part="N">
                            quaerite Dominum omnes mansueti terrae qui iudicium eius
estis operati quaerite iustum quaerite mansuetum si quo modo
abscondamini in die furoris Domini
                        </s>
                        <milestone unit="verse" n="4"/>
                        <s part="N">
                            quia Gaza destructa erit et Ascalon in desertum Azotum in
meridie eicient et Accaron eradicabitur
                        </s>
                        <milestone unit="verse" n="5"/>
                        <s part="N">
                            vae qui habitatis funiculum maris gens perditorum verbum
Domini super vos Chanaan terra Philisthinorum et disperdam te
ita ut non sit inhabitator
                        </s>
                        <milestone unit="verse" n="6"/>
                        <s part="N">et erit funiculus maris requies pastorum et caulae pecorum</s>
                        <milestone unit="verse" n="7"/>
                        <s part="N">
                            et erit funiculus eius qui remanserit de domo Iuda ibi
pascentur in domibus Ascalonis ad vesperam requiescent quia
visitabit eos Dominus Deus eorum et avertet captivitatem eorum
                        </s>
                        <milestone unit="verse" n="8"/>
                        <s part="N">
                            audivi obprobrium Moab et blasphemias filiorum Ammon quae
exprobraverunt populo meo et magnificati sunt super terminos
eorum
                        </s>
                        <milestone unit="verse" n="9"/>
                        <s part="N">
                            propterea vivo ego dicit Dominus exercituum Deus Israhel
quia Moab ut Sodoma erit et filii Ammon quasi Gomorra siccitas
spinarum et acervi salis et desertum usque in aeternum
reliquiae populi mei diripient illos residui gentis meae
possidebunt eos
                        </s>
                        <milestone unit="verse" n="10"/>
                        <s part="N">
                            hoc eis eveniet pro superbia sua quia blasphemaverunt et
magnificati sunt super populum Domini exercituum
                        </s>
                        <milestone unit="verse" n="11"/>
                        <s part="N">
                            horribilis Dominus super eos et adtenuabit omnes deos
terrae et adorabunt eum vir de loco suo omnes insulae gentium
                        </s>
                        <milestone unit="verse" n="12"/>
                        <s part="N">sed et vos Aethiopes interfecti gladio meo eritis</s>
                        <milestone unit="verse" n="13"/>
                        <s part="N">
                            et extendet manum suam super aquilonem et perdet Assur et
ponet speciosam in solitudinem et in invium et quasi desertum
                        </s>
                        <milestone unit="verse" n="14"/>
                        <s part="N">
                            et accubabunt in medio eius greges omnes bestiae gentium et
onocrotalus et ericius in liminibus eius morabuntur vox
cantantis in fenestra corvus in superliminari quoniam adtenuabo
robur eius
                        </s>
                        <milestone unit="verse" n="15"/>
                        <s part="N">
                            haec est civitas gloriosa habitans in confidentia quae
dicebat in corde suo ego sum et extra me non est alia amplius
quomodo facta est in desertum cubile bestiae omnis qui transit
per eam sibilabit et movebit manum suam
                        </s>
                    </p>
                </div>
                <div part="N" sample="complete" org="uniform" n="3" type="chapter">
                    <p>
                        <milestone unit="verse" n="1"/>
                        <s part="N">vae provocatrix et redempta civitas columba</s>
                        <milestone unit="verse" n="2"/>
                        <s part="N">
                            non audivit vocem et non suscepit disciplinam in Domino non
est confisa ad Deum suum non adpropiavit
                        </s>
                        <milestone unit="verse" n="3"/>
                        <s part="N">
                            principes eius in medio eius quasi leones rugientes iudices
eius lupi vespere non relinquebant in mane
                        </s>
                        <milestone unit="verse" n="4"/>
                        <s part="N">
                            prophetae eius vesani viri infideles sacerdotes eius
polluerunt sanctum iniuste egerunt contra legem
                        </s>
                        <milestone unit="verse" n="5"/>
                        <s part="N">
                            Dominus iustus in medio eius non faciet iniquitatem mane
mane iudicium suum dabit in luce et non abscondetur nescivit
autem iniquus confusionem
                        </s>
                        <milestone unit="verse" n="6"/>
                        <s part="N">
                            disperdi gentes et dissipati sunt anguli earum desertas feci
vias eorum dum non est qui transeat desolatae sunt civitates
eorum non remanente viro nec ullo habitatore
                        </s>
                        <milestone unit="verse" n="7"/>
                        <s part="N">
                            dixi attamen timebis me suscipies disciplinam et non peribit
habitaculum eius propter omnia in quibus visitavi eam
verumtamen diluculo surgentes corruperunt omnes cogitationes
suas
                        </s>
                        <milestone unit="verse" n="8"/>
                        <s part="N">
                            quapropter expecta me dicit Dominus in die resurrectionis
meae in futurum quia iudicium meum ut congregem gentes et
colligam regna ut effundam super eas indignationem meam omnem
iram furoris mei in igne enim zeli mei devorabitur omnis terra
                        </s>
                        <milestone unit="verse" n="9"/>
                        <s part="N">
                            quia tunc reddam populis labium electum ut vocent omnes in
nomine Domini et serviant ei umero uno
                        </s>
                        <milestone unit="verse" n="10"/>
                        <s part="N">ultra flumina Aethiopiae inde supplices mei filii dispersorum meorum deferent munus mihi</s>
                        <milestone unit="verse" n="11"/>
                        <s part="N">
                            in die illa non confunderis super cunctis adinventionibus
tuis quibus praevaricata es in me quia tunc auferam de medio
tui magniloquos superbiae tuae et non adicies exaltari amplius
in monte sancto meo
                        </s>
                        <milestone unit="verse" n="12"/>
                        <s part="N">et derelinquam in medio tui populum pauperem et egenum et sperabunt in nomine Domini</s>
                        <milestone unit="verse" n="13"/>
                        <s part="N">
                            reliquiae Israhel non facient iniquitatem nec loquentur
mendacium et non invenietur in ore eorum lingua dolosa quoniam
ipsi pascentur et accubabunt et non erit qui exterreat
                        </s>
                        <milestone unit="verse" n="14"/>
                        <s part="N">lauda filia Sion iubilate Israhel laetare et exulta in omni corde filia Hierusalem</s>
                        <milestone unit="verse" n="15"/>
                        <s part="N">
                            abstulit Dominus iudicium tuum avertit inimicos tuos rex
Israhel Dominus in medio tui non timebis malum ultra
                        </s>
                        <milestone unit="verse" n="16"/>
                        <s part="N">in die illa dicetur Hierusalem noli timere Sion non dissolvantur manus tuae</s>
                        <milestone unit="verse" n="17"/>
                        <s part="N">
                            Dominus Deus tuus in medio tui Fortis ipse salvabit
gaudebit super te in laetitia silebit in dilectione tua
exultabit super te in laude
                        </s>
                        <milestone unit="verse" n="18"/>
                        <s part="N">
                            nugas qui a lege recesserant congregabo quia ex te erant ut
non ultra habeas super eis obprobrium
                        </s>
                        <milestone unit="verse" n="19"/>
                        <s part="N">
                            ecce ego interficiam omnes qui adflixerunt te in tempore
illo et salvabo claudicantem et eam quae eiecta fuerat
congregabo et ponam eos in laudem et in nomen in omni terra
confusionis eorum
                        </s>
                        <milestone unit="verse" n="20"/>
                        <s part="N">
                            in tempore illo quo adducam vos et in tempore quo
congregabo vos dabo enim vos in nomen et in laudem omnibus
populis terrae cum convertero captivitatem vestram coram oculis
vestris dicit Dominus
                        </s>
                    </p>
                </div>
            </div>
        </body>
    </text>
</TEI>

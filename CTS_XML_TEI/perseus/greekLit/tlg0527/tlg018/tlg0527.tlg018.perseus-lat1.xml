<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title n="Vulgate" type="work">Latin Vulgate - 2 Esdras</title>
                <title type="sub">Machine readable text</title>
                <editor role="translator">Saint Jerome</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:FIPSE">Fund for the Improvement of Postsecondary Education</funder>
            </titleStmt>
            
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="false">
                <biblStruct default="false">
                    <monogr>
                        <author>Jerome</author>
                        <title>Vulgate Bible</title>
                        <editor role="editor">Bible Foundation and On-Line Book Initiative</editor>
                        <imprint>
                            <pubPlace>ftp.std.com/obi/Religion/Vulgate</pubPlace>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl>
                  <!-- <step to="DITTO" from="DESCENDANT (1 DIV1 N %1)" refunit="book" delim=" "/>
                <step to="DITTO" from="DESCENDANT (1 DIV2 N %2)" refunit="chapter" delim="."/>
                <step to="DITTO" from="DESCENDANT (1 MILESTONE N %3)" refunit="verse"/>-->
             <refState unit="chapter"/><refState unit="verse"/></refsDecl>
        </encodingDesc>
        <profileDesc>
            <langUsage default="false">
                <language ident="la">Latin</language>
                <language ident="en">English</language>
            </langUsage>
        </profileDesc>
        <revisionDesc><!--
            <change>
                <date>13-Oct-99</date>
                <respStmt>
                    <name>Anne Mahoney</name>
                    <resp>markup</resp>
                </respStmt>
                <item>Initial markup from flat ASCII text</item>
            </change>
            <change>
                <date>5/27/09</date>
                <respStmt>
                    <name>RS</name>
                    <resp>(n/a)</resp>
                </respStmt>
                <item>
                    $Log: vulgate_lat.xml,v $
			Revision 1.3  2013-09-13 11:21:46  balmas01
			reverting texts back to pre_cts_reorg tagged version

			Revision 1.1  2011-01-17 13:51:00  gcrane
			base SDL file

			Revision 1.2  2010/06/29 21:32:16  student
			fixing place tags - AD

			Revision 1.1  2009/10/08 19:13:48  rsingh04
			began reorganizing texts module by collection.  created separate work directory in texts module to keep hopper files separate from in progress files

			Revision 1.3  2009/05/27 16:11:31  rsingh04
			added/fixed cvs log keyword
                </item>
            </change>
        --><change when="2014-08-01" who="Stella Dee">edited markup</change></revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="2 Esdras" type="book">
                <head xml:lang="en">2 Esdras</head>
                <div part="N" sample="complete" org="uniform" n="1" type="chapter">
                    <p>
                        <milestone unit="verse" n="1"/>
                        liber Ezrae prophetae, filii Sarei, filii Azarei, filii
Helchiae, filii Salame, filii Sadoch, filii Acitob,
                        <milestone unit="verse" n="2"/>
                        filii Achiae, filii Finees, filii Heli, filii Ameriae, filii
Aziei, filii Marimoth, filii Arna, filii Oziae, filii Borith,
filii Abissei, filii Finees, filii Eleazar,
                        <milestone unit="verse" n="3"/>
                        filii Aaron ex tribu Levi, qui fuit captivus in regione
Medorum, in regno Artaxersis regis Persarum.
                        <milestone unit="verse" n="4"/>
                        et factum est verbum Domini ad me dicens:
                        <milestone unit="verse" n="5"/>
                        vade adnuntia populo meo facinora ipsorum et filiis eorum
iniquitates quas in me admiserunt, ut nuntient filiis filiorum
suorum,
                        <milestone unit="verse" n="6"/>
                        quia peccata parentum illorum in illis creverunt; obliti
enim me sacrificaverunt diis alienis.
                        <milestone unit="verse" n="7"/>
                        nonne ego eos eduxi de terra Aegypti de domo servitutis?
ipsi autem inritaverunt me et consilia mea spreverunt.
                        <milestone unit="verse" n="8"/>
                        tu autem excute comam capitis tui et proice omnia mala super
illos, quoniam non oboedierunt legi meae; populus autem
indisciplinatus.
                        <milestone unit="verse" n="9"/>
                        usquequo eos sustinebo, quibus tanta beneficia contuli?
                        <milestone unit="verse" n="10"/>
                        reges multos propter eos subverti, Pharaonem cum pueris
suis et omnem exercitum eius percussi.
                        <milestone unit="verse" n="11"/>
                        omnes gentes a facie eorum perdidi et in oriente
provinciarum duarum populos Tyri et Sidonis dissipavi et omnes
adversarios eorum interfeci.
                        <milestone unit="verse" n="12"/>
                        tu vero loquere ad eos dicens: haec dicit Dominus:
                        <milestone unit="verse" n="13"/>
                        nempe ego vos mare traieci et plateas vobis in invio
munitas exhibui; ducem vobis dedi Moysen et Aaron sacerdotem.
                        <milestone unit="verse" n="14"/>
                        lucem vobis per columnam ignis praestiti et magna mirabilia
feci in vobis. vos autem mei obliti estis, dicit Dominus.
                        <milestone unit="verse" n="15"/>
                        haec dicit Dominus omnipotens: coturnix vobis in signo
fuit, castra vobis ad tutelam dedi, et illic murmurastis.
                        <milestone unit="verse" n="16"/>
                        et non triumphastis in nomine meo de perditione inimicorum
vestrorum, sed adhuc nunc usque murmuratis.
                        <milestone unit="verse" n="17"/>
                        ubi sunt beneficia quae praestiti vobis? nonne in deserto
cum esuriretis et sitiretis proclamastis ad me
                        <milestone unit="verse" n="18"/>
                        dicentes: ut quid nos in desertum istud adduxisti
interficere nos? melius nobis fuerat servire Agyptiis quam mori
in deserto hoc.
                        <milestone unit="verse" n="19"/>
                        ego dolui gemitos vestros et dedi mannam vobis in escam,
panem angelorum manducastis.
                        <milestone unit="verse" n="20"/>
                        nonne cum sitiretis petram excidi, et fluxerunt aquae in
satietatem? propter aestus folia arborum vos texi.
                        <milestone unit="verse" n="21"/>
                        divisi vobis terras pingues, Chananeos et Ferezeos et
Philistheos a facie vestra proieci. quid faciam vobis adhuc?
dicit Dominus.
                        <milestone unit="verse" n="22"/>
                        haec dicit Dominus omnipotens: in deserto cum essetis in
flumine amaro sitientes et blasphemantes nomen meum,
                        <milestone unit="verse" n="23"/>
                        non ignem vobis pro blasphemiis dedi, sed mittens lignum in
aqua dulce feci flumen.
                        <milestone unit="verse" n="24"/>
                        quid tibi faciam, Iacob? noluisti me obaudire, Iuda.
transferam me ad alias gentes et dabo eis nomen meum, ut
custodiant legitima mea.
                        <milestone unit="verse" n="25"/>
                        quoniam me dereliquistis, et ego vos derelinquam;
petentibus vobis a me misericordiam, non miserebor vestri.
                        <milestone unit="verse" n="26"/>
                        quando invocabitis me, ego non exaudiam vos. maculastis
enim manus vestras sanguine, et pedes vestri impigri sunt ad
committenda homicidia.
                        <milestone unit="verse" n="27"/>
                        non quasi me dereliquistis, sed vos ipsos, dicit Dominus.
                        <milestone unit="verse" n="28"/>
                        haec dicit Dominus omnipotens: nonne ego vos rogavi ut
pater filios et ut mater filias et nutrix parvulos suos.
                        <milestone unit="verse" n="29"/>
                        ut essetis mihi in populo et ego vobis in Deum, et vos mihi
in filios et ego vobis in patrem?
                        <milestone unit="verse" n="30"/>
                        ita vos collegi ut gallina filios suos sub alas suas. modo
autem quid faciam vobis? proiciam vos a facie mea.
                        <milestone unit="verse" n="31"/>
                        oblationes mihi cum obtuleritis, avertam faciem meam a
vobis; dies enim festos vestros et neomenias et circumcisiones
carnis repudiavi.
                        <milestone unit="verse" n="32"/>
                        ego misi pueros meos prophetas ad vos, quos acceptos
interfecistis et laniastis corpora illorum, quorum sanguinem
exquiram, dicit Dominus.
                        <milestone unit="verse" n="33"/>
                        haec dicit Dominus omnipotens: domus vestra deserta est,
proiciam vos sicut ventus stipulam.
                        <milestone unit="verse" n="34"/>
                        et filii procreationem non facient, quoniam mandatum meum
vobiscum neglexerunt et quod malum est coram me fecerunt.
                        <milestone unit="verse" n="35"/>
                        tradam domus vestras populo venienti. qui me non audientes
credunt; quibus signa non ostendi, facient quae praecepi.
                        <milestone unit="verse" n="36"/>
                        prophetas non viderunt et memorabuntur antiquitatum eorum.
                        <milestone unit="verse" n="37"/>
                        testor populi venientis gratiam, cuius parvuli exultant cum
laetitia, me non videntes oculis carnalibus, sed spiritu
credent quae dixi.
                        <milestone unit="verse" n="38"/>
                        et nunc, pater, aspice cum gloria et vide populum venientem
ab oriente.
                        <milestone unit="verse" n="39"/>
                        quibus dabo ducatum Abraham, Isaac et Iacob et Osee et Amos
et Michae et Iohelis et Abdiae et Ionae
                        <milestone unit="verse" n="40"/>
                        et Naum et Abacuc, Sofoniae. Aggei, Zacchariae et
Malachiae, qui et angelus Domini vocatus est.
                    </p>
                </div>
                <div part="N" sample="complete" org="uniform" n="2" type="chapter">
                    <p>
                        <milestone unit="verse" n="1"/>
                        haec dicit Dominus: ego eduxi populum istum de servitute,
quibus mandata dedi per pueros meos prophetas, quos audire
noluerunt, sed irrita fecerunt mea consilia.
                        <milestone unit="verse" n="2"/>
                        mater quae eos generavit dicit illis: ite, filii, quia ego
vidua sum et derelicta.
                        <milestone unit="verse" n="3"/>
                        educavi vos cum laetitia et amisi vos cum luctu et
tristitia, quoniam peccastis coram Domino Deo et quod malum est
coram me fecistis.
                        <milestone unit="verse" n="4"/>
                        modo autem quid faciam vobis? ego enim vidua sum et
derelicta. ite, filii, et petite a Domino misericordiam.
                        <milestone unit="verse" n="5"/>
                        ego autem te, pater, testem invoco super matrem filiorum,
quia noluerunt testamentum meum servare,
                        <milestone unit="verse" n="6"/>
                        ut des eis confusionem et matrem eorum in direptionem, ne
generatio eorum fiat.
                        <milestone unit="verse" n="7"/>
                        dispergantur in gentes, nomina eorum deleantur a terra,
quoniam spreverunt testamentum meum.
                        <milestone unit="verse" n="8"/>
                        vae tibi, Assur, qui abscondis iniquos penes te. gens mala,
memorare quid fecerim Sodomae et Gomorrae,
                        <milestone unit="verse" n="9"/>
                        quorum terra iacet in piceis glebis et aggeribus cinerum.
sic dabo eos qui me non audierunt, dicit Dominus omnipotens.
                        <milestone unit="verse" n="10"/>
                        haec dicit Dominus ad Ezram: adnuntia populo meo, quoniam
dabo eis regnum Hierusalem, quod daturus eram Israhel.
                        <milestone unit="verse" n="11"/>
                        et sumam mihi gloriam illorum et dabo eis tabernacula
aeterna, quae praeparaveram illis.
                        <milestone unit="verse" n="12"/>
                        lignum vitae erit illis in odore unguenti, et non
laborabunt neque fatigabuntur.
                        <milestone unit="verse" n="13"/>
                        ite et accipietis, rogate vobis dies paucos ut minorentur;
iam paratum est vobis regnum, vigilate.
                        <milestone unit="verse" n="14"/>
                        testare testare, caelum et terram, omisi enim malum et
creavi bonum, quia vivo ego, dicit Dominus.
                        <milestone unit="verse" n="15"/>
                        mater, conplectere filios tuos, educa illos cum laetitia
sicut columba, confirma pedes eorum, quoniam te elegi, dicit
Dominus.
                        <milestone unit="verse" n="16"/>
                        et resuscitabo mortuos de locis suis et de monumentis
educam illos, quoniam cognovi nomen meum in illis.
                        <milestone unit="verse" n="17"/>
                        noli timere, mater filiorum, quoniam te elegi, dicit
Dominus.
                        <milestone unit="verse" n="18"/>
                        mittam tibi adiutorium pueros meos Esaiam et Hieremiam, ad
quorum consilium sanctificavi et paravi tibi arbores duodecim
gravatas variis fructibus
                        <milestone unit="verse" n="19"/>
                        et totidem fontes fluentes lac et mel et montes inmensos
septem habentes rosam et lilium, in quibus gaudio replebo
filios tuos.
                        <milestone unit="verse" n="20"/>
                        viduam iustifica, pupillo iudica, egenti da, orfanum tuere,
nudum vesti,
                        <milestone unit="verse" n="21"/>
                        confractum et debilem cura, claudum inridere noli, tutare
mancum, et caecum ad visionem claritatis meae admitte,
                        <milestone unit="verse" n="22"/>
                        senem et iuvenem intra muros tuos serva,
                        <milestone unit="verse" n="23"/>
                        mortuos ubi inveneris signans commenda sepulchro, et dabo
tibi primam sessionem in resurrectione mea.
                        <milestone unit="verse" n="24"/>
                        pausa et quiesce, populus meus, quia veniet requies tua.
                        <milestone unit="verse" n="25"/>
                        nutrix bona, nutri filios tuos, confirma pedes eorum.
                        <milestone unit="verse" n="26"/>
                        servos quos tibi dedi, nemo ex eis interiet, ego enim eos
requiram de numero tuo.
                        <milestone unit="verse" n="27"/>
                        noli satagere, cum venerit enim dies pressurae et
angustiae, alii plorabunt et tristes erunt, tu autem hilaris et
copiosa eris.
                        <milestone unit="verse" n="28"/>
                        zelabunt gentes et nihil adversum te poterunt, dicit
Dominus.
                        <milestone unit="verse" n="29"/>
                        manus meae tegent te, ne filii tui gehennam videant.
                        <milestone unit="verse" n="30"/>
                        iucundare, mater, cum filiis tuis, quia ego te eripiam,
dicit Dominus.
                        <milestone unit="verse" n="31"/>
                        filios tuos dormientes memorare, quoniam ego eos educam de
latibulis terrae et misericordiam cum illis faciam, quoniam
misericors sum, dicit Dominus omnipotens.
                        <milestone unit="verse" n="32"/>
                        amplectere natos tuos usque dum venio et praedica illis
misericordiam, quoniam exuberant fontes mei et gratia mea no A.
                        <milestone unit="verse" n="33"/>
                        ego Ezra accepi praeceptum a Domino in monte Horeb, ut irem
ad Israhel. ad quos cum venirem, reprobaverunt me et respuerunt
mandatum Domini.
                        <milestone unit="verse" n="34"/>
                        ideoque vobis dico, gentes quae auditis et intellegitis:
expectate pastorem vestrum, requiem aeternitatis dabit vobis,
quoniam in proximo est ille, qui in finem saeculi adveniet.
                        <milestone unit="verse" n="35"/>
                        parati estote ad praemia regni, quia lux perpetua lucebit
vobis per aeternitatem temporis.
                        <milestone unit="verse" n="36"/>
                        fugite umbram saeculi huius, accipite iucunditatem gloriae
vestrae. ego testor palam salvatorem meum.
                        <milestone unit="verse" n="37"/>
                        commendatum Domini accipite et iucundamini gratias agentes
ei qui vos ad caelestia regna vocavit.
                        <milestone unit="verse" n="38"/>
                        surgite et state et videte numerum signatorum in convivio
Domini.
                        <milestone unit="verse" n="39"/>
                        qui se de umbra saeculi transtulerunt, splendidas tunicas a
Domino acceperunt.
                        <milestone unit="verse" n="40"/>
                        recipe, Sion, numerum tuum et conclude candidatos tuos, qui
legem Domini conpleverunt.
                        <milestone unit="verse" n="41"/>
                        filiorum tuorum, quos optabas, plenus est numerus; roga
imperium Domini, ut sanctificetur populus tuus, qui vocatus est
ab initio.
                        <milestone unit="verse" n="42"/>
                        ego Ezra vidi in monte Sion turbam magnam, quam numerare
non potui, et omnes canticis conlaudabant Dominum.
                        <milestone unit="verse" n="43"/>
                        et in medio eorum erat iuvenis statura celsus, eminentior
omnibus illis, et singulis eorum capitibus inponebat coronas,
et magis exaltabatur; ego autem miraculo tenebar.
                        <milestone unit="verse" n="44"/>
                        tunc interrogavi angelum et dixi: qui sunt hii, domine?
                        <milestone unit="verse" n="45"/>
                        qui respondens dixit mihi: hii sunt qui mortalem tunicam
deposuerunt et inmortalem sumpserunt et confessi sunt nomen
Dei; modo coronantur et accipiunt palmas.
                        <milestone unit="verse" n="46"/>
                        et dixi ad angelum: ille iuvenis quis est, qui eis coronas
inponit et palmas in manus tradit?
                        <milestone unit="verse" n="47"/>
                        qui respondens dixit mihi: ipse est Filius Dei, quem in
saeculo confessi sunt. ego autem magnificare eos coepi, qui
fortiter pro nomine Domini steterunt.
                        <milestone unit="verse" n="48"/>
                        tunc dixit mihi angelus: vade et adnuntia populo meo,
qualia et quanta mirabilia Domini Dei vidisti.
                    </p>
                </div>
                <div part="N" sample="complete" org="uniform" n="3" type="chapter">
                    <p>
                        <milestone unit="verse" n="1"/>
                        anno tricesimo ruinae civitatis eram in Babylone, ego
Salathihel qui et Ezras, et conturbatus sum super cubili meo
recumbens, et cogitationes meae ascendebant super cor meum,
                        <milestone unit="verse" n="2"/>
                        quoniam vidi desertionem Sion et abundantiam eorum qui
habitabant in Babylone.
                        <milestone unit="verse" n="3"/>
                        et ventilatus est spiritus meus valde, et coepi loqui ad
Altissimum verba timorata,
                        <milestone unit="verse" n="4"/>
                        et dixi: o Domine Dominator, tu dixisti ab initio, quando
plantasti terram, et hoc solus, et imperasti pulveri,
                        <milestone unit="verse" n="5"/>
                        et dedit Adam corpus mortuum. sed et ipsum figmentum manuum
tuarum erat, et insuflasti in eum spiritum vitae, et factus est
vivens coram te.
                        <milestone unit="verse" n="6"/>
                        et induxisti eum in paradisum, quem plantavit dextera tua
antequam terra adventaret.
                        <milestone unit="verse" n="7"/>
                        et huic mandasti diligentiam unam tuam, et praeterivit eam,
et statim instituisti in eum mortem et in nationibus eius. et
natae sunt ex eo gentes et tribus, populi et cognationes,
quorum non est numerus.
                        <milestone unit="verse" n="8"/>
                        et ambulavit unaquaque gens in voluntate sua, et impie
agebant coram te et spernebant praecepta tua, et tu non
prohibuisti eos.
                        <milestone unit="verse" n="9"/>
                        iterum autem in tempore induxisti diluvium super habitantes
saeculum et perdidisti eos.
                        <milestone unit="verse" n="10"/>
                        et factum est in uno casui eorum, sicut Adae mors sic et
his diluvium.
                        <milestone unit="verse" n="11"/>
                        dereliquisti autem ex his unum Noe cum domo sua; ex eo
iustos omnes.
                        <milestone unit="verse" n="12"/>
                        et factum est cum coepissent multiplicari qui habitabant
super terram, et multiplicaverunt filios et populos et gentes
multas, et coeperunt iterato impietatem facere plus quam
priores.
                        <milestone unit="verse" n="13"/>
                        et factum est cum iniquitatem facerent coram te, elegisti
tibi ex his unum, cui nomen erat Abraham.
                        <milestone unit="verse" n="14"/>
                        et dilexisti eum et demonstrasti ei temporum finem solo
secrete noctu.
                        <milestone unit="verse" n="15"/>
                        et disposuisti ei testamentum aeternum et dixisti ei, ut
non umquam derelinquas semen eius. et dedisti ei Isaac, et
Isaac dedis Esau.
                        <milestone unit="verse" n="16"/>
                        et segregasti tibi Iacob, Esau autem separasti. et factus
est Iacob in multitudine magna.
                        <milestone unit="verse" n="17"/>
                        et factum est cum educeres semen eius ex Aegypto, et
adduxisti eos super montem Sina.
                        <milestone unit="verse" n="18"/>
                        et inclinasti caelos et statuisti terram et commovisti
orbem et tremere fecisti abyssos et conturbasti saeculum.
                        <milestone unit="verse" n="19"/>
                        et transiit gloria tua portas quattuor, ignis et
terraemotus et spiritus et gelu, ut dares semini Iacob legem et
generationi Israhel diligentiam.
                        <milestone unit="verse" n="20"/>
                        et non abstulisti ab eis cor malignum, ut faceret lex tua
in eis fructum.
                        <milestone unit="verse" n="21"/>
                        cor enim malignum baiulans primus Adam transgressus et
victus est, sed et omnes qui ex eo nati sunt.
                        <milestone unit="verse" n="22"/>
                        et facta est permanens infirmitas et lex cum corde populi
cum malignitate radicis, et discessit quod bonum est et mansit
malignum.
                        <milestone unit="verse" n="23"/>
                        et transierunt tempora et finiti sunt anni, et suscitasti
tibi servum nomine David.
                        <milestone unit="verse" n="24"/>
                        et dixisti ei aedificare civitatem nominis tui et offerre
tibi in ea de tuis oblationes.
                        <milestone unit="verse" n="25"/>
                        et factum est hoc annis multis. et dereliquerunt qui
habitabant civitatem,
                        <milestone unit="verse" n="26"/>
                        in omnibus facientes sicut fecit Adam et omnes generationes
eius; utebantur enim et ipsi cor malignum.
                        <milestone unit="verse" n="27"/>
                        et tradidisti civitatem tuam in manus inimicorum tuorum.
                        <milestone unit="verse" n="28"/>
                        et dixi ego tunc in corde meo: numquid meliora faciunt qui
habitant in Babylone, et propter hoc dominabit Sion?
                        <milestone unit="verse" n="29"/>
                        factum est autem cum venissem huc, et vidi impietates
quorum non est numerus, et delinquentes multos vidit anima mea
hoc tricesimo anno. et excessit cor meum,
                        <milestone unit="verse" n="30"/>
                        quoniam vidi quomodo sustines eos peccantes et pepercisti
impie agentibus, et perdidisti populum tuum et conservasti
inimicos tuos, et non significasti
                        <milestone unit="verse" n="31"/>
                        nihil nemini quomodo debeat derelinqui via haec. numquid
meliora facit Babylon quam Sion,
                        <milestone unit="verse" n="32"/>
                        aut alia gens cognovit te praeter Israhel? aut quae tribus
crediderunt testamentis sicut haec Iacob.
                        <milestone unit="verse" n="33"/>
                        quarum merces non conparuit neque labor fructificavit?
pertransiens enim pertransivi in gentibus, et vidi abundantes
eas et non memorantes mandatorum tuorum.
                        <milestone unit="verse" n="34"/>
                        nunc ergo pondera in statera nostras iniquitates et eorum
qui habitant in saeculo, et invenietur momentum puncti ubi
declinet.
                        <milestone unit="verse" n="35"/>
                        aut quando non peccaverunt in conspectu tuo qui habitant
terram, aut quae gens sic observavit mandata tua?
                        <milestone unit="verse" n="36"/>
                        homines quidem per nomina invenies servasse mandata tua,
gentes autem non invenies.
                    </p>
                </div>
                <div part="N" sample="complete" org="uniform" n="4" type="chapter">
                    <p>
                        <milestone unit="verse" n="1"/>
                        et respondit ad me angelus qui missus est ad me, cui nomen
Urihel,
                        <milestone unit="verse" n="2"/>
                        et dixit mihi: excedens excessit cor tuum in saeculo hoc, et
conprehendere cogitas viam Altissimi?
                        <milestone unit="verse" n="3"/>
                        et dixi: ita, domine meus, et respondit mihi et dixit: tres
vias missus sum ostendere tibi et tres similitudines proponere
coram te.
                        <milestone unit="verse" n="4"/>
                        de quibus si mihi renuntiaveris unam ex his, et ego tibi
demonstrabo viam quam desideras videre, et doceam te quare cor
malignum.
                        <milestone unit="verse" n="5"/>
                        et dixi: loquere, domine meus. et dixit ad me: vade, pondera
mihi ignis pondus, aut mensura mihi flatum venti, aut revoca
mihi diem quae praeteriit.
                        <milestone unit="verse" n="6"/>
                        et respondi et dixi: quis natorum poterit facere, ut me
interroges de his?
                        <milestone unit="verse" n="7"/>
                        et dixit ad me: si eram interrogans te dicens: quantae
habitationes sunt in corde maris, aut quantae venae sunt in
principio abyssi, aut quantae venae sunt super firmamentum, aut
qui sint exitus paradisi,
                        <milestone unit="verse" n="8"/>
                        dicebas fortassis mihi: in abyssum non descendi neque in
infernum adhuc, neque in caelis umquam ascendi.
                        <milestone unit="verse" n="9"/>
                        nunc autem non interrogavi te nisi de igne et vento et diem
per quem transisti, et sine quibus separari non potes, et non
respondisti mihi de eis.
                        <milestone unit="verse" n="10"/>
                        et dixit mihi: tu quae tua sunt tecum coadulescentia non
potes cognoscere,
                        <milestone unit="verse" n="11"/>
                        et quomodo poterit vas tuum capere Altissimi viam?
                        <gap/>
                        et
iam exterritus corrupto saeculo intellegere incorruptionem? et
cum haec audissem, cecidi in faciem meam
                        <milestone unit="verse" n="12"/>
                        et dixi illi: melius erat nos non adesse, quam advenientes
vivere in impietatibus et pati et non intellegere de qua re.
                        <milestone unit="verse" n="13"/>
                        et respondit ad me et dixit: proficiscens profectus sum ad
silvam lignorum campi, et cogitaverunt cogitationem
                        <milestone unit="verse" n="14"/>
                        et dixerunt: venite et eamus et faciamus ad mare bellum, ut
recedat coram nos, et faciamus nobis alias silvas,
                        <milestone unit="verse" n="15"/>
                        et similiter fluctus maris et ipsi cogitaverunt
cogitationem et dixerunt: venite ascendentes debellemus silvam
campi, ut et ibi consummemus nobismet ipsis aliam regionem.
                        <milestone unit="verse" n="16"/>
                        et factus est cogitatus silvae in vano, venit enim ignis et
consumpsit eam.
                        <milestone unit="verse" n="17"/>
                        similiter et cogitatus fluctuum maris, stetit enim harena
et prohibuit eam.
                        <milestone unit="verse" n="18"/>
                        si enim eras iudex horum, quem incipiebas iustificare aut
quem condemnare?
                        <milestone unit="verse" n="19"/>
                        et respondi et dixi: utrique vanam cogitationem
cogitaverunt, terra enim data est silvae, et maris locus
portare fluctus suos.
                        <milestone unit="verse" n="20"/>
                        et respondit ad me et dixit: bene tu iudicasti, et quare
non iudicasti tibimet ipso?
                        <milestone unit="verse" n="21"/>
                        quemadmodum enim terra silvae data est et mare fluctibus
suis, et qui super terram inhabitant quae sunt super terram
intellegere solummodo possunt, et qui super caelos super
altitudinem caelorum.
                        <milestone unit="verse" n="22"/>
                        et respondi et dixi: deprecor te, domine, ut mihi datus est
sensus intellegendi.
                        <milestone unit="verse" n="23"/>
                        non enim volui interrogare de superioribus viis, sed de his
quae pertranseunt per nos cotidie, propter quod Israhel datus
est in obprobrium gentibus, quem dilexisti populum datus est
tribubus impiis, et lex patrum nostrorum in interitum deducta
est, et dispositiones scriptae nusquam sunt.
                        <milestone unit="verse" n="24"/>
                        et pertransivimus de saeculo ut lucustae, et vita nostra ut
vapor, et nec digni sumus misericordiam consequi.
                        <milestone unit="verse" n="25"/>
                        sed quid faciet nomini suo quod invocatum est super nos? et
his interrogavi.
                        <milestone unit="verse" n="26"/>
                        et respondit ad me et dixit: si fueris videbis, et si
vixeris, frequenter miraberis, quoniam festinans festinat
saeculum pertransire.
                        <milestone unit="verse" n="27"/>
                        non capiet portare quae in temporibus iustis repromissa
sunt, quoniam plenum maestitia est saeculum hoc et
infirmitatibus.
                        <milestone unit="verse" n="28"/>
                        seminatum est enim malum, quibus me interrogas de ea, et
necdum venit destrictio ipsius.
                        <milestone unit="verse" n="29"/>
                        si ergo non messum fuerit quod seminatum est, et
discesserit locus ubi seminatum est malum, non veniet ager ubi
seminatum est bonum.
                        <milestone unit="verse" n="30"/>
                        quoniam granum seminis mali seminatum est in corde Adam ab
initio, et quantum impietatis generavit usque nunc et generabit
usque cum veniat area.
                        <milestone unit="verse" n="31"/>
                        aestima autem apud te, granum mali seminis quantum fructum
impietatis generaverit.
                        <milestone unit="verse" n="32"/>
                        quando seminatae fuerint spicae quarum non est numerus,
quam magnam aream incipient facere.
                        <milestone unit="verse" n="33"/>
                        et respondi et dixi: quo et quando haec? quare modici et
mali anni nostri?
                        <milestone unit="verse" n="34"/>
                        et respondit ad me et dixit: non festina spiritu super
Altissimum; tu enim festinas propter temet ipsum spiritum, nam
Excelsus pro multis.
                        <milestone unit="verse" n="35"/>
                        nonne de his interrogaverunt animae iustorum in
promptuariis suis dicentes: usquequo spero sic? et quando venit
fructus areae mercedis nostrae?
                        <milestone unit="verse" n="36"/>
                        et respondit ad ea Hieremihel archangelus et dixit: quando
impletus fuerit numerus similium vobis, quoniam in statera
ponderavit saeculum
                        <milestone unit="verse" n="37"/>
                        et mensura mensuravit tempora et numero numeravit tempora,
et non commovet nec excitabit usque dum impleatur praedicta
mensura.
                        <milestone unit="verse" n="38"/>
                        et respondi et dixi: o dominator domine, sed et nos omnes
pleni sumus impietate.
                        <milestone unit="verse" n="39"/>
                        et ne forte propter nos inpediatur iustorum area, propter
peccata inhabitantium super terram.
                        <milestone unit="verse" n="40"/>
                        et respondit ad me et dixit: vade et interroga praegnantem,
si quando impleverit novem menses suos, adhuc poterit matrix
eius retinere fetus in semet ipsa.
                        <milestone unit="verse" n="41"/>
                        et dixi: non potest, domine. et dixit ad me: in inferno
promptuaria animarum matrici adsimilata sunt.
                        <milestone unit="verse" n="42"/>
                        quemadmodum enim festinavit quae parit effugere
necessitatem partus, sic et haec festinat reddere ea quae
commendata sunt
                        <milestone unit="verse" n="43"/>
                        ab initio. tunc tibi demonstrabitur de his quae concupiscis
videre.
                        <milestone unit="verse" n="44"/>
                        et respondi et dixi: si inveni gratiam ante oculos tuos, et
si possibile est, et si idoneus sum,,
                        <milestone unit="verse" n="45"/>
                        demonstra mihi et hoc si plus quam praeteriti habet venire
aut plura pertransierunt super nos,
                        <milestone unit="verse" n="46"/>
                        quoniam quod pertransivit scio, quid autem futuri sit
ignoro.
                        <milestone unit="verse" n="47"/>
                        et dixit ad me: sta super dexteram partem et demonstrabo
tibi interpretationem similitudinis.
                        <milestone unit="verse" n="48"/>
                        et steti et vidi, et ecce fornax ardens transiit coram me;
et factum est cum transiret flamma, et vidi et ecce superavit
fumus.
                        <milestone unit="verse" n="49"/>
                        et post hoc transiit coram me nubes plena aquae et inmisit
pluviam impetu multam; et cum transisset impetus pluviae et
superaverunt in ea guttae.
                        <milestone unit="verse" n="50"/>
                        et dixit ad me: cogita tibi. sicut enim crescit pluvia
amplius quam guttae, et ignis amplius quam fumus, sic
superabundavit quae transivit mensura, superaverunt autem
guttae et fumus.
                        <milestone unit="verse" n="51"/>
                        et oravi et dixi: putas vivo usque in diebus illis, vel
quis erit in diebus illis?
                        <milestone unit="verse" n="52"/>
                        respondit ad me et dixit: de signis de quibus me perrogas,
ex parte possum tibi dicere, de vita autem tua non sum missus
dicere tibi, sed nescio.
                    </p>
                </div>
                <div part="N" sample="complete" org="uniform" n="5" type="chapter">
                    <p>
                        <milestone unit="verse" n="1"/>
                        de signis autem: ecce dies venient, et adprehendentur qui
inhabitant super terram in excessu multo, et abscondetur
veritatis via, et sterilis erit a fide regio.
                        <milestone unit="verse" n="2"/>
                        et multiplicabitur iniustitia super hanc quam ipse tu vides
et super quam audisti olim.
                        <milestone unit="verse" n="3"/>
                        et erit inconposita vestigio quam nunc vides regnare
regionem, et videbunt eam desertam.
                        <milestone unit="verse" n="4"/>
                        si autem tibi dederit Altissimus vivere, et videbis post
tertiam turbatam, et relucescet subito sol noctu et luna
interdie.
                        <milestone unit="verse" n="5"/>
                        et de ligno sanguis stillabit, et lapis dabit vocem suam; et
populi commovebuntur, et gressus commutabuntur.
                        <milestone unit="verse" n="6"/>
                        et regnabit quem non sperant qui inhabitant super terram; et
volatilia conmigrationem facient.
                        <milestone unit="verse" n="7"/>
                        et mare Sodomitum pisces reiciet. et dabit vocem noctu quem
non noverant multi, omnes autem audient vocem eius.
                        <milestone unit="verse" n="8"/>
                        et chaus fiet per loca multa, et ignis frequenter emittetur,
et bestiae agrestes transmigrabunt regionem suam, et mulieres
parient menstruatae monstra,
                        <milestone unit="verse" n="9"/>
                        et in dulcibus aquis salsae invenientur. et amici omnes
semet ipsos expugnabunt; et abscondetur tunc sensus, et
intellectus separabitur in promptuarium suum.
                        <milestone unit="verse" n="10"/>
                        et quaeretur a multis et non invenietur, et multiplicabitur
iniustitia et incontinentia super terram.
                        <milestone unit="verse" n="11"/>
                        et interrogabit regio proximam suam et dicet: numquid per
te pertransiit iustitia iustum faciens? et haec negabit.
                        <milestone unit="verse" n="12"/>
                        et erit in illo tempore, et sperabunt homines et non
inpetrabunt, laborabunt et non dirigentur viae eorum.
                        <milestone unit="verse" n="13"/>
                        haec signa dicere tibi permissum est mihi. et si oraveris
iterum et ploraveris sicut et nunc et ieiunaveris septem
diebus, audies iterato horum maiora.
                        <milestone unit="verse" n="14"/>
                        et evigilavi, et corpus meum horruit valde, et anima mea
laboravit ut deficeret.
                        <milestone unit="verse" n="15"/>
                        et tenuit me qui venit angelus, qui loquebatur in me, et
confortavit me et statuit me super pedes.
                        <milestone unit="verse" n="16"/>
                        et factum est in nocte secunda, et venit ad me Phalthihel
dux populi et dixit mihi: ubi eras et quare vultus tuus tristis?
                        <milestone unit="verse" n="17"/>
                        aut nescis quoniam tibi creditus est Israhel in regione
transmigrationis eorum?
                        <milestone unit="verse" n="18"/>
                        exsurge ergo et gusta panem alicuius, et non derelinquas
nos sicut pastor gregem suum in manibus luporum malignorum.
                        <milestone unit="verse" n="19"/>
                        et dixi ei: vade a me et non ad me accedas usque diebus
septem, et tunc venies ad me. et audivit ut dixi et recessit a
me.
                        <milestone unit="verse" n="20"/>
                        et ego ieiunavi diebus septem ululans et plorans, sicut
mihi mandavit Urihel angelus.
                        <milestone unit="verse" n="21"/>
                        et factum est post dies septem, et iterum cogitationes
cordis mei molestae erant mihi valde.
                        <milestone unit="verse" n="22"/>
                        et resumpsit anima mea spiritum intellectus, et iterum
coepi loqui coram Altissimo sermones
                        <milestone unit="verse" n="23"/>
                        et dixi: Dominator Domine, ex omni silva terrae et ex
omnium arborum eius elegisti vineam unam,
                        <milestone unit="verse" n="24"/>
                        et ex omnium terrarum orbis elegisti tibi foveam unam, et
ex omnibus floribus orbis elegisti tibi lilium unum,
                        <milestone unit="verse" n="25"/>
                        et ex omnibus abyssis maris replesti tibi rivum unum, et ex
omnibus aedificatis civitatibus sanctificasti tibimet ipsi
Sion,
                        <milestone unit="verse" n="26"/>
                        et ex omnibus creatis volatilibus nominasti tibi columbam
unam, et ex omnibus plasmatis pecoribus providisti tibi ovem
unam,
                        <milestone unit="verse" n="27"/>
                        et ex omnibus multiplicatis populis adquisisti tibi populum
unum, et ab omnibus probatam legem donasti huic quem
desiderasti populo.
                        <milestone unit="verse" n="28"/>
                        et nunc Domine, ut quid tradidisti unum plurimis et
praeparasti unam radicem super alias et dispersisti unicum tuum
in multis?
                        <milestone unit="verse" n="29"/>
                        et conculcaverunt qui contradicebant sponsionibus tuis
quique tuis testamentis credebant.
                        <milestone unit="verse" n="30"/>
                        et si odiens odisti populum tuum tuis manibus debet
castigari.
                        <milestone unit="verse" n="31"/>
                        et factum est, cum locutus essem sermones istos, et missus
est angelus ad me qui ante venerat ad me praeterita nocte,
                        <milestone unit="verse" n="32"/>
                        et dixit mihi: audi me et instruam te, et intende mihi et
adiciam coram te.
                        <milestone unit="verse" n="33"/>
                        et dixi: loquere, dominus meus. et
                        <milestone unit="verse" n="34"/>
                        dixit ad me: valde in excessu mentis factus es in Israhel;
aut plus dilexisti eum super eum qui fecit eum: non, domine,
sed dol torquent enim me renes mei per omnem horam quaerentem
adprehendere semitam Altissimi et investigare partem iudicii eius.
                        <milestone unit="verse" n="35"/>
                        et dixit ad me: non potes. et dixi: quare, domine, aut quid
nascebar, aut quare non fiebat matrix matris meae mihi
sepulchrum, ut non viderem laborem Iacob et defatigationem
generis Israhel?
                        <milestone unit="verse" n="36"/>
                        et dixit ad me: numera mihi qui necdum venerunt, et collige
mihi dispersas guttas, et revirida mihi aridos flores,
                        <milestone unit="verse" n="37"/>
                        et aperi mihi clausa promptuaria et produc mihi inclusos in
eis flatus, aut monstra mihi vocis imaginem, et tunc ostendam
tibi eum laborem quem rogas videre.
                        <milestone unit="verse" n="38"/>
                        et dixi: dominator domine, quis enim est qui potest haec
scire, nisi qui cum hominibus habitationem non habet?
                        <milestone unit="verse" n="39"/>
                        ego autem insipiens, et quomodo potero dicere de his quibus
me interrogasti?
                        <milestone unit="verse" n="40"/>
                        et dixit ad me: quomodo non potes facere unum de his quae
dicta sunt, sic non poteris invenire iudicium meum aut finem
caritatis quem pro populo meo promisi.
                        <milestone unit="verse" n="41"/>
                        et dixi: sed ecce, domine, tu praees his qui in fine sunt,
et quid facient qui ante me sunt aut nos aut hii qui post nos?
                        <milestone unit="verse" n="42"/>
                        et dixit ad me: coronae adsimilabo iudicium meum. sicut non
novissimorum tarditas, sic nec priorum velocitas.
                        <milestone unit="verse" n="43"/>
                        et respondi et dixi: nec enim poteras facere qui facti sunt
et qui sunt et qui futuri sunt in unum, ut celerius iudicium
tuum ostendas?
                        <milestone unit="verse" n="44"/>
                        et respondit ad me et dixit: non potest festinare creatura
super creatorem, nec sustinere saeculum qui in eo creati sunt
in unum.
                        <milestone unit="verse" n="45"/>
                        et dixi: quomodo dixisti servo tuo, quoniam vivificans
vivificabis a te creatam creaturam in unum? si ergo viventes
vivent in unum et sustinebit creatura, poterit et nunc portare
praesentes in unum.
                        <milestone unit="verse" n="46"/>
                        et dixit ad me: interroga matricem mulieris et dices ad
eam: decem si paris, quare per tempus? roga ergo eam, ut det decem in unum.
                        <milestone unit="verse" n="47"/>
                        et dixi: non utique poterit, sed secundum tempus.
                        <milestone unit="verse" n="48"/>
                        et dixit ad me: et ego dedi matricem terrae his qui
seminati sunt super eam per tempus.
                        <milestone unit="verse" n="49"/>
                        quemadmodum enim infans non parit nec ea quae senuit adhuc,
sic ego disposui a me creatum saeculum.
                        <milestone unit="verse" n="50"/>
                        et interrogavi et dixi: cum iam dederis mihi viam, loquar
coram te; nam mater nostra, de qua dixisti mihi, adhuc iuvenis
est, iam ad senectutem adpropinquat?
                        <milestone unit="verse" n="51"/>
                        et respondit ad me et dixit: interroga quae parit, et dicet
tibi.
                        <milestone unit="verse" n="52"/>
                        dices enim ei: quare quos peperisti nunc non sunt similes
his qui ante, sed minores statu?
                        <milestone unit="verse" n="53"/>
                        et dicet tibi et ipsa: alii sunt qui in iuventute virtutis
nati sunt, et alii qui sub tempus senectutis deficiente matrice
sunt nati.
                        <milestone unit="verse" n="54"/>
                        considera ergo et tu, quoniam minores statu estis prae his
qui ante vos,
                        <milestone unit="verse" n="55"/>
                        et qui post vos quam ut vos, quasi iam senescentis
creaturae et fortitudinem iuventutis praeterientis. et dixi:
rogo domine, si inveni gratiam ante oculos tuos, demonstra
servo tuo per quem visitas creaturam tuam.
                    </p>
                </div>
                <div part="N" sample="complete" org="uniform" n="6" type="chapter">
                    <p>
                        <milestone unit="verse" n="1"/>
                        et dixit ad me: initium terreni orbis, et antequam starent
exitus saeculi, et antequam spirarent conventiones ventorum,
                        <milestone unit="verse" n="2"/>
                        et antequam sonarent voces tonitruum, et antequam
splenderent nitores coruscuum, et antequam confirmarentur
fundamenta paradisi,
                        <milestone unit="verse" n="3"/>
                        et antequam viderentur decores flores, et antequam
confirmarentur motuum virtutes, et antequam colligerentur
innumerabiles militiae angelorum,
                        <milestone unit="verse" n="4"/>
                        et antequam extollerentur altitudines aerum, et antequam
nominarentur mensurae firmamentorum, et antequam aestimaretur
scabillum Sion,
                        <milestone unit="verse" n="5"/>
                        et antequam investigarentur praesentes anni, et antequam
abalienarentur eorum qui nunc peccant adinventiones et
consignarentur qui fidem thesaurizaverunt,
                        <milestone unit="verse" n="6"/>
                        tunc cogitavi, et facta sunt haec per me solum et non per
alium, ut et finis per me et non per alium.
                        <milestone unit="verse" n="7"/>
                        et respondi et dixi: quae erit separatio temporum, aut
quando prioris finis aut sequentis initium?
                        <milestone unit="verse" n="8"/>
                        et dixit ad me: ab Abraham usque ad Abraham, quoniam ab eo
natus est Iacob et Esau, manus enim Iacob tenebat ab initio
calcaneum Esau.
                        <milestone unit="verse" n="9"/>
                        finis enim huius saeculi Esau, et principium sequentis
Iacob.
                        <milestone unit="verse" n="10"/>
                        finis enim hominis calcaneum et principium hominis manus,
inter calcaneum et manum aliud noli quaerere, Ezra.
                        <milestone unit="verse" n="11"/>
                        et respondi et dixi: o dominator domine, si inveni gratiam
ante oculos tuos,
                        <milestone unit="verse" n="12"/>
                        ut demonstres servo tuo finem signorum tuorum, quorum ex
parte mihi demonstrasti nocte praecedente.
                        <milestone unit="verse" n="13"/>
                        et respondit et dixit ad me: surge super pedes tuos et
audies vocem plenissimam sonus.
                        <milestone unit="verse" n="14"/>
                        et erit, si commotione commovebitur locus, in quo stas
super eum,
                        <milestone unit="verse" n="15"/>
                        in eo cum loqueretur, tu non expaveas, quoniam de fine
verbum. et fundamenta terrae intellegetur,
                        <milestone unit="verse" n="16"/>
                        quoniam de ipsis sermo, tremescet et commovebitur; scit
enim, quoniam finem eorum oportet commutari.
                        <milestone unit="verse" n="17"/>
                        et factum est cum audissem, et surrexi super pedes meos et
audivi, et ecce vox loquens, et sonus eius sicut sonus aquarum
multarum.
                        <milestone unit="verse" n="18"/>
                        et dixit: ecce dies veniunt, et erit quando adpropinquare
incipio, ut visitem habitantes in terram,
                        <milestone unit="verse" n="19"/>
                        et quando inquirere incipiam ab eis qui iniuste nocuerunt
iniustitia sua, et quando suppleta fuerit humilitas Sion,
                        <milestone unit="verse" n="20"/>
                        et cum supersignabitur saeculum quod incipiet pertransire,
haec signa faciam: libri aperientur ante faciem firmamenti et
omnes videbunt simul,
                        <milestone unit="verse" n="21"/>
                        et anniculi infantes loquentur vocibus suis, et praegnantes
inmaturos parient infantes trium et quattuor mensuum et vivent
et scirtabuntur,
                        <milestone unit="verse" n="22"/>
                        et subito apparebunt seminata loca non seminata, et plena
promptuaria subito invenientur vacua,
                        <milestone unit="verse" n="23"/>
                        et tuba canet cum sono, quam cum omnes audierint subito
expavescent.
                        <milestone unit="verse" n="24"/>
                        et erit in illo tempore, debellabunt amici amicos ut
inimici, et expavescet terra cum his qui inhabitant in eam, et
venae fontium stabunt ut non decurrant in horis tribus.
                        <milestone unit="verse" n="25"/>
                        et erit, omnis qui derelictus fuerit ex omnibus istis
quibus praedixi tibi, ipse salvabitur et videbit salutare meum
et finem saeculi mei,
                        <milestone unit="verse" n="26"/>
                        et videbunt qui recepti sunt homines, qui mortem non
gustaverunt a nativitate sua, et mutabitur cor inhabitantium et
convertetur in sensum alium.
                        <milestone unit="verse" n="27"/>
                        delebitur enim malum et extinguetur dolus.
                        <milestone unit="verse" n="28"/>
                        florebit autem fides et vincetur corruptela, et
ostendebitur veritas quae sine fructu fuit tantis temporibus.
                        <milestone unit="verse" n="29"/>
                        et factum est cum loqueretur mihi, et ecce paulatim
movebatur locus super quem stabam super eum.
                        <milestone unit="verse" n="30"/>
                        et dixit ad me: haec veni tibi ostendere et venturae nocti.
                        <milestone unit="verse" n="31"/>
                        si ergo iterum rogaveris et iterum ieiunaveris septem
diebus, iterum tibi renuntiabo horum maiora per diem,
                        <milestone unit="verse" n="32"/>
                        quoniam auditu audita est vox tua apud Altissimum. vidit
enim Fortis directionem tuam et providit pudicitiam quam a
iuventute tua habuisti.
                        <milestone unit="verse" n="33"/>
                        et propter hoc misit me demonstrare tibi: haec omnia et
dicere tibi confide et noli timere,
                        <milestone unit="verse" n="34"/>
                        et noli festinare in prioribus temporibus cogitare vana, ut
non properes a novissimis temporibus.
                        <milestone unit="verse" n="35"/>
                        et factum est post haec, et flevi iterum et similiter
ieiunavi septem diebus, ut suppleam tres ebdomadas quae dictae
sunt mihi.
                        <milestone unit="verse" n="36"/>
                        et factum est in octava nocte, et cor meum iterato
turbabatur in me et coepi loqui coram Altissimo.
                        <milestone unit="verse" n="37"/>
                        inflammabatur enim spiritus meus valde et anima mea
anxiabatur.
                        <milestone unit="verse" n="38"/>
                        et dixi: o Domine, loquens locutus es ab initio creaturae
in primo die dicens: fiat caelum et terra, et tuum verbum opus perfecit.
                        <milestone unit="verse" n="39"/>
                        et erat tunc spiritus volans, et tenebrae circumferebantur
et silentium, sonus vocis hominis nondum erat abs te.
                        <milestone unit="verse" n="40"/>
                        tunc dixisti de thesauris tuis proferri lumen quod luminis,
ut apparerent tunc opera tua.
                        <milestone unit="verse" n="41"/>
                        et in die secundo iterum creasti spiritum firmamenti et
imperasti ei, ut divideret et divisionem faceret inter aquas,
ut pars quidem sursum recederet, pars vero deorsum maneret.
                        <milestone unit="verse" n="42"/>
                        et tertio die imperasti aquis congregari in septima parte
terrae, sex vero partes siccasti et conservasti, ut ex his sint
coram te ministrantia seminata adeo et culta.
                        <milestone unit="verse" n="43"/>
                        verbum enim tuum processit, et opus statim fiebat.
                        <milestone unit="verse" n="44"/>
                        processit enim subito fructus multitudinis inmensus et
concupiscentia gustus multiformis et flores colore inimitabili
et odores odoramentis investigabiles. et die tertio haec facta
sunt.
                        <milestone unit="verse" n="45"/>
                        quarta autem die imperasti fieri solis splendorem, lunae
lumen stellarum dispositionem,
                        <milestone unit="verse" n="46"/>
                        et imperasti eis, ut deservirent futuro plasmato homini.
                        <milestone unit="verse" n="47"/>
                        quinto autem die dixisti septimae parti ubi erat aqua
congregata, ut procrearet animalia, volatilia et pisces, et ita
fiebat
                        <milestone unit="verse" n="48"/>
                        aqua muta et sine anima, quod ei iubebatur, animalia
faciens, ut ex hoc mirabilia tua nationes enarrent.
                        <milestone unit="verse" n="49"/>
                        et tunc conservasti duas animas, nomen uni vocasti Enoch et
nomen secundi vocasti Leviathan.
                        <milestone unit="verse" n="50"/>
                        et separasti ea ab alterutro; non enim poterat septima pars
ubi erat aqua congregata capere ea.
                        <milestone unit="verse" n="51"/>
                        et dedisti Enoch unam partem quae siccata est tertio die,
ut inhabitet in ea, ubi sunt montes mille.
                        <milestone unit="verse" n="52"/>
                        Leviathae autem dedisti septimam partem humidam. et
servasti ea, ut fiant in devorationem quibus vis et quando vis.
                        <milestone unit="verse" n="53"/>
                        sexto autem die imperasti terrae, ut crearet coram te
iumenta et bestias et reptilia,
                        <milestone unit="verse" n="54"/>
                        et super his Adam, quem constituisti ducem super omnibus
factis quae fecisti, et ex eo educimur nos omnes quem elegisti
populum.
                        <milestone unit="verse" n="55"/>
                        haec autem omnia dixi coram te, Domine, quoniam dixisti
quia propter nos creasti primogenitum saeculum.
                        <milestone unit="verse" n="56"/>
                        residuas autem gentes ab Adam natas dixisti eas nihil esse,
et quoniam salivae adsimilatae sunt, et sicut stillicidium de
vaso similasti abundantiam eorum.
                        <milestone unit="verse" n="57"/>
                        et nunc, Domine, ecce istae gentes quae in nihilum
deputatae sunt dominari nostri et devorare nos.
                        <milestone unit="verse" n="58"/>
                        nos autem populus tuus quem vocasti primogenitum,
unigenitum, aemulatorem, carissimum, traditi sumus in manibus
eorum.
                        <milestone unit="verse" n="59"/>
                        et si propter nos creatum est saeculum, quare non
hereditatem possidemus nostrum saeculum? usquequo haec?
                    </p>
                </div>
                <div part="N" sample="complete" org="uniform" n="7" type="chapter">
                    <p>
                        <milestone unit="verse" n="1"/>
                        et factum est cum finissem loqui verba haec, et missus est
ad me angelus, qui missus fuerat ad me primis noctibus,
                        <milestone unit="verse" n="2"/>
                        et dixit ad me: surge, Ezra, et audi sermones quos veni
loqui ad te.
                        <milestone unit="verse" n="3"/>
                        et dixi: loquere, dominus meus. et dixit ad me: mare positum
est in spatioso loco ut esset altum et inmensum.
                        <milestone unit="verse" n="4"/>
                        erit autem ei introitus in angusto loco positus, ut esset
similis fluminis.
                        <milestone unit="verse" n="5"/>
                        si quis enim volens voluerit ingredi mare videre eum vel
dominari eius, si non transierit angustum, in latitudinem
venire quomodo poterit?
                        <milestone unit="verse" n="6"/>
                        item aliud: civitas est aedificata et posita in loco
campestri, est autem plena omnium bonorum.
                        <milestone unit="verse" n="7"/>
                        introitus autem eius angustus et in praecipiti positus, ut
esset a dextris quidem ignis, a sinistris vero aqua alta.
                        <milestone unit="verse" n="8"/>
                        semita autem est una sola inter eos posita, hoc est ignis et
aqua, ut non capiat semita nisi solummodo vestigium hominis.
                        <milestone unit="verse" n="9"/>
                        si autem data dabitur civitas homini in hereditatem, si non
heres antepositum periculum pertransierit, quomodo accipiet
hereditatem suam?
                        <milestone unit="verse" n="10"/>
                        et dixi: sic, domine. et dixit ad me: sic est et Israhel
pars.
                        <milestone unit="verse" n="11"/>
                        propter eos enim feci saeculum, et quando transgressus est
Adam constitutiones meas, iudicatum est quod factum est.
                        <milestone unit="verse" n="12"/>
                        et facti sunt introitus huius saeculi angusti et dolentes
et laboriosi, paucae autem et malae et periculorum plenae et
laborum magnorum fultae.
                        <milestone unit="verse" n="13"/>
                        nam maioris saeculi introitus spatiosi et securi et
facientes inmortalitatis fructum.
                        <milestone unit="verse" n="14"/>
                        si ergo non ingredientes ingressi fuerint qui vivunt
angusta et vana haec, non poterunt recipere quae sunt reposita.
                        <milestone unit="verse" n="15"/>
                        nunc ergo tu quare conturbaris, corruptibilis cum sis? et
quid moveris tu, cum sis mortalis?
                        <milestone unit="verse" n="16"/>
                        et quare non accepisti in corde tuo quod futurum, sed quod
in praesenti?
                        <milestone unit="verse" n="17"/>
                        et respondi et dixi: dominator domine, ecce disposuisti in
lege tua, quoniam iusti hereditabunt haec, impii autem
peribunt.
                        <milestone unit="verse" n="18"/>
                        iusti autem ferent angusta sperantes spatiosa; qui enim
impie gesserunt, et angustiam passi sunt et spatiosa non
viderunt.
                        <milestone unit="verse" n="19"/>
                        et dixit ad me: non es iudex super Dominum neque
intellegens super Altissimum.
                        <milestone unit="verse" n="20"/>
                        pereant enim multi praesentes, quam neglegatur quae
anteposita est Dei lex.
                        <milestone unit="verse" n="21"/>
                        mandans enim mandavit Dominus venientibus quando venerunt,
quid facientes viverent, et quid observantes non punirentur.
                        <milestone unit="verse" n="22"/>
                        hii autem non sunt persuasi et contradixerunt ei. et
constituerunt sibi cogitamenta vanitatis
                        <milestone unit="verse" n="23"/>
                        et proposuerunt sibi circumventiones delictorum. et
superdixerunt Altissimum non esse, et vias eius non
cognoverunt.
                        <milestone unit="verse" n="24"/>
                        et legem eius spreverunt et sponsiones eius abnegaverunt et
legitimis eius fidem non habuerunt et opera eius non
perfecerunt.
                        <milestone unit="verse" n="25"/>
                        propter hoc, Ezra, vacua vacuis et plena plenis.
                        <milestone unit="verse" n="26"/>
                        ecce enim tempus veniet, et erit quando venient signa quae
praedixi tibi, et apparebit sponsa et apparescens civitas et
ostendetur quae nunc subducitur terra.
                        <milestone unit="verse" n="27"/>
                        et omnis qui liberatus est de praedictis malis, ipse
videbit mirabilia mea.
                        <milestone unit="verse" n="28"/>
                        revelabitur enim Filius meus Iesus cum his qui cum eo, et
iucundabit qui relicti sunt annis quadringentis.
                        <milestone unit="verse" n="29"/>
                        et erit post annos hos, et morietur Filius meus Christus et
omnes qui spiramentum habent hominis.
                        <milestone unit="verse" n="30"/>
                        et convertetur saeculum in antiquum silentium diebus septem
sicut in prioribus initiis, ita ut nemo derelinquatur.
                        <milestone unit="verse" n="31"/>
                        et erit post dies septem, et excitabitur qui nondum vigilat
saeculum et morietur corruptum.
                        <milestone unit="verse" n="32"/>
                        et terra reddet qui in eam dormiunt, et pulvis qui in eo
silentio habitant, et promptuaria reddent quae eis commendatae
sunt animae.
                        <milestone unit="verse" n="33"/>
                        et revelabitur Altissimus super sedem iudicii, et
pertransibunt misericordiae, et longanimitas congregabitur,
                        <milestone unit="verse" n="34"/>
                        iudicium autem solum remanebit. et veritas stabit et fides
convalescet,
                        <milestone unit="verse" n="35"/>
                        et opus subsequetur et merces ostendetur. et iustitiae
vigilabunt et iniustitiae non dormibunt.
                        <milestone unit="verse" n="36"/>
                        et apparebit lacus tormenti et contra illum erit locus
requietionis, et clibanus gehennae ostendetur et contra eam
iucunditatis paradisus.
                        <milestone unit="verse" n="37"/>
                        et dicet tunc Altissimus ad excitatas gentes: videte et
intellegite quem negastis vel cui non servistis vel cuius
diligentias sprevistis.
                        <milestone unit="verse" n="38"/>
                        videte contra et in contra, hic iucunditas et requies et
ibi ignis et tormenta. haec autem loquetur ad eos in die
iudicii.
                        <milestone unit="verse" n="39"/>
                        haec talis quae neque solem habet neque lunam neque
stellas,
                        <milestone unit="verse" n="40"/>
                        neque nubem neque tonitruum neque coruscationem, neque
ventum neque aquam neque aerem, neque tenebras neque sero neque
mane,
                        <milestone unit="verse" n="41"/>
                        neque aestatem neque ver neque aestum, neque hiemem neque
gelum neque frigus, neque grandinem neque pluviam neque ros,
                        <milestone unit="verse" n="42"/>
                        neque meridiem neque noctem neque ante lucem, neque nitorem
neque claritatem neque lucem, nisi solummodo splendorem
claritatis Altissimi, unde omnes incipiant videre quae
anteposita sunt.
                        <milestone unit="verse" n="43"/>
                        spatium enim habebit sicut ebdomada annorum.
                        <milestone unit="verse" n="44"/>
                        hoc est iudicium meum et constitutio eius, tibi autem soli
ostendi haec.
                        <milestone unit="verse" n="45"/>
                        et respondi: tunc et dixi, domine, et nunc dico: beati
praesentes et observantes quae a te constituta sunt.
                        <milestone unit="verse" n="46"/>
                        sed de quibus erat oratio mea, quis enim est de
praesentibus qui non peccavit, vel quis natorum qui non
praeterivit sponsionem tuam.
                        <milestone unit="verse" n="47"/>
                        et nunc video, quoniam ad paucos pertinebit futurum
saeculum iucunditatem facere, multis autem tormenta.
                        <milestone unit="verse" n="48"/>
                        increvit enim in nos cor malum, quod nos abalienavit ab his
et deduxit nos in corruptionem, et itinera mortis ostendit
nobis, semitas perditionis, et longe fecit nos a vita; et hoc
non paucos, sed paene omnes qui creati sunt.
                        <milestone unit="verse" n="49"/>
                        et respondit ad me et dixit: audi me et instruam te et de
sequenti corripiam te.
                        <milestone unit="verse" n="50"/>
                        propter hoc non fecit Altissimus unum saeculum sed duo.
                        <milestone unit="verse" n="51"/>
                        tu enim quia dixisti non esse multos iustos sed paucos,
impios vero multiplicari, audi ad haec.
                        <milestone unit="verse" n="52"/>
                        lapides electos si habueris paucos valde, ad numerum eorum
conpones eos tibi, plumbum autem et fictile abundat.
                        <milestone unit="verse" n="53"/>
                        et dixi: domine, quomodo poterit?
                        <milestone unit="verse" n="54"/>
                        et dixit ad me: non hoc solummodo, sed interroga terram et
dicet tibi, adulare ei et narrabit tibi.
                        <milestone unit="verse" n="55"/>
                        dices enim ei: aurum creas et argentum et aeramentum et
ferrum quoque et plumbum et fictile.
                        <milestone unit="verse" n="56"/>
                        multiplicatur autem argentum super aurum, et aeramentum
super argentum, et ferrum super aeramentum, plumbum super
ferrum, et fictile super plumbum.
                        <milestone unit="verse" n="57"/>
                        aestima ergo tu quae haec sint pretiosa et desiderabilia,
quod multiplicatur aut quod rarum nascitur.
                        <milestone unit="verse" n="58"/>
                        et dixi: dominator domine, quod abundat vilius, quod enim
rarius pretiosius est.
                        <milestone unit="verse" n="59"/>
                        et respondit ad me et dixit: in te ista pondera quae
cogitasti, quoniam qui habet quod difficile est, gaudet super
eum qui habet abundantia.
                        <milestone unit="verse" n="60"/>
                        sic et a me repromissa creatura. iucundabor enim super
paucis qui salvabuntur, propterea quod ipsi sunt qui gloriam
meam nunc dominationem fecerunt et per quos nunc nomen meum
nominatum est.
                        <milestone unit="verse" n="61"/>
                        et non contristabor super multitudinem eorum qui perierunt,
ipsi enim sunt qui vapori nunc adsimilati sunt et flammae ac
fumo adaequati sunt et exarserunt et ferverunt et extincti
sunt.
                        <milestone unit="verse" n="62"/>
                        et respondi et dixi: o tu terra, quid peperisti? si sensus
factus est de pulvere sicut et cetera creatura,
                        <milestone unit="verse" n="63"/>
                        melius enim erat et ipsum pulverem non esse natum, ut non
sensus inde fieret.
                        <milestone unit="verse" n="64"/>
                        nunc autem nobiscum crescit sensus, et propter hoc
torquemur, quoniam scientes perimus.
                        <milestone unit="verse" n="65"/>
                        lugeat hominum genus et agrestes bestiae laetentur; lugeant
omnes qui nati sunt, quadrupedia vero et pecora iucundentur.
                        <milestone unit="verse" n="66"/>
                        multum enim melius est illis quam nobis. non enim sperant
iudicium, nec enim sciunt cruciamenta nec salutem post mortem
repromissam sibi.
                        <milestone unit="verse" n="67"/>
                        nobis autem quid prodest, quoniam salvati salvabimur sed
tormento tormentabimur?
                        <milestone unit="verse" n="68"/>
                        omnes enim qui nati sunt commixti sunt iniquitatibus et
pleni sunt peccatis et gravati delictis.
                        <milestone unit="verse" n="69"/>
                        et si non essemus post mortem in iudicio venientes, melius
fortassis nobis venisset.
                        <milestone unit="verse" n="70"/>
                        et respondit ad me et dixit: et quando Altissimus faciens
faciebat saeculum et Adam et omnes qui ex eo venerunt, primum
praeparavit iudicium et quae sunt iudicii.
                        <milestone unit="verse" n="71"/>
                        et nunc de sermonibus tuis intellege, quoniam dixisti quia
sensus nobiscum crescit.
                        <milestone unit="verse" n="72"/>
                        qui ergo commorantes sunt in terra hinc cruciabuntur,
quoniam sensum habentes iniquitatem fecerunt, et mandata
accipientes non servaverunt ea, et legem consecuti fraudaverunt
eam quam acceperunt.
                        <milestone unit="verse" n="73"/>
                        et quid habebunt dicere in iudicio vel quomodo respondebunt
in novissimis temporibus?
                        <milestone unit="verse" n="74"/>
                        quantum enim tempus, ex quo longanimitatem habuit
Altissimus his qui inhabitant saeculum, et non propter eos, sed
propter ea quae providit tempora.
                        <milestone unit="verse" n="75"/>
                        et respondi et dixi: si inveni gratiam coram te, domine
demonstra et hoc servo tuo, si post mortem vel nunc quando
reddemus unusquisque animam suam, si conservati conservabimur
in requie, donec veniant tempora illa in quibus incipies
creaturam renovare aut amodo cruciabimur?
                        <milestone unit="verse" n="76"/>
                        et respondit ad me et dixit: ostendam tibi et hoc. tu autem
noli commisceri cum eis qui spreverunt, neque connumeres te cum
his qui cruciantur.
                        <milestone unit="verse" n="77"/>
                        etenim est tibi thesaurus operum repositus apud Altissimum,
sed non tibi demonstrabitur usque in novissimis temporibus.
                        <milestone unit="verse" n="78"/>
                        nam de morte sermo: quando profectus fuerit terminus
sententiae ab Altissimo ut homo moriatur, recedente
inspiratione de corpore ut dimittatur iterum ad eum qui dedit,
adorare gloriam Altissimi primum.
                        <milestone unit="verse" n="79"/>
                        et si quidem esset eorum qui spreverunt et non servaverunt
viam Altissimi et eorum qui contempserunt legem eius et eorum
qui oderunt eos qui timent Deum,
                        <milestone unit="verse" n="80"/>
                        haec inspirationes inhabitationes non ingredientur, sed
vagantes erunt amodo in cruciamentis, dolentes semper et
tristes, per septem vias.
                        <milestone unit="verse" n="81"/>
                        via prima, quia spreverunt legem Altissimi.
                        <milestone unit="verse" n="82"/>
                        secunda via, quia iam non possunt reversionem bonam facere,
ut vivant.
                        <milestone unit="verse" n="83"/>
                        tertia via, vident repositam mercedem his qui testamentis
Altissimi crediderunt.
                        <milestone unit="verse" n="84"/>
                        quarta via, considerabunt sibi in novissimis repositum
cruciamentum.
                        <milestone unit="verse" n="85"/>
                        quinta via, videntes aliorum habitacula ab angelis
conservari cum silentio magno.
                        <milestone unit="verse" n="86"/>
                        sexta via, videntes quemadmodum de eis pertransientem
cruciamentum.
                        <milestone unit="verse" n="87"/>
                        septima via, quae omnium supradictarum viarum maior est,
quoniam detabescent in confusione et consumentur inhonoribus et
marcescent in timoribus, videntes gloriam Altissimi coram quem
viventes peccaverunt et coram quem incipient in novissimis
temporibus iudicari.
                        <milestone unit="verse" n="88"/>
                        nam eorum qui servaverunt vias Altissimi ordo hic est,
quando separari incipient a vaso corruptibili.
                        <milestone unit="verse" n="89"/>
                        in eo tempore commoratae servierunt cum labore Altissimo et
omni hora sustinuerunt periculum, uti perfecte custodirent
legislatoris legem.
                        <milestone unit="verse" n="90"/>
                        propter quod hic de his sermo:
                        <milestone unit="verse" n="91"/>
                        in primis vident cum exultatione multa gloriam eius qui
suscipit eas, requiescent enim per septem ordines.
                        <milestone unit="verse" n="92"/>
                        ordo primus, quoniam cum labore multo certati sunt, ut
vincerent cum eis plasmatum cogitamentum malum, ut non eas
seducat a vita ad mortem.
                        <milestone unit="verse" n="93"/>
                        secundus ordo, quoniam vident conplicationem in qua
vagantur impiorum animae et quae in eis manet punitio.
                        <milestone unit="verse" n="94"/>
                        tertius ordo, videntes testimonium quod testificatus est
eis qui plasmavit eas, quoniam viventes servaverunt quae per
fidem data est lex.
                        <milestone unit="verse" n="95"/>
                        quartus ordo, intellegentes requiem quam nunc in
promptuariis eorum congregati requiescent cum silentio multo ab
angelis conservati, et quae in novissimis eorum manet gloriam.
                        <milestone unit="verse" n="96"/>
                        quintus ordo, exultantes quomodo corruptibile effugerunt
nunc, et futurum quomodo hereditatem possidebunt, adhuc autem
videntes angustum et labore plenum quo iam liberati sunt et
spatiosum incipiunt recipere, frunescentes et inmortales.
                        <milestone unit="verse" n="97"/>
                        sextus ordo, quando eis ostendetur quomodo incipiet vultus
eorum fulgere sicut sol, et quomodo incipient stellis
adsimilari lumini, amodo non corrupti.
                        <milestone unit="verse" n="98"/>
                        septimus ordo, qui est omnibus supradictis maior, quoniam
exultabunt cum fiducia et quoniam confidebunt non confusi et
gaudebunt non reverentes; festinant enim videre vultum eius cui
serviunt viventes et a quo incipiunt gloriosi mercedem
recipere.
                        <milestone unit="verse" n="99"/>
                        hic ordo animarum iustorum, ut amodo adnuntiatur;
praedictae viae cruciatus quas patiuntur amodo qui neglexerint.
                        <milestone unit="verse" n="100"/>
                        et respondi et dixi: ergo dabitur tempus animabus,
postquam separatae fuerint de corporibus, ut videant de quo
mihi dixisti?
                        <milestone unit="verse" n="101"/>
                        et dixit mihi: septem diebus erit libertas earum, ut
videant in septem diebus qui praedicti sunt sermones, et postea
congregabuntur in habitaculis suis.
                        <milestone unit="verse" n="102"/>
                        et respondi et dixi: si inveni gratiam ante oculos tuos,
demonstra mihi adhuc servo tuo, si in die iudicii iusti impios
excusare poterint vel deprecari pro eis Altissimum,
                        <milestone unit="verse" n="103"/>
                        si patres pro filiis vel filii pro parentibus, si fratres
pro fratribus, si adfines pro proximis, si fidentes pro
carissimis.
                        <milestone unit="verse" n="104"/>
                        et respondit ad me et dixit: quoniam invenisti gratiam
coram oculis meis, et hoc tibi demonstrabo. dies iudicii audax
est et omnibus signaculum veritatis demonstrans. quemadmodum
nunc non mittit pater filium vel filius patrem aut dominus
servum vel fidus carissimum, ut pro eo intellegat aut dormiat
aut manducet aut curetur,
                        <milestone unit="verse" n="105"/>
                        sic numquam nemo pro aliquo rogabit; omnes enim portabunt
unusquisque tunc iniustitias suas aut iustitias.
                        <milestone unit="verse" n="106"/>
                        et respondi et dixi: et quomodo invenimus modo, quoniam
rogavit primus Abraham propter Sodomitas, et Moyses pro
patribus qui in deserto peccaverunt,
                        <milestone unit="verse" n="107"/>
                        et Iesus qui post eum pro Israhel in diebus Achar, et
Samuhel in diebus Saul,
                        <milestone unit="verse" n="108"/>
                        et David pro confractione, et Salomon pro eis qui in
sanctificationem,
                        <milestone unit="verse" n="109"/>
                        et Helias pro his qui pluviam acceperunt et pro mortuo ut
viveret,
                        <milestone unit="verse" n="110"/>
                        et Ezechias pro populo in diebus Sennacherib, et multi pro
multis?
                        <milestone unit="verse" n="111"/>
                        si ergo modo, quando corruptibile increvit et iniustitia
multiplicata est, exoraverunt iusti pro impiis quare et tunc
sic non erit?
                        <milestone unit="verse" n="112"/>
                        et respondit ad me et dixit: praesens saeculum non est
finis, gloria in eo non frequens manet, propter hoc oraverunt
qui potuerunt pro invalidis.
                        <milestone unit="verse" n="113"/>
                        dies enim iudicii erit finis temporis huius et initium
futuri inmortalis temporis, in quo pertransivit corruptela,
                        <milestone unit="verse" n="114"/>
                        soluta est intemperantia, abscisa est incredulitas, crevit
autem iustitia, orta est veritas.
                        <milestone unit="verse" n="115"/>
                        tunc ergo nemo poterit misereri eius qui in iudicio victus
fuerit, neque demergere eum qui vicerit.
                        <milestone unit="verse" n="116"/>
                        et respondi et dixi: hic sermo meus primus et novissimus,
quoniam melius erat non dare terram Adam vel, cum iam dedisset,
coercere eum ut non peccaret.
                        <milestone unit="verse" n="117"/>
                        quid enim prodest omnibus in praesenti vivere in tristitia
et mortuos sperare punitionem?
                        <milestone unit="verse" n="118"/>
                        o tu quid fecisti, Adam? si enim tu peccasti, non est
factum solius tuus casus sed et nostrum qui ex te advenimus.
                        <milestone unit="verse" n="119"/>
                        quid enim nobis prodest, si promissum est nobis inmortale
tempus, nos vero mortalia opera egimus?
                        <milestone unit="verse" n="120"/>
                        et quoniam praedicta est nobis perennis spes, nos vero
pessime vani facti sumus?
                        <milestone unit="verse" n="121"/>
                        et quoniam reposita sunt habitacula sanitatis et
securitatis, nos vero male conversati sumus?
                        <milestone unit="verse" n="122"/>
                        et quoniam incipiet gloria Altissimi protegere eos qui
caste conversati sunt, nos autem pessimis viis ambulavimus?
                        <milestone unit="verse" n="123"/>
                        et quoniam ostendetur paradisus, cuius fructus incorruptus
perseverat, in quo est saturitas et medella,
                        <milestone unit="verse" n="124"/>
                        nos vero non ingrediemur, ingratis enim locis conversati
sumus?
                        <milestone unit="verse" n="125"/>
                        et quoniam super stellas fulgebunt facies eorum qui
abstinentiam habuerunt, nostrae vero facies super tenebras
nigrae?
                        <milestone unit="verse" n="126"/>
                        non enim cogitavimus viventes quando iniquitatem
faciebamus, quid incipientes post mortem pati.
                        <milestone unit="verse" n="127"/>
                        et respondit et dixit: hoc est cogitamentum certaminis,
quem certavit qui super terram natus est homo,
                        <milestone unit="verse" n="128"/>
                        ut si victus fuerit patiatur quod dixisti, si autem
vicerit recipiet quod dico,
                        <milestone unit="verse" n="129"/>
                        quoniam haec est via, quam Moyses dixit cum viveret ad populum dicens: elige tibi vitam ut vivas.
                        <milestone unit="verse" n="130"/>
                        non crediderunt autem ei, sed nec post eum prophetis, sed
nec mihi qui locutus sum ad eos,
                        <milestone unit="verse" n="131"/>
                        quoniam non esset tristitia in perditione eorum, sicut et
futurum est gaudium super eos quibus persuasa est salus.
                        <milestone unit="verse" n="132"/>
                        et respondi et dixi: scio, domine, quoniam nunc vocatus
est Altissimus misericors, in eo quod misereatur qui nondum in
saeculo advenerunt,
                        <milestone unit="verse" n="133"/>
                        et miserator, in eo quod miseretur illis qui conversionem
faciunt in lege eius,
                        <milestone unit="verse" n="134"/>
                        et longanimis, quoniam longanimitatem praestat his qui
peccaverunt quasi suis operibus,
                        <milestone unit="verse" n="135"/>
                        et munificus, quoniam quidem donare vult pro exigere,
                        <milestone unit="verse" n="136"/>
                        et multae misericordiae, quoniam multiplicat magis
misericordias his qui praesentes sunt et qui praeterierunt et
qui futuri sunt.
                        <milestone unit="verse" n="137"/>
                        si enim non multiplicaverit, non vivificabitur saeculum
cum his qui habitant in eo.
                        <milestone unit="verse" n="138"/>
                        et donator, quoniam si non donaverit de bonitate sua, ut
adleventur hii qui iniquitates fecerunt de suis iniquitatibus,
non poterit decies millesima pars hominum vivificari,
                        <milestone unit="verse" n="139"/>
                        et iudex, si non ignoverit his qui creati sunt verbo eius
et deleverit multitudinem contemptionum, non fortassis
derelinquentur innumerabilem multitudinem nisi pauci valde.
                    </p>
                </div>
                <div part="N" sample="complete" org="uniform" n="8" type="chapter">
                    <p>
                        <milestone unit="verse" n="1"/>
                        et respondit ad me et dixit: hoc saeculum fecit Altissimus
propter multos, futurum autem propter paucos.
                        <milestone unit="verse" n="2"/>
                        dicam autem coram te similitudinem, Ezra. quomodo autem
interrogabis terram et dicet tibi, quoniam dabit terram multam
magis unde fiat fictile, parvum autem pulverem unde aurum fit,
sic et actus praesentis saeculi.
                        <milestone unit="verse" n="3"/>
                        multi quidem creati sunt, pauci autem salvabuntur.
                        <milestone unit="verse" n="4"/>
                        et respondi et dixi: absolve ergo anima sensum et devoret
quod sapit.
                        <milestone unit="verse" n="5"/>
                        convenisti inobaudire et profecta es nolens, nec enim tibi
est datum spatium nisi solum modicum vivere.
                        <milestone unit="verse" n="6"/>
                        o Domine super nos, si permittes servo tuo, ut oremus coram
te et des nobis semen cordis et sensui culturam unde fructum
fiat, unde vivere possit omnis corruptus qui portabit locum
hominis.
                        <milestone unit="verse" n="7"/>
                        solus enim es, et una plasmatio nos sumus manuum tuarum,
sicut locutus es.
                        <milestone unit="verse" n="8"/>
                        et quoniam vivificas nunc in matrice plasmatum corpus et
praestas membra, conservatur in igne et aqua tua creatio et
novem mensibus patitur tua plasmatio tuae creaturae quae in eo
creata est.
                        <milestone unit="verse" n="9"/>
                        ipsum autem quod servat et quod servatur utraque servabuntur
servatione tua. et quando iterum reddit matrix quae in ea
creverint,
                        <milestone unit="verse" n="10"/>
                        imperasti ut ex ipsis membris, hoc est mamillis, praebere
lac, fructum mamillarum.
                        <milestone unit="verse" n="11"/>
                        ut nutriatur id quod plasmatum est usque in tempus aliquem.
et postea dispones eum tuae misericordiae,
                        <milestone unit="verse" n="12"/>
                        enutristi eum tuae iustitiae, et erudisti eum in lege tua
et corripuisti eum tuo intellectu,
                        <milestone unit="verse" n="13"/>
                        et mortificabis eum ut tuam creaturam et vivificabis eum ut
tuum opus.
                        <milestone unit="verse" n="14"/>
                        si ergo perdideris qui tantis laboribus plasmatus est tuo
iussu, facili ordine, et ut quid fiebat?
                        <milestone unit="verse" n="15"/>
                        et nunc dicens dicam: de omni homine tu magis scis, de
populo autem tuo quod mihi dolet,
                        <milestone unit="verse" n="16"/>
                        et de hereditate tua propter quam lugeo, et de Israhel
propter quem tristis sum, et de semine Iacob propter quod
conturbor.
                        <milestone unit="verse" n="17"/>
                        ideo incipiam orare coram te pro me et pro eis, quoniam
video lapsos nostros qui inhabitamus terram,
                        <milestone unit="verse" n="18"/>
                        sed audivi celeritatem iudicii quod futurum est.
                        <milestone unit="verse" n="19"/>
                        ideo audi meam vocem et intellege sermonum meorum, et
loquar coram te.
                        <milestone unit="verse" n="20"/>
                        initium verborum Ezrae priusquam adsumeretur, et dixit:
Domine qui habitas in saeculum, cuius oculi elati et superna in
aerem,
                        <milestone unit="verse" n="21"/>
                        et cuius thronus inaestimabilis et gloria
inconprehensibilis, cui adstat exercitus angelorum cum tremore,
                        <milestone unit="verse" n="22"/>
                        quorum servatio in vento et igni convertitur, cuius verbum
verum et dicta perseverantia,
                        <milestone unit="verse" n="23"/>
                        cuius iussio fortis et dispositio terribilis, cuius
aspectus arefecit abyssos et indignatio tabescere facit montes
et veritas testificatur.
                        <milestone unit="verse" n="24"/>
                        exaudi, Domine, orationem servi tui et auribus percipe
precationem figmenti tui, intende verba mea.
                        <milestone unit="verse" n="25"/>
                        dum enim vivo loquar et dum sapio respondeam.
                        <milestone unit="verse" n="26"/>
                        ne aspicias populi tui delicta, sed qui tibi in veritate
serviunt.
                        <milestone unit="verse" n="27"/>
                        nec adtendas impie agentium studia, sed qui tua testimonia
cum doloribus custodierunt.
                        <milestone unit="verse" n="28"/>
                        neque cogites qui in conspectu tuo false conversati sunt,
sed memorare qui ex voluntate tuum timorem cognoverunt.
                        <milestone unit="verse" n="29"/>
                        neque volueris perdere qui pecorum mores habuerunt, sed
respicias eos qui legem tuam splendide docuerunt.
                        <milestone unit="verse" n="30"/>
                        neque indigneris eis qui bestiis peius sunt iudicati, sed
diligas eos qui semper in tua gloria confiderunt.
                        <milestone unit="verse" n="31"/>
                        quoniam nos et patres nostri mortalibus moribus egimus, tu
autem propter nos peccatores misericors vocaberis.
                        <milestone unit="verse" n="32"/>
                        si enim desideraveris ut nostri miserearis, tunc misericors
vocaberis, nobis enim non habentibus opera iustitiae.
                        <milestone unit="verse" n="33"/>
                        iusti enim, quibus sunt operae multae repositae apud te, ex
propriis operibus recipient mercedem.
                        <milestone unit="verse" n="34"/>
                        quid est enim homo, ut ei indigneris, aut genus
corruptibile, ut ita amariceris de ipso.
                        <milestone unit="verse" n="35"/>
                        in veritate enim nemo de genitis est qui non impie gessit,
et de confitentibus qui non deliquit.
                        <milestone unit="verse" n="36"/>
                        in hoc enim adnuntiabitur iustitia tua, et bonitas tua
Domine, cum misertus fueris eis qui non habent substantiam
operum bonorum.
                        <milestone unit="verse" n="37"/>
                        et respondit ad me et dixi:t recte locutus es aliqua, et
iuxta sermones tuos sic et fiet,
                        <milestone unit="verse" n="38"/>
                        quoniam vere non cogitabo super plasma eorum qui
peccaverunt aut mortem aut iudicium aut perditionem,
                        <milestone unit="verse" n="39"/>
                        sed iucundabor super iustorum figmentum, peregrinationes
quoque et salvationes et mercedis receptiones.
                        <milestone unit="verse" n="40"/>
                        quomodo ergo locutus sum, sic et est.
                        <milestone unit="verse" n="41"/>
                        sicut enim agricola serit super terram semina multa et
plantationis multitudinem plantat, sed non in tempore non omnia
quae seminata sunt salvabuntur, sed nec omnia quae plantata
sunt radicabunt, sic et qui in saeculo seminati sunt non omnes
salvabuntur.
                        <milestone unit="verse" n="42"/>
                        et respondi et dixi: si inveni gratiam loquar.
                        <milestone unit="verse" n="43"/>
                        quoniam semen agricolae, si non ascenderit -- non enim
accepit pluviam tuam in tempore -- et si corruptum fuerit
multitudine pluviae,
                        <milestone unit="verse" n="44"/>
                        hoc perit; sed homo qui manibus tuis plasmatus est et tuae
imagini nominatus, quoniam similatus est per quem omnia
plasmasti, et similasti eum semini agricolae.
                        <milestone unit="verse" n="45"/>
                        non super nos, sed parce populo tuo et miserere hereditati
tuae, tuae enim creaturae misereris.
                        <milestone unit="verse" n="46"/>
                        et respondit ad me et dixit: quae sunt praesentia
praesentibus et quae futura futuris.
                        <milestone unit="verse" n="47"/>
                        multum enim tibi restat, ut possis diligere meam creaturam
super me. tu autem frequenter te et ipsum proximasti iniustis
numquam.
                        <milestone unit="verse" n="48"/>
                        sed et in hoc mirabilis eris coram Altissimo,
                        <milestone unit="verse" n="49"/>
                        quoniam humiliasti te, sicut decet te, et non iudicasti te
inter iustos. plurimum glorificeris,
                        <milestone unit="verse" n="50"/>
                        propter quod miseriae multae miserabiles efficientur qui
inhabitant saeculum in novissimis, quia in multa superbia
ambulaverunt.
                        <milestone unit="verse" n="51"/>
                        tu autem pro te intellege et de similibus tuis inquire
gloriam.
                        <milestone unit="verse" n="52"/>
                        vobis enim apertus est paradisus, plantata est arbor vitae,
praeparatum est futurum tempus praeparata est abundantia,
aedificata est civitas, probata est requies, perfecta est
bonitas ante perfecta sapientia.
                        <milestone unit="verse" n="53"/>
                        radix signata est a vobis, infirmitas extincta est a vobis
et mors absconsa est, infernum fugit et corruptio in
oblivionem.
                        <milestone unit="verse" n="54"/>
                        transierunt dolores et ostensus est in finem thesaurus
inmortalitatis.
                        <milestone unit="verse" n="55"/>
                        noli ergo adicere inquirendo de multitudine eorum qui
pereunt.
                        <milestone unit="verse" n="56"/>
                        nam et ipsi accipientes libertatem spreverunt Altissimum et
legem eius contempserunt et vias eius dereliquerunt.
                        <milestone unit="verse" n="57"/>
                        adhuc autem et iustos eius conculcaverunt.
                        <milestone unit="verse" n="58"/>
                        et dixerunt in corde suo non esse Deum, et quidem scientes
quoniam moriuntur.
                        <milestone unit="verse" n="59"/>
                        sicut enim vos suscipient quae praedicta sunt, sic eos
sitis et cruciatus quae praeparata sunt, non enim Altissimus vo
v. A. A hominem disperdi.
                        <milestone unit="verse" n="60"/>
                        sed ipsi qui creati sunt coinquinaverunt nomen eius qui
fecit eos, et ingrati fuerunt ei qui praeparavit eis nunc
vitam.
                        <milestone unit="verse" n="61"/>
                        quapropter iudicium meum modo adpropinquat,
                        <milestone unit="verse" n="62"/>
                        quod non omnibus demonstravi nisi tibi et tibi similibus paucis. et respondi et dixi:
                        <milestone unit="verse" n="63"/>
                        ecce nunc, Domine, demonstrasti mihi multitudinem signorum
quae incipies facere in novissimis, sed non demonstrasti mihi
quo tempore.
                    </p>
                </div>
                <div part="N" sample="complete" org="uniform" n="9" type="chapter">
                    <p>
                        <milestone unit="verse" n="1"/>
                        et respondit ad me et dixit: metiens metire in temet ipso,
et erit cum videris, quoniam transivit pars quaedam signorum
quae praedicta sunt,
                        <milestone unit="verse" n="2"/>
                        tunc intelleges, quoniam ipsud est tempus, in quo incipiet
Altissimus visitare saeculum qui ab eo factus est.
                        <milestone unit="verse" n="3"/>
                        et quando videbitur in saeculo motio locorum, populorum
turbatio, gentium cogitationes, ducum inconstantia, principum
turbatio.
                        <milestone unit="verse" n="4"/>
                        et tunc intelleges, quoniam de his erat Altissimus locutus a
diebus qui fuerunt ante ab initio.
                        <milestone unit="verse" n="5"/>
                        sicut enim omne quod factum est in saeculo, initium per
consummationem et consummatio manifesta,
                        <milestone unit="verse" n="6"/>
                        sic et Altissimi tempora, initia manifesta in prodigiis et
virtutibus, et consummatio in actu et in signis.
                        <milestone unit="verse" n="7"/>
                        et erit, omnis qui salvus factus fuerit et qui poterit
effugere per opera sua vel per fidem in qua credidit, is
                        <milestone unit="verse" n="8"/>
                        relinquetur de praedictis periculis et videbit salutare meum
in terra mea et in finibus meis, quae sanctificavi mihi a
saeculo.
                        <milestone unit="verse" n="9"/>
                        et tunc mirabuntur qui nunc abusi sunt vias meas, et in
cruciamentis commorabuntur hii qui eos proiecerunt in
contemptu.
                        <milestone unit="verse" n="10"/>
                        quotquot enim non cognoverunt me viventes beneficia
consecuti,
                        <milestone unit="verse" n="11"/>
                        et quotquot fastidierunt legem meam, cum adhuc erant
habentes libertatem,
                        <milestone unit="verse" n="12"/>
                        et cum adhuc esset eis apertum paenitentiae locus non
intellexerunt sed spreverunt, hos oportet post mortem in
cruciamento cognoscere.
                        <milestone unit="verse" n="13"/>
                        tu ergo adhuc noli curiosus esse quomodo impii
cruciabuntur, sed inquire quomodo iusti salvabuntur, et quorum
saeculum et propter quos saeculum et quando.
                        <milestone unit="verse" n="14"/>
                        respondi et dixi:
                        <milestone unit="verse" n="15"/>
                        olim locutus sum et nunc dico et postea dicam, quoniam
plures sunt qui pereunt quam qui salvabuntur,
                        <milestone unit="verse" n="16"/>
                        sicut multiplicat fluctus super guttam. et respondit ad me et dixit:
                        <milestone unit="verse" n="17"/>
                        qualis ager, talia et semina, et quales flores, tales et
tincturae, et qualis opera, talis et creatio, et qualis
agricola, talis et area. quoniam tempus erat saeculi,
                        <milestone unit="verse" n="18"/>
                        et tunc cum essem parans eis, his qui nunc, antequam fieret
illis saeculum in quo inhabitarent, et nemo contradixit mihi
                        <milestone unit="verse" n="19"/>
                        tunc, nec enim erat quisquam, et nunc creati in hoc mundo
parato et mensa indeficienti et lege investigabili, corrupti
sunt moribus eorum.
                        <milestone unit="verse" n="20"/>
                        et consideravi saeculum meum, et ecce erat perditum et
orbem meum, et ecce erat periculi propter cogitationes quae in
eo advenerunt.
                        <milestone unit="verse" n="21"/>
                        Et vidi et peperci eis vix valde, et salvavi mihi acinum de
botru et plantationem de tribu multa.
                        <milestone unit="verse" n="22"/>
                        pereat ergo multitudo quae sine causa nata est, et servetur
acinus meus et plantatio mea, quia cum multo labore perfeci
haec.
                        <milestone unit="verse" n="23"/>
                        tu autem si adhuc intermittas septem dies alios, sed non
ieiunabis in eis,
                        <milestone unit="verse" n="24"/>
                        ibis autem in campum florum, ubi domus non est aedificata,
et manduca solummodo de floribus campi, et carnem non gustabis
et vinum non bibes sed solummodo flores,
                        <milestone unit="verse" n="25"/>
                        et deprecare Altissimum sine intermissione, et veniam et
loquar tecum.
                        <milestone unit="verse" n="26"/>
                        et profectus sum, sicut dixit mihi, in campum quod vocatur
Ardat, et sedi ibi in floribus et de herbis agri manducavi et
facta est esca earum mihi in saturitatem.
                        <milestone unit="verse" n="27"/>
                        et factum est post dies septem, et ego discumbebam supra
faenum et cor meum iterum turbabatur sicut et ante.
                        <milestone unit="verse" n="28"/>
                        et apertum est os meum et inchoavi dicere coram Altissimo et dixi:
                        <milestone unit="verse" n="29"/>
                        o Domine, in nobis ostendens ostensus es patribus nostris
in deserto, quando erant exientes de Aegypto et quando
veniebant in deserto quod non calcatur et infructuoso, et dicens dixisti:
                        <milestone unit="verse" n="30"/>
                        tu Israhel audi me, et semen Iacob intendite sermonibus meis.
                        <milestone unit="verse" n="31"/>
                        ecce enim ego semino in vobis legem meam, et faciet in
vobis fructum, et glorificamini in eo per saeculum.
                        <milestone unit="verse" n="32"/>
                        nam patres nostri accipientes legem non servaverunt et
legitima mea non custodierunt. et factum est fructum legis non
periens; nec enim poterat, quoniam tuus erat.
                        <milestone unit="verse" n="33"/>
                        nam qui acceperunt perierunt, non custodientes quod in eis
seminatum fuerat.
                        <milestone unit="verse" n="34"/>
                        et ecce consuetudo est ut, cum acceperit terra semen vel
navem mare vel vas aliud escas vel potus,, et cum fuerit ut
exterminetur
                        <milestone unit="verse" n="35"/>
                        quod seminatum est vel quod missum est vel quae suscepta
sunt, exterminentur haec, susceptoria vero manent. apud nos si
enim non sic factum est.
                        <milestone unit="verse" n="36"/>
                        nos quidem qui legem accepimus peccantes peribimus et cor
nostrum quod suscepit eam.
                        <milestone unit="verse" n="37"/>
                        nam lex non perit sed permanet in suo honore.
                        <milestone unit="verse" n="38"/>
                        et cum loquor haec in corde meo, et respexi oculis meis et
vidi mulierem in dextera parte, et ecce haec lugebat et
plorabat cum voce magna, et animo dolebat valde, et vestimenta
eius discisa et cinis super caput eius.
                        <milestone unit="verse" n="39"/>
                        et dimisi cogitatus in quibus eram cogitans et conversus sum ad eam et dixi ei:
                        <milestone unit="verse" n="40"/>
                        ut quid fles et quid doles animo? et dixit ad me:
                        <milestone unit="verse" n="41"/>
                        dimitte me, dominus meus, ut defleam me et adiciam dolorem,
quoniam valde amara sum animo et humiliata sum valde.
                        <milestone unit="verse" n="42"/>
                        et dixi ei: quid passa es, dic mihi. et dixit ad me:
                        <milestone unit="verse" n="43"/>
                        sterilis fui ego famula tua et non peperi habens maritum
annis triginta.
                        <milestone unit="verse" n="44"/>
                        ego enim per singulas horas et per singulos dies in annis
triginta his deprecabar Altissimum nocte ac die.
                        <milestone unit="verse" n="45"/>
                        et factum est post triginta annos, exaudivit me Deus
ancillae tuae et pervidit humilitatem meam et adtendit
tribulationi meae et dedit mihi filium. et iucundata sum super
eum valde ego et vir meus et omnes cives mei, et
honorificabamus valde Fortem.
                        <milestone unit="verse" n="46"/>
                        et nutrivi eum cum labore multo.
                        <milestone unit="verse" n="47"/>
                        et factum est cum crevisset et venissem accipere illi
uxorem, et feci diem epuli.
                    </p>
                </div>
                <div part="N" sample="complete" org="uniform" n="10" type="chapter">
                    <p>
                        <milestone unit="verse" n="1"/>
                        et factum est cum introisset filius meus in thalamo suo,
cecidit et mortuus est.
                        <milestone unit="verse" n="2"/>
                        et evertimus omnes lumina, et surrexerunt omnes cives mei
ad consolandam me, et quievi usque in alium diem usque noctem.
                        <milestone unit="verse" n="3"/>
                        et factum est cum omnes quievissent ut me consolarentur ut
quiescerem, et surrexi nocte et fugi et veni, sicut vides, in
hoc campo.
                        <milestone unit="verse" n="4"/>
                        et cogito iam non reverti in civitatem sed hic consistere,
et neque manducabo neque bibam, sed sine intermissione lugere
et ieiunare usque dum moriar.
                        <milestone unit="verse" n="5"/>
                        et dereliqui adhuc sermones in quibus eram et respondi cum
iracundia ad eam et dixi:
                        <milestone unit="verse" n="6"/>
                        stulta super omnes mulieres, non vides luctum nostrum et
quae nobis contigerunt.
                        <milestone unit="verse" n="7"/>
                        quoniam Sion mater nostra omnium in tristitia contristatur
et humilitate humiliata est. lugete validissime
                        <milestone unit="verse" n="8"/>
                        et nunc quoniam omnes lugemus, et tristes este quoniam
omnes contristati sumus. tu autem contristaris in uno filio.
                        <milestone unit="verse" n="9"/>
                        interroga enim terram et dicet tibi, quoniam haec est quae
debeat lugere tantorum superstes germinantium.
                        <milestone unit="verse" n="10"/>
                        et ex ipsa initio omnes nati et alii venient, et ecce
paene omnes in perditionem ambulant et in exterminium fit
multitudo eorum.
                        <milestone unit="verse" n="11"/>
                        et quis ergo debet lugere magis nisi haec quae tam magnam
multitudinem perdidit, quam tu quae pro uno doles? si autem
dices mihi
                        <milestone unit="verse" n="12"/>
                        quoniam non est similis planctus meus terrae, quoniam
fructum ventris mei perdidi, quem cum maeroribus peperi et cum
doloribus genui,
                        <milestone unit="verse" n="13"/>
                        terra autem secundum viam terrae, abiit quae in ea
multitudo praesens quomodo et venit et ego tibi dico:
                        <milestone unit="verse" n="14"/>
                        sicut tu cum dolore peperisti, sic et terra dedit fructum
suum hominem ab initio ei qui fecit eam.
                        <milestone unit="verse" n="15"/>
                        nunc ergo retine apud temet ipsam dolorem tuum et fortiter
fer quae tibi contigerunt casus.
                        <milestone unit="verse" n="16"/>
                        si enim iustificaveris terminum Dei, et filium tuum
recipies in tempore et in mulieribus conlaudaberis.
                        <milestone unit="verse" n="17"/>
                        ingredere ergo in civitatem ad virum tuum. et dixit ad me:
                        <milestone unit="verse" n="18"/>
                        non faciam neque ingrediar civitatem, sed hic moriar.
                        <milestone unit="verse" n="19"/>
                        et adposui adhuc loqui ad eam et dixi:
                        <milestone unit="verse" n="20"/>
                        noli facere sermonem hunc, sed consenti persuaderi -- quid
enim casus Sion -- et consolare propter dolorem Hierusalem.
                        <milestone unit="verse" n="21"/>
                        vides enim, quoniam sanctificatio nostra deserta effecta
est et altare nostrum demolitum est et templum nostrum
destructum est,
                        <milestone unit="verse" n="22"/>
                        et psalterium nostrum humiliatum est et hymnus noster
conticuit et exultatio nostra dissoluta est, et lumen
candelabri nostri extinctum est et arca testamenti nostri
direpta est et sancta nostra contaminata sunt, et nomen quod
nominatum est super nos paene profanatum est, et liberi nostri
contumeliam passi sunt, et sacerdotes nostri succensi sunt et
Levitae nostri in captivitate abierunt, et virgines nostrae
coinquinatae sunt et mulieres nostrae vim passae sunt, et iusti
nostri rapti sunt et parvuli nostri proditi sunt, et iuvenes
nostri servierunt et fortes nostri invalidi facti sunt.
                        <milestone unit="verse" n="23"/>
                        et quod omnium maius, signaculum Sion, quoniam resignata
est de gloria sua nunc et tradita est in manibus eorum qui nos
oderunt.
                        <milestone unit="verse" n="24"/>
                        tu ergo excute tuam multam tristitiam et depone abs te
multitudinem dolorum, ut tibi repropitietur Fortis et requiem
faciat tibi Altissimus, requietionem laborum.
                        <milestone unit="verse" n="25"/>
                        et factum est cum loquebar ad eam, et ecce facies eius
fulgebat valde subito, et species coruscus fiebat visus eius,
ut etiam paverem valde ad eam, et cogitarem quid esset hoc.
                        <milestone unit="verse" n="26"/>
                        et ecce subito emisit sonum vocis magnum timore plenum, ut
commoveretur terra a sono. et vidi,
                        <milestone unit="verse" n="27"/>
                        et ecce amplius mulier non conparebat mihi, sed civitas
aedificabatur et locus demonstrabatur de fundamentis magnis. et timui et clamavi voce magna et dixi:
                        <milestone unit="verse" n="28"/>
                        ubi est Urihel angelus, qui a principio venit ad me?
quoniam ipse me fecit venire in multitudinem excessus mentis
huius, et factus est finis meus in corruptionem et oratio mea
in inproperium.
                        <milestone unit="verse" n="29"/>
                        et cum essem loquens ego haec, et ecce venit ad me angelus
qui in principio venerat ad me et vidit me,
                        <milestone unit="verse" n="30"/>
                        et ecce eram positus ut mortuus et intellectus meus
alienatus erat, et tenuit dexteram meam et confortavit me et
intellectum tuum et sensus cordis tui? et dixi:
                        <milestone unit="verse" n="31"/>
                        quid tibi est et quare conturbaris et quid conturbatum est
intellectum tuum et sensus cordis tui? et dixi:
                        <milestone unit="verse" n="32"/>
                        quoniam derelinquens dereliquisti me. ego quidem feci
secundum sermones tuos et exivi in campum, et ecce vidi et
video quod non possum enarrare. et dixit ad me:
                        <milestone unit="verse" n="33"/>
                        sta ut vir, et commonebo te. et dixi:
                        <milestone unit="verse" n="34"/>
                        loquere, dominus meus, tantum me noli derelinquere, ut non
frustra moriar,
                        <milestone unit="verse" n="35"/>
                        quoniam vidi quae non sciebam, et audio quae non scio.
                        <milestone unit="verse" n="36"/>
                        aut numquid sensus meus fallitur et anima mea somniat?
                        <milestone unit="verse" n="37"/>
                        nunc ergo deprecor te, ut demonstres servo tuo de excessu
hoc. et respondit ad me et dixit:
                        <milestone unit="verse" n="38"/>
                        audi me, et doceam te et dicam tibi de quibus times,
quoniam Altissimus revelavit tibi mysteria multa.
                        <milestone unit="verse" n="39"/>
                        vidit rectam viam tuam quoniam sine intermissione
contristabaris pro populo tuo et valde lugebas propter Sion.
                        <milestone unit="verse" n="40"/>
                        hic ergo intellectus visionis: mulier quae tibi apparuit
ante paululum,
                        <milestone unit="verse" n="41"/>
                        quam vidisti lugentem et inchoasti consolare eam,
                        <milestone unit="verse" n="42"/>
                        nunc autem iam non speciem mulieris vides, sed apparuit
tibi civitas aedificari.
                        <milestone unit="verse" n="43"/>
                        et quoniam enarrabat tibi de casu filii sui, haec absolutio est:
                        <milestone unit="verse" n="44"/>
                        haec mulier quam vidisti haec est Sion, quam nunc
conspicis ut civitatem aedificatam.
                        <milestone unit="verse" n="45"/>
                        et quoniam dixit tibi, quia sterilis fuit annis triginta,
propter quod erant anni saeculo tria milia, quando non erat in
ea adhuc oblatio oblata.
                        <milestone unit="verse" n="46"/>
                        et factum est post annos tres, et aedificavit Salomon
civitatem et obtulit oblationes. tunc fuit quando peperit
sterilis filium.
                        <milestone unit="verse" n="47"/>
                        et quod tibi dixit quoniam nutrivi eum cum labore, haec
erat habitatio Hierusalem.
                        <milestone unit="verse" n="48"/>
                        et quoniam dixit tibi quod filius meus veniens in suo
thalamo mortuus esset et contigisset ei casus, haec erat quae
facta est ruina Hierusalem.
                        <milestone unit="verse" n="49"/>
                        et ecce vidisti similitudinem eius, quomodo filium luget,
et tu inchoasti consolare eam de his quae contigerunt. haec
erant tibi aperienda.
                        <milestone unit="verse" n="50"/>
                        et nunc videns Altissimus, quoniam ex animo contristatus
es et quoniam ex toto corde pateris pro ea, ostendit tibi
claritatem gloriae eius et pulchritudinem decoris eius.
                        <milestone unit="verse" n="51"/>
                        propterea enim dixi tibi, ut maneres in campo, ubi domus
non est aedificata.
                        <milestone unit="verse" n="52"/>
                        sciebam enim ego, quoniam Altissimus incipiebat tibi
ostendere haec.
                        <milestone unit="verse" n="53"/>
                        propterea dixi tibi, ut venires in agrum, ubi non est
fundamentum aedificii.
                        <milestone unit="verse" n="54"/>
                        nec enim poterat opus aedificii hominis sustinere in loco,
ubi incipiebat Altissimi civitas ostendi.
                        <milestone unit="verse" n="55"/>
                        tu ergo noli timere neque expavescat cor tuum, sed
ingredere et vide splendorem vel magnitudinem aedificii,
quantum capax est tibi visu oculorum videre.
                        <milestone unit="verse" n="56"/>
                        et post haec audies, quantum capit auditus aurium tuarum
audire.
                        <milestone unit="verse" n="57"/>
                        tu enim beatus es prae multis et vocatus es apud
Altissimum sicut et pauci.
                        <milestone unit="verse" n="58"/>
                        nocte autem quae in crastinum futura est manebis hic,
                        <milestone unit="verse" n="59"/>
                        et ostendet tibi Altissimus eas visiones somniorum, quae
faciet Altissimus his qui inhabitant super terram a novissimis
diebus.
                        <milestone unit="verse" n="60"/>
                        et dormivi illam noctem et aliam sicut dixerat mihi.
                    </p>
                </div>
                <div part="N" sample="complete" org="uniform" n="11" type="chapter">
                    <p>
                        <milestone unit="verse" n="1"/>
                        et factum est secunda nocte, et vidi somnium, et ecce
ascendebat de mari aquila, cui erant duodecim alae pinnarum et
capita tria.
                        <milestone unit="verse" n="2"/>
                        et vidi, et ecce expandebat alas suas in omnem terram, et
omnes venti caeli insuflabant ad eam et nubes ad eam
colligebantur.
                        <milestone unit="verse" n="3"/>
                        et vidi, et de pinnis eius nascebantur contrariae pinnae,
et ipsae fiebant in pinnaculis minutis et modicis.
                        <milestone unit="verse" n="4"/>
                        nam capita eius erant quiescentia, et de medium caput erat
maius aliorum capitum, sed et ipsa quiescebat cum eis.
                        <milestone unit="verse" n="5"/>
                        et vidi, et ecce aquila volavit in pinnis suis et regnavit
super terram et super eos qui inhabitant in ea.
                        <milestone unit="verse" n="6"/>
                        et vidi, quomodo subiecta erant ei omnia quae sub caelo, et
nemo illi contradicebat, neque unus de creatura quae est super
terram.
                        <milestone unit="verse" n="7"/>
                        et vidi, et ecce surrexit aquila super ungues suos et emisit vocem pinnis suis dicens:
                        <milestone unit="verse" n="8"/>
                        nolite omnes simul vigilare, dormite unusquisque in loco
suo et per tempus vigilate,
                        <milestone unit="verse" n="9"/>
                        capita autem in novissimo serventur.
                        <milestone unit="verse" n="10"/>
                        et vidi, et ecce vox non exiebat de capitibus eius, sed de
medietate corporis eius.
                        <milestone unit="verse" n="11"/>
                        et numeravi contrarias pinnas eius, et ecce ipsae erant
octo.
                        <milestone unit="verse" n="12"/>
                        et vidi, et ecce a dextera parte surrexit una pinna et
regnavit super omnem terram.
                        <milestone unit="verse" n="13"/>
                        et factum est cum regnaret, et venit ei finis et non
apparuit, ita ut non appareret locus eius. et sequens
exsurrexit et regnabat et ipsa multum tenuit tempus.
                        <milestone unit="verse" n="14"/>
                        et factum est cum regnaret, et veniebat finis eius, ut non
appareret sicut prior.
                        <milestone unit="verse" n="15"/>
                        et ecce vox emissa est illi dicens:
                        <milestone unit="verse" n="16"/>
                        audi, tu quae toto tempore tenuisti terram, hoc adnuntii,
antequam incipias non parere:
                        <milestone unit="verse" n="17"/>
                        nemo post te tenebit tempus tuum, sed nec dimidium eius.
                        <milestone unit="verse" n="18"/>
                        et levavit se tertia et tenuit principatum sicut priores,
et non apparuit et ipsa.
                        <milestone unit="verse" n="19"/>
                        et sic contingebat omnibus alis singillatim principatum
gerere et iterum nusquam conparere.
                        <milestone unit="verse" n="20"/>
                        et vidi, et ecce in tempore sequentes pinnae erigebantur
et ipsae a dextera parte. ut tenerent et ipsae principatum; et
ex his erant quae tenebant, sed tamen statim non
conparescebant.
                        <milestone unit="verse" n="21"/>
                        nam et aliquae ex eis erigebantur, sed non tenebant
principatum.
                        <milestone unit="verse" n="22"/>
                        et vidi post haec, et ecce non conparuerunt duodecim
pinnae et duo pinnacula.
                        <milestone unit="verse" n="23"/>
                        et nihil superavit in corpore aquilae nisi tria capita
quiescentia et sex pinnacula.
                        <milestone unit="verse" n="24"/>
                        et vidi, et ecce de sex pinnaculis divisa sunt duo et
manserunt sub capite quod est ad dexteram partem; nam quattuor
manserunt in loco suo.
                        <milestone unit="verse" n="25"/>
                        et vidi, et ecce hae subalares cogitabant se erigere et
tenere principatus.
                        <milestone unit="verse" n="26"/>
                        et vid,i et ecce una erecta est, sed statim non conparuit.
                        <milestone unit="verse" n="27"/>
                        et secunda, et haec velocius quam prior non conparuit.
                        <milestone unit="verse" n="28"/>
                        et vidi, et ecce duae quae superaverunt apud semet ipsas
cogitabant et ipsae regnare.
                        <milestone unit="verse" n="29"/>
                        et in eo cum cogitarent, et ecce unum de quiescentium
capitum, quod erat medium, evigilabat, hoc enim erat duorum
capitum maior.
                        <milestone unit="verse" n="30"/>
                        et vidi, quomodo conplexa est duo capita secum,
                        <milestone unit="verse" n="31"/>
                        et ecce conversum est caput cum his qui cum ea erant et
comedit duas subalares quae cogitabant regnare.
                        <milestone unit="verse" n="32"/>
                        hoc autem caput percontinuit omnem terram et dominavit qui
inhabitant in ea cum labore multo, et potentatum tenuit orbem
terrarum super omnes alas quae fuerunt.
                        <milestone unit="verse" n="33"/>
                        et vidi post haec, et ecce medium caput subito non
conparuit, et hoc sicut alae.
                        <milestone unit="verse" n="34"/>
                        superaverunt autem duo capita, quae et ipsa similiter
regnaverunt super terram et super eos qui habitant in ea.
                        <milestone unit="verse" n="35"/>
                        et vidi, et ecce devoravit caput a dextera parte illud
quod est a leva.
                        <milestone unit="verse" n="36"/>
                        et audivi vocem dicentem mihi: conspice contra te et
considera quod vides.
                        <milestone unit="verse" n="37"/>
                        et vidi, et ecce sicut leo suscitatus de silva mugiens, et
audivi quomodo emisit vocem hominis ad aquilam et dixit dicens:
                        <milestone unit="verse" n="38"/>
                        audi tu, et loquar ad te, et dicit Altissimus tibi:
                        <milestone unit="verse" n="39"/>
                        nonne tu es, quae superasti de quattuor animalibus quae
feceram regnare saeculi mei, et ut per eos veniret finis
temporum meorum?
                        <milestone unit="verse" n="40"/>
                        et quartus veniens devicit omnia animalia quae
transierunt, et potentatum tenens saeculum cum tremore multo et
omnem orbem cum labore pessimo, et inhabitabant tot temporibus
orbem terrarum cum dolo.
                        <milestone unit="verse" n="41"/>
                        et iudicasti terram non cum veritate.
                        <milestone unit="verse" n="42"/>
                        tribulasti enim mansuetos et laesisti quiescentes, odisti
verum dicentes et dilexisti mendaces, et destruxisti
habitationes eorum qui fructificabant, et humiliasti muros
eorum qui te non nocuerunt.
                        <milestone unit="verse" n="43"/>
                        et ascendit contumelia ad Altissimum et superbia tua ad
Fortem.
                        <milestone unit="verse" n="44"/>
                        et respexit Altissimus super sua tempora, et ecce finita
sunt et saecula eius conpleta sunt.
                        <milestone unit="verse" n="45"/>
                        propterea non apparens non appareas, tu aquila et alae
tuae horribiles et pinnacula tua pessima et capita tua maligna
et ungues tui pessimi et omne corpus tuum vanum,
                        <milestone unit="verse" n="46"/>
                        uti refrigeret omnis terra et relevetur liberata de tua vi
et speret iudicium et misericordiam eius qui fecit eam.
                    </p>
                </div>
                <div part="N" sample="complete" org="uniform" n="12" type="chapter">
                    <p>
                        <milestone unit="verse" n="1"/>
                        et factum est dum loqueretur leo verba haec ad aquilam, et
vidi,
                        <milestone unit="verse" n="2"/>
                        et ecce quod superaverat caput et non conparuit, et alae
duae quae ad eum transierunt et erectae sunt ut regnarent, et
erat regnum eorum exile et tumultu plenum.
                        <milestone unit="verse" n="3"/>
                        et vidi et ecce ipsa non apparescebant, et omne corpus
aquilae incendebatur, et expavescebat terra valde. et ego a
multo excessu mentis et a magno timore vigilavi, et dixi spiritui meo:
                        <milestone unit="verse" n="4"/>
                        ecce tu mihi praestitisti haec, in eo quod scrutas vias Altissimi.
                        <milestone unit="verse" n="5"/>
                        ecce adhuc fatigatus sum animo et spiritu meo invalidus sum
valde, et nec modica est in me virtus a multo timore quem
expavi nocte hac.
                        <milestone unit="verse" n="6"/>
                        nunc ergo orabo Altissimum, ut me confortet usque in finem.
                        <milestone unit="verse" n="7"/>
                        et dixi: Dominator Domine, si inveni gratiam ante oculos
tuos, et si iustificatus sum apud te prae multis, et si certum
ascendit deprecatio mea ante faciem tuam,
                        <milestone unit="verse" n="8"/>
                        conforta me et ostende servo tuo mihi interpretationem et
distinctionem visus horribilis huius, ut plenissime consoles
animam meam.
                        <milestone unit="verse" n="9"/>
                        dignum enim me habuisti ostendere mihi temporum finem et
temporum novissima. et dixit ad me:
                        <milestone unit="verse" n="10"/>
                        haec est interpretatio visionis huius quam vidisti:
                        <milestone unit="verse" n="11"/>
                        aquilam quam vidisti ascendentem de mari, hoc est regnum
quartum, quod visum est in visu Danihelo fratri tuo,
                        <milestone unit="verse" n="12"/>
                        sed non est illi interpretatum, quomodo ego nunc tibi
interpretor vel interpretavi.
                        <milestone unit="verse" n="13"/>
                        ecce dies veniunt, et exsurget regnum super terram et erit
timoratior omnium regnorum quae fuerunt ante eam.
                        <milestone unit="verse" n="14"/>
                        regnabunt autem in ea duodecim reges, unus post unum.
                        <milestone unit="verse" n="15"/>
                        nam secundus qui incipiet regnare, ipse tenebit amplius
tempus prae duodecim.
                        <milestone unit="verse" n="16"/>
                        haec est interpretatio duodecim alarum quas vidisti.
                        <milestone unit="verse" n="17"/>
                        et quoniam audisti vocem quae locuta est non de capitibus
eius exientem, sed de medio corpore eius.
                        <milestone unit="verse" n="18"/>
                        haec est interpretatio, quoniam post tempus regni illius
nascentur contentiones non modicae, et periclitabitur ut cadat,
et non cadet tunc, sed iterum constituetur in suum initium.
                        <milestone unit="verse" n="19"/>
                        et quoniam vidisti subalares octo coherentes alis eius,
                        <milestone unit="verse" n="20"/>
                        haec est interpretatio: exsurgent enim in ipso octo reges,
quorum erunt tempora levia et anni citati, et duo quidem ex
ipsis perient
                        <milestone unit="verse" n="21"/>
                        adpropinquante tempore medio, quattuor autem servabuntur
in tempore, cum incipiet adpropinquare tempus eius ut finiatur,
duo vero in finem servabuntur.
                        <milestone unit="verse" n="22"/>
                        et quoniam vidisti tria capita quiescentia,
                        <milestone unit="verse" n="23"/>
                        haec est interpretatio: in novissimis eius suscitabit
Altissimus tria regna et renovabit in ea multa, et dominabunt
terram
                        <milestone unit="verse" n="24"/>
                        et qui inhabitant in ea cum labore multo super omnes qui
fuerunt ante hos. propter hoc ipsi vocati sunt capita aquilae.
                        <milestone unit="verse" n="25"/>
                        isti enim erunt qui recapitulabunt impietates eius et qui
perficient novissima eius.
                        <milestone unit="verse" n="26"/>
                        et quoniam vidisti caput maius non apparescentem, quoniam
unus ex eis super lectum suum morietur, et tamen cum tormentis.
                        <milestone unit="verse" n="27"/>
                        nam duo qui perseveraverunt, gladius eos comedet.
                        <milestone unit="verse" n="28"/>
                        unius enim gladius comedet qui cum eo, sed tamen et hic
gladio in novissimis cadet.
                        <milestone unit="verse" n="29"/>
                        et quoniam vidisti duas subalares treicientes super caput
quod est a dextera parte,
                        <milestone unit="verse" n="30"/>
                        haec est interpretatio: hii sunt quos conservavit
Altissimus in finem suam, hoc erat regnum exile et turbationis
plenum,
                        <milestone unit="verse" n="31"/>
                        sicut vidisti. et leonem quem vidisti de silva evigilantem
mugientem et loquentem ad aquilam et arguentem eam iniustitias
ipsius per omnes sermones eius, sicut audisti.
                        <milestone unit="verse" n="32"/>
                        hic est unctus, quem reservavit Altissimus in finem ad eos
et impietates ipsorum. arguet illos de iniustitiis ipsorum et
infulciet coram ipsis spretiones eorum.
                        <milestone unit="verse" n="33"/>
                        statuet enim eos primum in iudicium vivos, et erit cum
arguerit eos, tunc corrumpet eos.
                        <milestone unit="verse" n="34"/>
                        nam residuum populum meum liberabit cum misericordia, qui
salvati sunt super fines meos, et iucundabit eos, quoadusque
veniat finis, dies iudicii, de quo locutus sum tibi ab initio.
                        <milestone unit="verse" n="35"/>
                        hoc somnium quod vidisti, et haec interpretatio eius.
                        <milestone unit="verse" n="36"/>
                        tu ergo solus dignus fuisti scire Altissimi secretum hoc.
                        <milestone unit="verse" n="37"/>
                        scribe ergo omnia ista in libro quae vidisti, et pones ea
in loco abscondito.
                        <milestone unit="verse" n="38"/>
                        et docebis ea sapientes de populo tuo, quorum scis corda
posse capere et servare secreta haec.
                        <milestone unit="verse" n="39"/>
                        tu autem adhuc sustine hic alios dies septem, ut tibi
ostendatur quicquid visum fuerit Altissimo ostendere tibi.
                        <milestone unit="verse" n="40"/>
                        et profectus est a me. et factum est cum audisset omnis
populus, quoniam pertransierunt septem dies, et ego non fuissem
reversus in civitatem, et congregavit se omnis a minimo usque
ad maximum et venit ad me, et dixerunt mihi dicentes:
                        <milestone unit="verse" n="41"/>
                        quid peccavimus tibi et quid iniuste egimus in te, quoniam
derelinquens nos sedisti in loco hoc?
                        <milestone unit="verse" n="42"/>
                        tu enim nobis superasti ex omnibus prophetis, sicut botrus
de vindemia et sicut lucerna in loco obscuro, et sicut portus
navi salvatae a tempestate.
                        <milestone unit="verse" n="43"/>
                        aut non sufficiunt nobis mala quae contigerunt?
                        <milestone unit="verse" n="44"/>
                        si ergo tu nos dereliqueris, quanto erat nobis melius, si
essemus succensi et nos incendio Sion.
                        <milestone unit="verse" n="45"/>
                        nec enim nos meliores sumus eorum, qui ibi mortui sunt. et
ploraverunt voce magna. et respondi ad eos et dixi:
                        <milestone unit="verse" n="46"/>
                        confide, Israhel, et noli tristari, tu domus Iacob.
                        <milestone unit="verse" n="47"/>
                        est enim memoria vestri coram Altissimo, et Fortis non est
oblitus vestri in contentione.
                        <milestone unit="verse" n="48"/>
                        ego enim non dereliqui vos neque excessi a vobis, sed veni
in hunc locum, ut deprecarer pro desolatione Sion, et ut
quaererem misericordiam pro humilitate sanctificationis
vestrae.
                        <milestone unit="verse" n="49"/>
                        et nunc ite unusquisque vestrum in domum suam, et ego
veniam ad vos post dies istos.
                        <milestone unit="verse" n="50"/>
                        et profectus est populus, sicut dixi, ei in civitatem.
                        <milestone unit="verse" n="51"/>
                        ego autem sedi in campo septem diebus, sicut mihi
mandavit, et manducabam de floribus solummodo agri, de herbis
facta est mihi esca in diebus illis.
                    </p>
                </div>
                <div part="N" sample="complete" org="uniform" n="13" type="chapter">
                    <p>
                        <milestone unit="verse" n="1"/>
                        et factum est post dies septem, et somniavi somnium nocte.
                        <milestone unit="verse" n="2"/>
                        et ecce de mari ventus exsurgebat, ut conturbaret omnes
fluctus eius.
                        <milestone unit="verse" n="3"/>
                        et vidi, et ecce convolabat ipse homo cum nubibus caeli. et
ubi vultum suum convertebat ut consideraret, tremebant omnia
quae sub eo videbantur.
                        <milestone unit="verse" n="4"/>
                        et ubicumque exiebat vox de ore eius, ardescebant omnes qui
audiebant voces eius. sicut liquescit cera quando senserit
ignem.
                        <milestone unit="verse" n="5"/>
                        et vidi post haec, et ecce congregabatur multitudo hominum,
quorum non erat numerus, de quattuor ventis caeli, ut
debellarent hominem qui ascenderat de mari.
                        <milestone unit="verse" n="6"/>
                        et vidi, et ecce sibimet ipso sculpsit montem magnum et
volavit super eum.
                        <milestone unit="verse" n="7"/>
                        ego autem quaesivi videre regionem vel locum, unde sculptus
esset mons, et non potui.
                        <milestone unit="verse" n="8"/>
                        et post haec vidi, et ecce omnes, qui congregati sunt ad
eum ut expugnarent eum, timebant valde, tamen audebant pugnare.
                        <milestone unit="verse" n="9"/>
                        et ecce ut vidit impetum multitudinis venientis, non
levavit manum suam neque frameam tenebat neque aliquod vas
bellicosum, nisi solummodo vidi,
                        <milestone unit="verse" n="10"/>
                        quomodo emittit de ore suo sicut fluctum ignis, et de
labiis eius spiritum flammae, et de lingua eius emittebat
scintillas tempestatis. et commixta sunt simul omnia haec,
fluctus et multitudo tempestat
                        <milestone unit="verse" n="11"/>
                        et concidit super multitudinis impetum quod paratum erat
pugnare, et succendit omnes, ut subito nihil videretur de
innumerabili multitudine nisi solummodo pulvis cineris et fumi
odor. et vidi et extiti.
                        <milestone unit="verse" n="12"/>
                        et post haec vidi ipsum hominem descendentem de monte et
advocantem ad se multitudinem aliam pacificam.
                        <milestone unit="verse" n="13"/>
                        et accedebant ad eum vultus hominum multorum, quorumdam
gaudentium, quorumdam tristantium, aliqui vero alligati, aliqui
adducentes ex eis qui offerebantur. et ego a multitudine
pavoris expergefactus sum et deprecatus sum Altissimum et dixi:
                        <milestone unit="verse" n="14"/>
                        tu ab initio demonstrasti servo tuo mirabilia haec et
dignum me habuisti, ut susciperes deprecationem meam.
                        <milestone unit="verse" n="15"/>
                        et nunc demonstra mihi adhuc et interpretationem somnii
huius.
                        <milestone unit="verse" n="16"/>
                        sicut enim existimo in sensu meo, vae qui derelicti
fuerint in diebus illis, et multo plus vae his qui non sunt
derelicti.
                        <milestone unit="verse" n="17"/>
                        qui enim non sunt derelicti, tristes erunt
                        <milestone unit="verse" n="18"/>
                        intellegentes quae sunt reposita in novissimis diebus, et
non occurrentes eis. sed et qui derelicti sunt
                        <milestone unit="verse" n="19"/>
                        propter hoc vae, viderunt enim pericula magna et
necessitates multas, sicut ostendunt somnia haec.
                        <milestone unit="verse" n="20"/>
                        attamen facilius est periclitantem venire in haec, quam
pertransire sicut nubem a saeculo et non videre quae
contigerunt in novissimo. et respondit ad me et dixit:
                        <milestone unit="verse" n="21"/>
                        et visionis interpretationem dicam tibi, sed et de quibus
locutus es adaperiam tibi.
                        <milestone unit="verse" n="22"/>
                        quoniam dixisti de his qui derelicti sunt, et de his qui
non derelicti sunt haec interpretatio:
                        <milestone unit="verse" n="23"/>
                        qui adferet periculum in illo tempore, ipse custodibit qui
in periculo inciderint, qui habent operas et fidem ad
Fortissimum.
                        <milestone unit="verse" n="24"/>
                        scito ergo, quoniam magis beatificati sunt qui derelicti
super eos qui mortui sunt.
                        <milestone unit="verse" n="25"/>
                        interpretatio enim visionis haec: quia vidisti virum
ascendentem de corde maris,
                        <milestone unit="verse" n="26"/>
                        ipse est quem conservat Altissimus multis temporibus, qui
per semet ipsum liberabit creaturam suam, et ipse disponet qui
derelicti sunt.
                        <milestone unit="verse" n="27"/>
                        et quoniam vidisti de ore eius exire ut spiritum et ignem
et tempestatem,
                        <milestone unit="verse" n="28"/>
                        et quoniam non tenebat frameam neque vas bellicosum,
corrumpit enim impetum eius multitudinis quae venerat ad
expugnare eum, haec interpretatio:
                        <milestone unit="verse" n="29"/>
                        ecce dies veniunt, quando incipiet Altissimus liberare eos
qui super terram sunt.
                        <milestone unit="verse" n="30"/>
                        et veniet excessus mentis super eos qui inhabitant terram.
                        <milestone unit="verse" n="31"/>
                        et in alisalio cogitabunt bellare, civitates civitatem et
locus locum et gens ad gentem et regnum adversus regnum.
                        <milestone unit="verse" n="32"/>
                        et erit cum fient haec et contingent signa quae ante
ostendi tibi, et tunc revelabitur Filius meus quem vidisti
virum ascendentem.
                        <milestone unit="verse" n="33"/>
                        et erit quando audierint omnes gentes vocem eius, et
derelinquet unusquisque regionem suam et bellum quod habent in
alterutro,
                        <milestone unit="verse" n="34"/>
                        et colligetur in unum multitudo innumerabilis, sicut
vidisti volentes venire et expugnare eum.
                        <milestone unit="verse" n="35"/>
                        ipse autem stabit super cacumen montis Sion.
                        <milestone unit="verse" n="36"/>
                        Sion autem veniet et ostendetur omnibus parata et
aedificata, sicut vidisti montem sculpi sine manibus.
                        <milestone unit="verse" n="37"/>
                        ipse autem Filius meus arguet quae advenerunt gentes
impietates eorum, has quae tempestati adpropiaverunt, et
inproperabit coram eis mala cogitamenta eorum et cruciamenta
quibus incipient cruciari,
                        <milestone unit="verse" n="38"/>
                        quae adsimilatae sunt flammae, et perdet eos sine labore
et legem quae igni adsimilata est.
                        <milestone unit="verse" n="39"/>
                        et quoniam vidisti eum colligentem ad se aliam
multitudinem pacificam,
                        <milestone unit="verse" n="40"/>
                        haec sunt novem tribus, quae captivae factae sunt de terra
sua in diebus Iosiae regis, quem captivum duxit Salmanassar rex
Assyriorum, et transtulit eos trans Flumen, et translati sunt
in terram aliam.
                        <milestone unit="verse" n="41"/>
                        ipsi autem sibi dederunt consilium hoc, ut derelinquerent
multitudinem gentium, et proficiscerentur in ulteriorem
regionem, ubi numquam quisquam inhabitavit ibi genus humanum.
                        <milestone unit="verse" n="42"/>
                        ut vel ibi observarent legitima sua, quae non fuerant
servantes in regione sua.
                        <milestone unit="verse" n="43"/>
                        per introitus autem angustos fluminis Eufraten
introierunt.
                        <milestone unit="verse" n="44"/>
                        fecit enim eis tunc Altissimus signa, et statuit venas
Fluminis usquequo transirent.
                        <milestone unit="verse" n="45"/>
                        per eam enim regionem erat via multa itineris anni unius
et dimidii, nam regio illa vocatur Arzar et,
                        <milestone unit="verse" n="46"/>
                        tunc inhabitaverunt ibi usque in novissimo tempore. et
nunc iterum coeperunt venire,
                        <milestone unit="verse" n="47"/>
                        iterum Altissimus statuit venas Fluminis, ut possint
transire, propter hoc vidisti multitudinem collectam cum pace,
                        <milestone unit="verse" n="48"/>
                        sed et qui derelicti sunt de populo tuo, qui invenientur
intra terminum meum
                        <milestone unit="verse" n="49"/>
                        sanctum. erit ergo quando incipiet perdere multitudinem
earum quae collectae sunt gentes, proteget qui superaverit
populum.
                        <milestone unit="verse" n="50"/>
                        et tunc ostendet eis multa plurima portenta.
                        <milestone unit="verse" n="51"/>
                        et dixi ego: Dominator Domine, hoc mihi ostende, propter
quod vidi virum ascendentem de corde maris. et dixit mihi:
                        <milestone unit="verse" n="52"/>
                        sicut non potest hoc vel scrutinare vel scire quis, quid
sit in profundo maris, sic non poterit quisquam super terram
videre Filium meum vel eos qui cum eo sunt nisi in tempore
diei.
                        <milestone unit="verse" n="53"/>
                        haec est interpretatio somnii quem vidisti, et propter
quod inluminatus es haec solus.
                        <milestone unit="verse" n="54"/>
                        dereliquisti enim tua et circa mea vacasti et legem meam
exquisisti.
                        <milestone unit="verse" n="55"/>
                        vitam enim tuam disposuisti in sapientiam, et sensum tuum
vocasti matrem.
                        <milestone unit="verse" n="56"/>
                        et propter hoc ostendi tibi haec, merces apud Altissimum.
erit enim post alios tres dies, ad te alia loquar et exponam
tibi gravia et mirabilia.
                        <milestone unit="verse" n="57"/>
                        et profectus sum et transii in campum, multum glorificans
et laudans Altissimum de mirabilibus, quae per tempus faciebat,
                        <milestone unit="verse" n="58"/>
                        et quoniam gubernat tempora et quae sunt in temporibus
inlata. et sedi ibi tribus diebus.
                    </p>
                </div>
                <div part="N" sample="complete" org="uniform" n="14" type="chapter">
                    <p>
                        <milestone unit="verse" n="1"/>
                        et factum est tertio die, et ego sedebam sub quercu,
                        <milestone unit="verse" n="2"/>
                        et ecce vox exivit contra me de rubo et dixit: Ezra, Ezra.
et dixi: ecce ego, Domine. et surrexi super pedes meos. et dixit ad me:
                        <milestone unit="verse" n="3"/>
                        revelans revelatus sum super rubum et locutus sum Moysi,
quando populus meus serviebat in Aegypto.
                        <milestone unit="verse" n="4"/>
                        et misi eum et eduxi populum meum de Aegypto, et adduxi eum
super montem Sina et detinebam eum apud me diebus multis.
                        <milestone unit="verse" n="5"/>
                        et enarravi ei mirabilia multa, et ostendi ei temporum
secreta et temporum finem. et praecepi ei dicens:
                        <milestone unit="verse" n="6"/>
                        haec in palam facies verba et haec abscondes.
                        <milestone unit="verse" n="7"/>
                        et nunc tibi dico:
                        <milestone unit="verse" n="8"/>
                        signa quae demonstravi et somnia quae vidisti et
interpretationes quas tu audisti in corde tuo repone ea.
                        <milestone unit="verse" n="9"/>
                        tu enim recipieris ab hominibus, et converteris residuum
cum Filio meo et cum similibus tuis, usquequo finiantur
tempora.
                        <milestone unit="verse" n="10"/>
                        quoniam saeculum perdidit iuventutem suam et tempora
adpropinquant senescere.
                        <milestone unit="verse" n="11"/>
                        duodecim enim partibus divisum est saeculum, et
transierunt eius decem iam et dimidium decimae partis,
                        <milestone unit="verse" n="12"/>
                        superant autem eius duae prae medium decimae partis
                        <milestone unit="verse" n="13"/>
                        nunc ergo dispone domum tuam, et corripe populum tuum, et
consolare humiles eorum, et renuntia iam corruptae vitae,
                        <milestone unit="verse" n="14"/>
                        et dimitte abs te mortales cogitationes, et proice abs te
pondera humana, et exue te iam infirmam naturam, et repone in
unam partem molestissima tibi cogitamenta, et festina
transmigrare a temporibus his.
                        <milestone unit="verse" n="15"/>
                        quae enim vidisti nunc contigisse mala, iterum horum
deteriora facientur,
                        <milestone unit="verse" n="16"/>
                        quantum enim invalidum fieri saeculum a senectute, tantum
multiplicabunt super inhabitantes mala,
                        <milestone unit="verse" n="17"/>
                        prolongavit enim magis veritas et adpropinquavit
mendacium, iam enim festinat aquila venire, quam vidisti in
visionem.
                        <milestone unit="verse" n="18"/>
                        et respondi: dixi coram te, Domine.
                        <milestone unit="verse" n="19"/>
                        ecce enim ego abibo sicut praecepisti mihi, et corripiam
praesentem populum. qui autem iterum nati fuerint, quis
commonebit?
                        <milestone unit="verse" n="20"/>
                        positum est ergo saeculum in tenebris, et qui inhabitant
in eo sine lumine,
                        <milestone unit="verse" n="21"/>
                        quoniam lex tua incensa est, propter quod nemo scit quae a
te facta sunt vel quae incipient operae.
                        <milestone unit="verse" n="22"/>
                        si enim inveni gratiam coram te, inmitte in me spiritum
sanctum, et scribam omne quod factum est in saeculo ab initio,
quae erant in lege tua scripta, ut possint homines invenire
semitam, et qui voluerint vivere in novissimis vivant.
                        <milestone unit="verse" n="23"/>
                        et respondit ad me et dixit: vadens congrega populum et
dices ad eos, ut non te quaerant diebus quadraginta.
                        <milestone unit="verse" n="24"/>
                        tu autem praepara tibi buxos multos et accipe tecum
Saream, Dabriam, Selemiam, Ethanum et Asihel, quinque hos qui
parati sunt ad scribendum velociter.
                        <milestone unit="verse" n="25"/>
                        et venies hic, et ego accendam in corde tuo lucernam
intellectus, quae non extinguetur quoadusque finiantur quae
incipies scribere.
                        <milestone unit="verse" n="26"/>
                        et cum perfeceris, quaedam palam facies, quaedam
sapientibus absconse trades. in crastinum enim hac hora
incipies scribere.
                        <milestone unit="verse" n="27"/>
                        et profectus sum, sicut mihi praecepit, et congregavi omnem populum et dixi:
                        <milestone unit="verse" n="28"/>
                        audi, Israhel, verba haec:
                        <milestone unit="verse" n="29"/>
                        peregrinantes peregrinati sunt patres nostri ab initio in
Aegypto, et liberati sunt inde.
                        <milestone unit="verse" n="30"/>
                        et acceperunt legem vitae quem non custodierunt, quem et
vos post eos transgressi estis.
                        <milestone unit="verse" n="31"/>
                        et data est vobis terra in sortem in terra Sion, et vos et
patres vestri iniquitatem fecistis et non servastis vias, quas
vobis praecepit Altissimus.
                        <milestone unit="verse" n="32"/>
                        iustus iudex cum sit, abstulit a vobis in tempore quod
donaverat.
                        <milestone unit="verse" n="33"/>
                        et nunc vos hic estis, et fratres vestri introrsus vestrum
sunt.
                        <milestone unit="verse" n="34"/>
                        si ergo imperaveritis sensui vestro et erudieritis cor
vestrum, vivi conservati eritis et post mortem misericordiam
consequemini.
                        <milestone unit="verse" n="35"/>
                        iudicium enim post mortem veniet, quando iterum
revivescemus, et tunc iustorum nomina parebunt et impiorum
facta ostendentur.
                        <milestone unit="verse" n="36"/>
                        ad me autem nemo accedat nunc, neque requirent me usque
diebus quadraginta.
                        <milestone unit="verse" n="37"/>
                        et accepi quinque viros, sicut mandavit mihi, et profecti
sumus in campo et mansimus ibi.
                        <milestone unit="verse" n="38"/>
                        et factus sum in crastinum, et ecce vox vocavit me dicens:
Ezra, aperi os tuum et bibe quod te potiono.
                        <milestone unit="verse" n="39"/>
                        et aperui os meum, et ecce calix plenus porrigebatur mihi;
hoc erat plenum sicut aqua, color autem eius ut ignis similis.
                        <milestone unit="verse" n="40"/>
                        et accepi et bibi, et in eo cum bibissem cor meum
eructabatur intellectum et in pectus meum increscebat
sapientia. nam spiritus meus conservabat memoriam,
                        <milestone unit="verse" n="41"/>
                        et apertum est os meum et non est clausum amplius.
                        <milestone unit="verse" n="42"/>
                        Altissimus autem dedit intellectum quinque viris, et
scripserunt quae dicebantur ex successione notis quas non
sciebant, et sederunt quadraginta diebus. ipsi autem per diem
scribebant,
                        <milestone unit="verse" n="43"/>
                        nocte autem manducabant panem; ego autem per diem loquebar
et nocte non tacebam.
                        <milestone unit="verse" n="44"/>
                        scripti sunt autem in quadraginta diebus libri nongenti
quattuor.
                        <milestone unit="verse" n="45"/>
                        et factum est cum conpleti essent quadraginta dies, et
locutus est Altissimus dicens: priora quae scripsisti in palam
pone, et legant digni et indigni.
                        <milestone unit="verse" n="46"/>
                        novissimos autem septuaginta conservabis, ut tradas eos
sapientibus de populo tuo.
                        <milestone unit="verse" n="47"/>
                        in his enim est vena intellectus et sapientiae fons et
scientiae flumen. et feci sic.
                    </p>
                </div>
                <div part="N" sample="complete" org="uniform" n="15" type="chapter">
                    <p>
                        <milestone unit="verse" n="1"/>
                        ecce loquere in aures plebi meae sermones prophetiae quos
inmisero in os tuum, dicit Dominus,
                        <milestone unit="verse" n="2"/>
                        et fac in carta scribi eos, quoniam fideles et veri sunt.
                        <milestone unit="verse" n="3"/>
                        ne timeas a cogitationibus adversum te, nec conturbent te
incredulitates dicentium,
                        <milestone unit="verse" n="4"/>
                        quoniam omnis incredulus in incredulitate sua morietur.
                        <milestone unit="verse" n="5"/>
                        ecce ego induco, dicit Dominus, super orbem terrarum mala,
gladium et famem et mortem et interitum,
                        <milestone unit="verse" n="6"/>
                        propter quod superposuit iniquitas omnem terram et
adimpletae sunt operationes eorum.
                        <milestone unit="verse" n="7"/>
                        propterea dicit Dominus:
                        <milestone unit="verse" n="8"/>
                        iam non silebo impietates eorum quae inreligiose agunt, nec
sustinebo in his quae inique exercent. ecce sanguis innoxius et
iustus clamat ad me, et animae iustorum clamant perseveranter.
                        <milestone unit="verse" n="9"/>
                        vindicans vindicabo illos, dicit Dominus, et accipiam omnem
sanguinem innocuum ex illis ad me.
                        <milestone unit="verse" n="10"/>
                        ecce populus meus quasi grex ad occisionem ducitur. iam
non patiar illum habitare in terra Aegypti,
                        <milestone unit="verse" n="11"/>
                        sed educam eum in manu potenti et brachio excelso, et
percutiam Aegyptum plaga sicut prius, et corrumpam terram omnem
eius.
                        <milestone unit="verse" n="12"/>
                        lugeat Aegyptus et fundamenta eius a plaga verberati et
mastigati quam inducet Dominus.
                        <milestone unit="verse" n="13"/>
                        lugeant cultores operantes terram, quoniam deficient
semina eorum et vastabuntur ligna eorum ab uredine et grandine
et a sidus terribile.
                        <milestone unit="verse" n="14"/>
                        vae saeculo et qui habitant in eum.
                        <milestone unit="verse" n="15"/>
                        quia adpropinquavit gladius et extritio illorum, et
exsurget gens contra gentem ad pugnam, et romphea in manibus
eorum.
                        <milestone unit="verse" n="16"/>
                        erit enim constabilitio hominibus, alisalios
supervalescentes non curabunt regem suum et principem
megestanorum suorum in potentia sua.
                        <milestone unit="verse" n="17"/>
                        concupiscet enim homo in civitatem ire et non poterit.
                        <milestone unit="verse" n="18"/>
                        propter superbiam enim eorum civitates turbabuntur, domus
exterentur, homines metuent.
                        <milestone unit="verse" n="19"/>
                        non miserebitur homo proximo suo ad irritum faciendum in
domos eorum in gladium, ad diripiendas substantias eorum
propter famem panis et tribulationem multam.
                        <milestone unit="verse" n="20"/>
                        ecce ego convoco, dicit Deus, omnes reges terrae ad
movendum, qui sunt a borea et a noto et ab euro et a libano, ad
convertendos in se et reddere quae dederunt illis.
                        <milestone unit="verse" n="21"/>
                        sicut faciunt usque hodie electis meis, sic faciam et
reddam in sinum ipsorum. haec dicit Dominus Deus:
                    </p>
                </div>
                <div part="N" sample="complete" org="uniform" n="15" type="chapter">
                    <p>
                        <milestone unit="verse" n="22"/>
                        non parcet dextera mea super peccantes nec cessabit
romphea super effundentes sanguinem innocuum super terram.
                        <milestone unit="verse" n="23"/>
                        et exiit ignis ab ira eius et devoravit fundamenta terrae
et peccatores quasi stramen incensum.
                        <milestone unit="verse" n="24"/>
                        vae eis qui peccant et non observant mandata mea, dicit
Dominus,
                        <milestone unit="verse" n="25"/>
                        non parcam illis, discedite, filii apostatae, nolite
contaminare sanctificationem meam.
                        <milestone unit="verse" n="26"/>
                        novit Deus qui peccant in eum, propterea tradet eos in
mortem et in occisionem.
                        <milestone unit="verse" n="27"/>
                        iam enim venerunt super orbem terrarum mala, et manebitis
in illis; non enim liberabit vos Deus, propter quod peccastis
in eum.
                        <milestone unit="verse" n="28"/>
                        ecce visio horribilis, et facies illius ab oriente.
                        <milestone unit="verse" n="29"/>
                        et exient nationes draconum Arabum in curris multis, et
sibilatus eorum a die itineris fertur super terram, ut etiam
timeant et trepidentur omnes qui illos audient.
                        <milestone unit="verse" n="30"/>
                        Carmonii insanientes in ira exient de silva et advenient
in virtute magna et constabunt in pugnam cum illis et vastabunt
portionem terrae Assyriorum in dentibus suis.
                        <milestone unit="verse" n="31"/>
                        et post haec supervalescet draco nativitatis memoria suae,
et si converterint se conspirantes in virtute magna ad
persequendos eos,
                        <milestone unit="verse" n="32"/>
                        et isti turbabuntur et silebunt in virtute illorum et
convertent pedes suos in fugam,
                        <milestone unit="verse" n="33"/>
                        et a territorio Assyriorum subsessor subsedebit eos et
consumet unum ex illis, et erit timor et tremor in exercitum
illorum et inconstabilitio in regno illorum.
                        <milestone unit="verse" n="34"/>
                        ecce nubs ab oriente et a septentrione usque ad
meridianum, et facies illorum horrida valde, plena irae et
procellae.
                        <milestone unit="verse" n="35"/>
                        et conlident se invicem et effundent sidus copiosum super
terram et sidus illorum, et erit sanguis a gladio usque ad
ventrem equi
                        <milestone unit="verse" n="36"/>
                        et femur hominis et suffraginem cameli. et erit timor et
tremor multus super terram,
                        <milestone unit="verse" n="37"/>
                        et horrebunt qui videbunt iram illam, et tremor
adprehendet illos. et post haec movebuntur nimbi copiosi
                        <milestone unit="verse" n="38"/>
                        a meridiano et septentrione, et portio alia ab occidente.
                        <milestone unit="verse" n="39"/>
                        et superinvalescent venti ab oriente et recludent eum et
nubem quam suscitavit in ira, et sidus ad faciendam
exteritionem ab orientalem notum et occidentem violabitur.
                        <milestone unit="verse" n="40"/>
                        et exaltabuntur nubes magnae et validae plenae irae et
sidus, ut exterant omnem terram et inhabitantes eam, et fundent
super omnem altum et eminentem sidus terribile.
                        <milestone unit="verse" n="41"/>
                        ignem et grandinem et rompheas volantes et aquas multas,
ut etiam impleantur omnes campi et omnes rivi a plenitudine
aquarum illarum.
                        <milestone unit="verse" n="42"/>
                        et demolient civitates et muros et montes et colles et
ligna silvarum et faena pratorum et frumenta eorum.
                        <milestone unit="verse" n="43"/>
                        et transibunt constanter usque Babylonem et exterent eam.
                        <milestone unit="verse" n="44"/>
                        convenient ad ipsam et circuibunt eam et effundent sidus
et omnem iram super eam, et subibit pulvis et fumus usque ad
caelum, et omnes in circuitu lugebunt eam,
                        <milestone unit="verse" n="45"/>
                        et qui subremanserint servientes his qui eam exteruerunt.
                        <milestone unit="verse" n="46"/>
                        et tu Asia consors in specie Babylonis et gloria personae
eius,
                        <milestone unit="verse" n="47"/>
                        vae tibi, misera, propter quod adsimilasti ei, ornasti
filias tuas in fornicatione ad placendum et gloriandum in
amatoribus tuis, qui te cupierunt semper fornicari.
                        <milestone unit="verse" n="48"/>
                        odibilem imitata es in omnibus operibus eius et
adinventionibus eius. propterea dicit Deus:
                        <milestone unit="verse" n="49"/>
                        inmittam tibi mala, viduitatem, paupertatem et famem et
gladium et pestem ad devastandas domos tuas, ad violationem et
mortem. et gloria virtutis tuae
                        <milestone unit="verse" n="50"/>
                        sicut flos siccabitur, cum exsurget ardor qui emissus est
super te.
                        <milestone unit="verse" n="51"/>
                        et infirmaberis et paupera a plaga et mastigata a
vulneribus, ut non possis tuos suscipere potentes et amatores.
                        <milestone unit="verse" n="52"/>
                        numquid ego sic zelabo te, dicit Dominus,
                        <milestone unit="verse" n="53"/>
                        nisi occidisses electos meos in omni tempore, exultans
percussione manuum et dicens, super mortem eorum cum inebriata es:
                        <milestone unit="verse" n="54"/>
                        exorna speciem vultus tui?
                        <milestone unit="verse" n="55"/>
                        merces fornicariae in sinus tuos, propterea redditionem
percipies.
                        <milestone unit="verse" n="56"/>
                        sicut facies electis meis, dicit Dominus, sic faciet tibi
Deus et tradet te in malis.
                        <milestone unit="verse" n="57"/>
                        et nati tui fame interient, et tu romphea cades, et
civitates tuae conterentur, et omnes tui in campo gladio
cadent.
                        <milestone unit="verse" n="58"/>
                        et qui sunt in montibus fame peribunt, et manducabunt
carnes suas et sanguinem bibent a fame panis et siti aquae.
                        <milestone unit="verse" n="59"/>
                        propter priora misera es et iterum excipies mala.
                        <milestone unit="verse" n="60"/>
                        et in transitum adlident civitatem oditam et exterent eam,
portionem aliquam gloriae tuae et territorii tui, dum
revertuntur a Babylonia.
                        <milestone unit="verse" n="61"/>
                        extrita illis eris in stramine, et ipsi tibi erunt ignis.
                        <milestone unit="verse" n="62"/>
                        omnes hii comedunt te et civitates tuas et territoria tua
et montes, et omnem silvam tuam et ligna pomifera igne
consument.
                        <milestone unit="verse" n="63"/>
                        et natos tuos captivabunt et honestatem tuam spoliabunt et
gloriam faciei tuae exterminabunt.
                    </p>
                </div>
                <div part="N" sample="complete" org="uniform" n="16" type="chapter">
                    <p>
                        <milestone unit="verse" n="1"/>
                        vae tibi, Babylon et Asia, vae tibi, Aegypte et Syria.
                        <milestone unit="verse" n="2"/>
                        praecingite vos saccos, plangite filios vestros et dolete
de his, quia adpropinquavit contritio vestra.
                        <milestone unit="verse" n="3"/>
                        inmissus est gladius vobis, et quis est qui avertat eum.
                        <milestone unit="verse" n="4"/>
                        inmissus est vobis ignis, et quis est qui extinguat eum.
                        <milestone unit="verse" n="5"/>
                        inmissa sunt vobis mala, et quis est qui recutiet ea?
                        <milestone unit="verse" n="6"/>
                        numquid recutiet aliquis leonem esurientem in silva aut
numquid extinguet ignem, cum stramen incensum fuerit?
                        <milestone unit="verse" n="7"/>
                        aut numquid recutiet sagittam inmissam a sagittario forte?
                        <milestone unit="verse" n="8"/>
                        Dominus Deus mittit mala, et quis recutiet ea?
                        <milestone unit="verse" n="9"/>
                        et exiet ignis ex iracundia eius, et quis est qui extinguat
eum?
                        <milestone unit="verse" n="10"/>
                        coruscabit, et quis non timebit? tonabit, et quis non
horrebit?
                        <milestone unit="verse" n="11"/>
                        Dominus comminatur, quis non conterretur a facie eius?
                        <milestone unit="verse" n="12"/>
                        tremet terra a fundamento eius, mare fluctuatur de
profundo, et fluctus eius turbabuntur et pisces eius a facie
Domini et a gloria virtutis eius,
                        <milestone unit="verse" n="13"/>
                        quoniam fortis gloriae qui tendit sagittam, et acumen eius
acutum, quae dimissa est ab eo, non deficiet missa super fines
terrae.
                        <milestone unit="verse" n="14"/>
                        ecce mittuntur mala et non revertentur, donec venient
super terram.
                        <milestone unit="verse" n="15"/>
                        et ignis incendetur et non extinguetur, donec excomedat
frumenta terrae.
                        <milestone unit="verse" n="16"/>
                        quomodo non revertitur sagitta missa a sagittario valido,
sic non revertentur mala quae fuerint emissa in terram.
                        <milestone unit="verse" n="17"/>
                        vae mihi, vae mihi, quis me liberabit in diebus illis?
                        <milestone unit="verse" n="18"/>
                        initium gemitus et copiosi suspirantium, initium famis et
multi disperient, initium belli et timebunt potestates, initium
malor
                        <milestone unit="verse" n="19"/>
                        ab eis; quid facient, cum venerint mala?
                        <milestone unit="verse" n="20"/>
                        ecce famis plaga dimissa est, et tribulatio eius tamquam
mastix, castigatio in disciplina.
                        <milestone unit="verse" n="21"/>
                        et super his omnibus non se avertent ab iniquitatibus suis
nec super has plagas memorantur sempiterna.
                        <milestone unit="verse" n="22"/>
                        ecce erit annonae vilitas in brevi super terram, ut putent
sibi esse directam pacem. tunc superflorescent mala super
terram, gladius et famis.
                        <milestone unit="verse" n="23"/>
                        et aporiant vitam super terram, et gladius dispersit quae
superaverint a fame.
                        <milestone unit="verse" n="24"/>
                        et mortui quasi stercora proicientur, et non habent qui
consolentur eos. et derelinquetur deserta terra, et civitates
eius demolientur.
                        <milestone unit="verse" n="25"/>
                        non derelinquetur agricola, qui colit terram et qui
seminat eam.
                        <milestone unit="verse" n="26"/>
                        ligna fructiferabunt, et quis vindemiet illa?
                        <milestone unit="verse" n="27"/>
                        et uva tradet se ad vindemiam, et quis adligabit eam? erit
enim et locis desertio multa.
                        <milestone unit="verse" n="28"/>
                        concupiscet enim homo hominem videre vel certe vocem eius
audire.
                        <milestone unit="verse" n="29"/>
                        relinquentur enim decem de civitate et duo ex agro, qui
absconderint se in silva et in fissuras petrarum.
                        <milestone unit="verse" n="30"/>
                        quemadmodum relinquentur in oliveto tres vel quattuor
olivae,
                        <milestone unit="verse" n="31"/>
                        aut sicut in vinea vindemiata et subremanet racemus patens
ab scrutantibus vindemiam diligenter,
                        <milestone unit="verse" n="32"/>
                        sic remanebunt in diebus illis tres vel quattuor ab
scrutantibus domos eorum in romphea.
                        <milestone unit="verse" n="33"/>
                        et relinquetur deserta terra, et agri eius inveteraverunt,
et viae eius et omnes semitae germinabunt spinas, eo quod non
transient oves per eam.
                        <milestone unit="verse" n="34"/>
                        lugebunt virgines non habentes sponsos, lugebunt mulieres
non habentes viros, lugebunt filiae earum non habentes
adiutorium.
                        <milestone unit="verse" n="35"/>
                        sponsi earum in bello consumentur, et viri earum in fame
exterentur.
                        <milestone unit="verse" n="36"/>
                        audite vero ista et cognoscite, ea servi Domini.
                        <milestone unit="verse" n="37"/>
                        ecce verbum Domini, excipite eum, ne discredatis de quibus dicit Dominus:
                        <milestone unit="verse" n="38"/>
                        ecce adpropinquant mala et non tardantur.
                        <milestone unit="verse" n="39"/>
                        quemadmodum praegnans in nono mense filium suum in
adpropinquante hora partus eius, ante horas duas vel tres
gementes dolores circum ventrem eius, et prodiente infante de
ventre non tardabit uno puncto,
                        <milestone unit="verse" n="40"/>
                        sic non morabuntur mala ad prodiendum super terram, et
saeculum gemet et dolores circumtenent illum.
                        <milestone unit="verse" n="41"/>
                        audite verbum, plebs mea, parate vos ad pugnam in malis.
sic estote quasi advenae terrae:
                        <milestone unit="verse" n="42"/>
                        qui vendit, quasi qui fugiet; et qui emit, quasi qui
perditurus;
                        <milestone unit="verse" n="43"/>
                        qui mercatur, quasi qui fructum non capiat; et qui
aedificat, quasi non habitaturus;
                        <milestone unit="verse" n="44"/>
                        qui seminat, quasi non messem facturus; et qui putat,
quasi non vindemiaturus;
                        <milestone unit="verse" n="45"/>
                        qui nubunt, sic quasi filios non facturi; et qui non
nubunt, sic quasi vidui.
                        <milestone unit="verse" n="46"/>
                        propter quod qui laborant sine causa laborant,
                        <milestone unit="verse" n="47"/>
                        fructus enim illorum alienigenae metent et substantiam
illorum rapient et domos evertent et filios eorum captivabunt,
quia in captivitate et fame generant natos suos
                        <milestone unit="verse" n="48"/>
                        et qui negotiantur negotiantur in rapina. quamdiu exornant
civitates et domos suas et possessiones et personas suas,
                        <milestone unit="verse" n="49"/>
                        tanto magis adzelabor eos super peccata dicit Dominus.
                        <milestone unit="verse" n="50"/>
                        quomodo zelatur fornicaria mulierem idoneam et bonam
valde,
                        <milestone unit="verse" n="51"/>
                        sic zelabitur iustitia iniquitatem cum exornat se, et
accusat eam in faciem, cum venerit qui defendat exquirentem
omnem peccatum super terram.
                        <milestone unit="verse" n="52"/>
                        propterea nolite similari eam nec operibus eius,
                        <milestone unit="verse" n="53"/>
                        quoniam ecce adhuc pusillum, et tolletur iniquitas a terra
et iustitia regnabit in nos.
                        <milestone unit="verse" n="54"/>
                        non dicat peccator non se peccasse quoniam carbones ignis
conburet super caput eius qui dicit: non peccavi coram Deo et gloria ipsius.
                        <milestone unit="verse" n="55"/>
                        ecce Dominus cognoscit omnia opera hominis et
adinventiones illorum et cogitatum illorum et corda illorum.
                        <milestone unit="verse" n="56"/>
                        qui dixit: fiat terra, et facta est, fiat caelum, et
factum est,
                        <milestone unit="verse" n="57"/>
                        et in verbo illius stellae fundatae sunt, et novit numerum
stellarum,
                        <milestone unit="verse" n="58"/>
                        qui scrutat abyssum et thesauros illorum, qui metitus est
mare et conceptum eius,
                        <milestone unit="verse" n="59"/>
                        qui conclusit mare in medio aquarum et suspendit terram
super aquam verbo suo,
                        <milestone unit="verse" n="60"/>
                        qui extendit caelum quasi cameram et super aquas fundavit
eum,
                        <milestone unit="verse" n="61"/>
                        qui posuit in deserto fontes aquarum et super vertices
montium lacus ad emittendum flumina ab eminenti ut potaret
terra,
                        <milestone unit="verse" n="62"/>
                        qui finxit hominem et posuit cor in medio corporis et
misit ei spiritum et vitam et intellectum
                        <milestone unit="verse" n="63"/>
                        et spiramentum Dei omnipotentis, qui fecit omnia et
scrutinat absconsa in absconsis; certe
                        <milestone unit="verse" n="64"/>
                        hic novit adinventionem vestram et quae cogitatis in
cordibus vestris. vae peccantibus et volentibus occultare
peccata sua.
                        <milestone unit="verse" n="65"/>
                        propter quod Dominus scrutinando scrutinabit omnia opera
eorum et traducet vos omnes.
                        <milestone unit="verse" n="66"/>
                        et vos confusi eritis, cum processerint peccata vestra
coram hominibus, et iniquitates erint quae accusatores stabunt
in die illo.
                        <milestone unit="verse" n="67"/>
                        quid facietis aut quomodo abscondetis peccata vestra coram
Domino et gloria eius?
                        <milestone unit="verse" n="68"/>
                        ecce iudex Deus, timete eum, et desinite a peccatis
vestris et obliviscimini iniquitates vestras iam agere eas
sempiterno, et Deus educabit vos et liberabit de omni
tribulatione.
                        <milestone unit="verse" n="69"/>
                        ecce enim incenditur ardor super vos turbae copiosae, et
rapient quosdam ex vobis et cibabunt idolis occisam.
                        <milestone unit="verse" n="70"/>
                        et qui consenserint eis, erunt illis in derisum et in
inproperium et in conculcationem.
                        <milestone unit="verse" n="71"/>
                        erit enim Lociis et in vicinas civitates exsurrectio multa
super timentes Dominum.
                        <milestone unit="verse" n="72"/>
                        erunt quasi insani neminem parcentes ad diripiendum et
devastandum adhuc timentes Dominum,
                        <milestone unit="verse" n="73"/>
                        quia devastabunt et diripient substantias eorum et de domo
sua eos eicient,
                        <milestone unit="verse" n="74"/>
                        tunc parebit probatio electorum meorum, ut aurum quod
probatur ab igne.
                        <milestone unit="verse" n="75"/>
                        audite, electi mei, dicit Dominus, ecce adsunt dies
tribulationis, et de his liberabo vos.
                        <milestone unit="verse" n="76"/>
                        ne timeatis nec haesitemini, quoniam Deus dux vester est.
                        <milestone unit="verse" n="77"/>
                        et qui servatis mandata et praecepta mea, dicit Dominus
Deus, ne praeponderent vos peccata vestra nec superelevent se
iniquitates vestrae.
                        <milestone unit="verse" n="78"/>
                        vae qui constringuntur a peccatis suis et obteguntur ab
iniquitatibus suis, quemadmodum ager constringitur a silva et
spinis tegitur semita eius, per quam non transiet homo, et
excluditur et mittitur ad devorationem ignis.
                    </p>
                </div>
            </div>
        </body>
    </text>
</TEI>

<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title n="Vulgate" type="work">Latin Vulgate - 2 Maccabees</title>
                <title type="sub">Machine readable text</title>
                <editor role="translator">Saint Jerome</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:FIPSE">Fund for the Improvement of Postsecondary Education</funder>
            </titleStmt>
            
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="false">
                <biblStruct default="false">
                    <monogr>
                        <author>Jerome</author>
                        <title>Vulgate Bible</title>
                        <editor role="editor">Bible Foundation and On-Line Book Initiative</editor>
                        <imprint>
                            <pubPlace>ftp.std.com/obi/Religion/Vulgate</pubPlace>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl>
                  <!-- <step to="DITTO" from="DESCENDANT (1 DIV1 N %1)" refunit="book" delim=" "/>
                <step to="DITTO" from="DESCENDANT (1 DIV2 N %2)" refunit="chapter" delim="."/>
                <step to="DITTO" from="DESCENDANT (1 MILESTONE N %3)" refunit="verse"/>-->
             <refState unit="chapter"/><refState unit="verse"/></refsDecl>
        </encodingDesc>
        <profileDesc>
            <langUsage default="false">
                <language ident="la">Latin</language>
                <language ident="en">English</language>
            </langUsage>
        </profileDesc>
        <revisionDesc><!--
            <change>
                <date>13-Oct-99</date>
                <respStmt>
                    <name>Anne Mahoney</name>
                    <resp>markup</resp>
                </respStmt>
                <item>Initial markup from flat ASCII text</item>
            </change>
            <change>
                <date>5/27/09</date>
                <respStmt>
                    <name>RS</name>
                    <resp>(n/a)</resp>
                </respStmt>
                <item>
                    $Log: vulgate_lat.xml,v $
			Revision 1.3  2013-09-13 11:21:46  balmas01
			reverting texts back to pre_cts_reorg tagged version

			Revision 1.1  2011-01-17 13:51:00  gcrane
			base SDL file

			Revision 1.2  2010/06/29 21:32:16  student
			fixing place tags - AD

			Revision 1.1  2009/10/08 19:13:48  rsingh04
			began reorganizing texts module by collection.  created separate work directory in texts module to keep hopper files separate from in progress files

			Revision 1.3  2009/05/27 16:11:31  rsingh04
			added/fixed cvs log keyword
                </item>
            </change>
        --><change when="2014-08-01" who="Stella Dee">edited markup</change></revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="2 Maccabees" type="book">
                <head xml:lang="en">2 Maccabees</head>
                <div part="N" sample="complete" org="uniform" n="1" type="chapter">
                    <p>
                        <milestone unit="verse" n="1"/>
                        <s part="N">
                            fratribus qui sunt per Aegyptum Iudaeis salutem dicunt
fratres qui sunt in Hierosolymis Iudaei et qui in regione
Iudaeae et pacem bonam
                        </s>
                        <milestone unit="verse" n="2"/>
                        <s part="N">
                            benefaciat vobis Deus et meminerit testamenti sui quod est
ad Abraham et Isaac et Iacob servorum suorum fidelium
                        </s>
                        <milestone unit="verse" n="3"/>
                        <s part="N">
                            et det vobis cor omnibus ut colatis eum et faciatis eius
voluntatem corde magno et animo volente
                        </s>
                        <milestone unit="verse" n="4"/>
                        <s part="N">adaperiat cor vestrum in lege sua et in praeceptis eius et faciat pacem</s>
                        <milestone unit="verse" n="5"/>
                        <s part="N">exaudiat orationes vestras et reconcilietur vobis nec vos deserat in tempore malo</s>
                        <milestone unit="verse" n="6"/>
                        <s part="N">et nunc hic sumus orantes pro vobis</s>
                        <milestone unit="verse" n="7"/>
                        <s part="N">
                            regnante Demetrio anno centesimo sexagesimo nono nos Iudaei
scripsimus vobis in tribulatione et impetu qui supervenit nobis
in istis annis ex quo recessit Iason a sancta terra et a regno
                        </s>
                        <milestone unit="verse" n="8"/>
                        <s part="N">
                            portam succenderunt et effuderunt sanguinem innocentem et
oravimus ad Dominum et exauditi sumus et obtulimus sacrificium
et similaginem et accendimus lucernas et proposuimus panes
                        </s>
                        <milestone unit="verse" n="9"/>
                        <s part="N">et nunc frequentate dies scenophegiae mensis casleu</s>
                        <milestone unit="verse" n="10"/>
                        <s part="N">
                            anno centesimo octogesimo octavo populus qui est
Hierosolymis et in Iudaea senatusque et Iudas Aristobolo
magistro Ptolomei regis qui est de genere christorum sacerdotum
et his qui in Aegypto sunt Iudaeis salutem et sanitatem
                        </s>
                        <milestone unit="verse" n="11"/>
                        <s part="N">
                            de magnis periculis a Deo liberati magnifice gratias ipsi
utpote qui adversus talem regem dimicavimus
                        </s>
                        <milestone unit="verse" n="12"/>
                        <s part="N">ipse enim ebullire fecit de Perside eos qui pugnaverunt contra nos</s>
                        <milestone unit="verse" n="13"/>
                        <s part="N">
                            nam cum in Perside esset dux ipse et cum ipso inmensus
exercitus cecidit in templo Naneae consilio deceptus sacerdotis
Naneae
                        </s>
                        <milestone unit="verse" n="14"/>
                        <s part="N">
                            ut enim cum ea habitaturus venit ad locum Antiochus et
amici eius et ut acciperet pecunias multas dotis nomine
                        </s>
                        <milestone unit="verse" n="15"/>
                        <s part="N">
                            cumque proposuissent eas sacerdotes Naneae et ipse cum
paucis ingressus esset intra ambitum fani clauserunt templum
                        </s>
                        <milestone unit="verse" n="16"/>
                        <s part="N">
                            cum intrasset Antiochus apertoque occulto aditu templi
mittentes lapides percusserunt ducem et qui cum eo erant et
diviserunt membratim et capitibus amputatis foras proiecerunt
                        </s>
                        <milestone unit="verse" n="17"/>
                        <s part="N">per omnia benedictus Deus qui tradidit impios</s>
                        <milestone unit="verse" n="18"/>
                        <s part="N">
                            facturi igitur quinta et vicesima mensis casleu
purificationem templi necessarium duximus significare vobis ut
vos quoque agatis diem scenophegiae et diem ignis qui datus est
quando Neemias aedificato templo et altari obtulit sacrificia
                        </s>
                        <milestone unit="verse" n="19"/>
                        <s part="N">
                            nam cum in Persidem ducerentur patres nostri sacerdotes qui
tunc Dei cultores erant acceptum ignem de altario occulte
absconderunt in valle ubi erat puteus altus siccus et in eo
contutati sunt eum ita ut omnibus ignotus esset locus
                        </s>
                        <milestone unit="verse" n="20"/>
                        <s part="N">
                            cum praeterissent autem multi anni et placuit Deo ut
mitteretur Neemias a rege Persidis nepotes sacerdotum illorum
qui absconderant misit ad requirendum ignem et sicut
narraverunt nobis non invenerunt ignem sed aquam crassam
                        </s>
                        <milestone unit="verse" n="21"/>
                        <s part="N">
                            et iussit eos haurire et adferre sibi et sacrificia quae
inposita erant iussit sacerdos Neemias aspargi aqua ipsa et
ligna et quae erant superposita
                        </s>
                        <milestone unit="verse" n="22"/>
                        <s part="N">
                            utque hoc factum est et tempus adfuit quo sol refulsit qui
prius erat in nubilo accensus est ignis magnus ita ut omnes
mirarentur
                        </s>
                        <milestone unit="verse" n="23"/>
                        <s part="N">
                            orationem autem faciebant omnes sacerdotes dum
consummaretur sacrificium Ionatha inchoante ceteris autem
respondentibus
                        </s>
                        <milestone unit="verse" n="24"/>
                        <s part="N">
                            et Neemiae erat oratio hunc habens modum Domine Deus omnium
creator terribilis et fortis iustus et misericors qui solus es
rex bonus
                        </s>
                        <milestone unit="verse" n="25"/>
                        <s part="N">
                            solus praestans solus iustus et omnipotens et aeternus qui
liberas Israhel de omni malo qui fecisti patres electos et
sanctificasti eos
                        </s>
                        <milestone unit="verse" n="26"/>
                        <s part="N">accipe sacrificium pro universo populo tuo Israhel et custodi partem tuam et sanctifica</s>
                        <milestone unit="verse" n="27"/>
                        <s part="N">
                            congrega dispersionem nostram libera eos qui serviunt
gentibus contemptos et abominatos respice ut sciant gentes quod
tu es Deus noster
                        </s>
                        <milestone unit="verse" n="28"/>
                        <s part="N">adflige opprimentes et contumeliam facientes in superbia</s>
                        <milestone unit="verse" n="29"/>
                        <s part="N">constitue populum tuum in loco sancto tuo sicut dixit Moses</s>
                        <milestone unit="verse" n="30"/>
                        <s part="N">sacerdotes autem psallebant hymnos usquequo consumptum esset sacrificium</s>
                        <milestone unit="verse" n="31"/>
                        <s part="N">
                            cum autem consummatum fuisset sacrificium ex residua aqua
Neemias iussit lapides maiores perfundi
                        </s>
                        <milestone unit="verse" n="32"/>
                        <s part="N">
                            quod ut factum est flamma ex eis accensa est sed ex lumine
quod refulsit ab altari consumpta est
                        </s>
                        <milestone unit="verse" n="33"/>
                        <s part="N">
                            ut vero manifestata essent haec renuntiatum est regi
Persarum quod in loco in quo ignem absconderant hii qui
translati erant sacerdotes aqua apparuit de qua Neemias et qui
cum eo erant purificaverunt sacrificia
                        </s>
                        <milestone unit="verse" n="34"/>
                        <s part="N">considerans autem rex et rem diligenter examinans fecit ei templum</s>
                        <milestone unit="verse" n="35"/>
                        <s part="N">et si quibus donaverat rex multa bona accipiebat ex hoc et tribuebat</s>
                        <milestone unit="verse" n="36"/>
                        <s part="N">
                            appellavit autem Neemias hoc Nepthar quod interpretatur
purificatio vocatur autem apud plures Nephi
                        </s>
                    </p>
                </div>
                <div part="N" sample="complete" org="uniform" n="2" type="chapter">
                    <p>
                        <milestone unit="verse" n="1"/>
                        <s part="N">
                            invenitur autem in descriptionibus Hieremiae prophetae quod
iussit accipere ignem eos qui transmigrabantur ut significatum
est et ut mandavit transmigratis
                        </s>
                        <milestone unit="verse" n="2"/>
                        <s part="N">
                            et dedit illis legem ne obliviscerentur praecepta Domini et
ut non exerrarent mentibus videntes simulacra aurea et argentea
et ornamenta eorum
                        </s>
                        <milestone unit="verse" n="3"/>
                        <s part="N">et alia huiuscemodi dicens hortabatur ne legem amoverent a corde suo</s>
                        <milestone unit="verse" n="4"/>
                        <s part="N">
                            erat autem in ipsa scriptura quomodo tabernaculum et arcam
iussit propheta divino responso ad se facto comitari secum
usquequo exiit in montem in quo Moses ascendit et vidit Dei
hereditatem
                        </s>
                        <milestone unit="verse" n="5"/>
                        <s part="N">
                            et veniens ibi Hieremias invenit locum speluncae et
tabernaculum et arcam et altare incensi intulit illuc et ostium
obstruxit
                        </s>
                        <milestone unit="verse" n="6"/>
                        <s part="N">
                            et accesserunt quidam simul qui sequebantur ut notarent sibi
locum et non potuerunt invenire
                        </s>
                        <milestone unit="verse" n="7"/>
                        <s part="N">
                            ut autem cognovit Hieremias culpans illos dixit quod ignotus
erit locus donec congreget Deus congregationem populi et
propitius fiat
                        </s>
                        <milestone unit="verse" n="8"/>
                        <s part="N">
                            et tunc Dominus ostendet haec et apparebit maiestas Domini
et nubes erit sicut et Mosi manifestabatur et sicut cum Salomon
petiit ut locus sanctificaretur magno Deo manifestabat haec
                        </s>
                        <milestone unit="verse" n="9"/>
                        <s part="N">et ut sapientiam habens obtulit sacrificium dedicationis et consummationis templi</s>
                        <milestone unit="verse" n="10"/>
                        <s part="N">sicut et Moses orabat ad Dominum et descendit ignis de caelo et consumpsit holocaustum</s>
                        <milestone unit="verse" n="11"/>
                        <s part="N">et dixit Moses eo quod non sit mundatum quod erat pro peccato et consumptum est</s>
                        <milestone unit="verse" n="12"/>
                        <s part="N">similiter et Salomon octo diebus celebravit dedicationem</s>
                        <milestone unit="verse" n="13"/>
                        <s part="N">
                            inferebantur autem in descriptionibus et commentariis
Neemiae haec eadem et ut construens bibliothecam congregavit de
regibus libros et prophetarum et David et epistulas regum et de
donariis
                        </s>
                        <milestone unit="verse" n="14"/>
                        <s part="N">
                            similiter autem et Iudas ea quae didicerat per bellum quod
nobis acciderat congregavit omnia et sunt apud nos
                        </s>
                        <milestone unit="verse" n="15"/>
                        <s part="N">si ergo desiderastis haec mittite qui perferant vobis</s>
                        <milestone unit="verse" n="16"/>
                        <s part="N">acturi itaque purificationem scripsimus vobis bene igitur facietis si egeritis hos dies</s>
                        <milestone unit="verse" n="17"/>
                        <s part="N">
                            Deus autem qui liberavit populum suum et reddidit
hereditatem omnibus et regnum et sacerdotium et
sanctificationem
                        </s>
                        <milestone unit="verse" n="18"/>
                        <s part="N">
                            sicut promisit in lege speramus quod cito nostri
miserebitur et congregabit de sub caelo in locum sanctum
                        </s>
                        <milestone unit="verse" n="19"/>
                        <s part="N">eripuit enim nos de magnis periculis et locum purgavit</s>
                        <milestone unit="verse" n="20"/>
                        <s part="N">
                            de Iuda vero Macchabeo et fratribus eius et de templi magni
purificatione et de arae dedicatione
                        </s>
                        <milestone unit="verse" n="21"/>
                        <s part="N">sed et de proeliis quae pertinent ad Antiochum Nobilem et filium eius Eupatorem</s>
                        <milestone unit="verse" n="22"/>
                        <s part="N">
                            et de inluminationibus quae de caelo factae sunt ad eos qui
pro Iudaeis fortiter fecerunt ita ut universam regionem cum
pauci essent vindicarent et barbaram multitudinem fugarent
                        </s>
                        <milestone unit="verse" n="23"/>
                        <s part="N">
                            et famosissimum in toto orbe templum recuperarent et
civitatem liberarent ut leges quae abolendae erant
restituerentur Domino cum omni tranquillitate propitio facto
illis
                        </s>
                        <milestone unit="verse" n="24"/>
                        <s part="N">itemque ab Iasone Cyreneo quinque libris conprehensa temptavimus nos uno volumine breviare</s>
                        <milestone unit="verse" n="25"/>
                        <s part="N">
                            considerantes enim multitudinem librorum et difficultatem
volentibus adgredi narrationes historiarum propter multitudinem
rerum
                        </s>
                        <milestone unit="verse" n="26"/>
                        <s part="N">
                            curavimus volentibus quidem legere ut esset animi
oblectatio studiosis vero ut facile possint memoriae commendare
omnibus autem legentibus utilitas conferatur
                        </s>
                        <milestone unit="verse" n="27"/>
                        <s part="N">
                            et nobis quidem ipsis qui opus hoc breviandi causa
suscepimus non facilem laborem immo vero negotium plenum
vigiliarum et sudoris adsumpsimus
                        </s>
                        <milestone unit="verse" n="28"/>
                        <s part="N">
                            sicut hii qui praeparant convivium et quaerunt aliorum
voluntati parere propter multorum gratiam libenter laborem
sustinemus
                        </s>
                        <milestone unit="verse" n="29"/>
                        <s part="N">
                            veritatem quidem de singulis auctori concedentes ipsi autem
secundum datam formam brevitati studentes
                        </s>
                        <milestone unit="verse" n="30"/>
                        <s part="N">
                            sicut enim novae domus architecto de universa structura
curandum est ei vero qui pingere conatur quae apta sunt ad
ornatum exquirenda sunt ita aestimandum est et in nobis
                        </s>
                        <milestone unit="verse" n="31"/>
                        <s part="N">
                            etenim intellectum colligere et ordinare sermonem et
curiosius partes singulas quasque disquaerere historiae
congruit auctori
                        </s>
                        <milestone unit="verse" n="32"/>
                        <s part="N">brevitatem vero dictionis sectari et exsecutiones rerum vitare brevitati concedendum est</s>
                        <milestone unit="verse" n="33"/>
                        <s part="N">
                            hinc igitur narrationem incipiemus de praefatione tantum
dixisse sufficiat stultum etenim est ante historiam effluere in
ipsa autem historia succingi
                        </s>
                    </p>
                </div>
                <div part="N" sample="complete" org="uniform" n="3" type="chapter">
                    <p>
                        <milestone unit="verse" n="1"/>
                        <s part="N">
                            igitur cum sancta civitas habitaretur in omni pace leges
etiam adhuc optime custodirentur propter Oniae pontificis
pietatem et animos odio habentes mala
                        </s>
                        <milestone unit="verse" n="2"/>
                        <s part="N">
                            fiebat ut ipsi reges et principes locum summo honore dignum
ducerent et templum maximis muneribus inlustrarent
                        </s>
                        <milestone unit="verse" n="3"/>
                        <s part="N">
                            ita ut Seleucus Asiae rex de reditibus suis praestaret omnes
sumptus ad ministerium sacrificiorum pertinentes
                        </s>
                        <milestone unit="verse" n="4"/>
                        <s part="N">
                            Simon autem de tribu Beniamin praepositus templi constitutus
contendebat obsistente sibi principe sacerdotum iniquum aliquid
in civitate moliri
                        </s>
                        <milestone unit="verse" n="5"/>
                        <s part="N">
                            sed cum vincere Onian non posset venit ad Apollonium
Tharseae filium qui illo tempore erat dux Coelesyriae et
Foenicis
                        </s>
                        <milestone unit="verse" n="6"/>
                        <s part="N">
                            et nuntiavit ei pecuniis innumerabilibus plenum esse
aerarium Hierosolymis et communes copias inmensas esse quae non
pertinent ad rationem sacrificiorum esse autem possibile sub
potestate regis cadere universa
                        </s>
                        <milestone unit="verse" n="7"/>
                        <s part="N">
                            cumque rettulisset Apollonius ad regem de pecuniis quae
delatae erant ille accitum Heliodorum qui erat super negotia
eius misit cum mandatis ut praedictam pecuniam transportaret
                        </s>
                        <milestone unit="verse" n="8"/>
                        <s part="N">
                            statimque Heliodorus iter adgressus specie quidem quasi per
Coelesyriam et Foenicen civitates esset peragraturus re autem
vera regis propositum perfecturus
                        </s>
                        <milestone unit="verse" n="9"/>
                        <s part="N">
                            sed cum venisset Hierosolymam et benigne a summo sacerdote
in civitate esset exceptus narravit de dato indicio pecuniarum
et cuius rei gratia adesset apparuit interrogabat autem si vere
haec ita essent
                        </s>
                        <milestone unit="verse" n="10"/>
                        <s part="N">tunc summus sacerdos ostendit deposita esse haec et victualia viduarum ac pupillorum</s>
                        <milestone unit="verse" n="11"/>
                        <s part="N">
                            quaedam vero esse Hircani Tobiae viri valde eminentis in
his quae detulerat impius Simon universa autem argenti talenta
quadringenta esse et auri ducenta
                        </s>
                        <milestone unit="verse" n="12"/>
                        <s part="N">
                            decipi vero eos qui credidissent loco et templo quod per
universum mundum honoratur pro sui veneratione et sanctitate
inpossibile omnino esse
                        </s>
                        <milestone unit="verse" n="13"/>
                        <s part="N">at ille pro his quae habebat in mandatis a rege dicebat omni genere regiae deferenda</s>
                        <milestone unit="verse" n="14"/>
                        <s part="N">
                            constituta autem die intrabat de his Heliodorus ordinaturus
non modica vero per universam civitatem erat trepidatio
                        </s>
                        <milestone unit="verse" n="15"/>
                        <s part="N">
                            sacerdotes autem ante altare cum sacerdotalibus stolis
iactaverunt se et invocabant de caelo eum qui de depositis
legem posuit ut his qui deposuerant ea salva custodiret
                        </s>
                        <milestone unit="verse" n="16"/>
                        <s part="N">
                            iam vero qui videret summi sacerdotis vultum mente
vulnerabatur facies enim et color inmutatus declarabat internum
animi dolorem
                        </s>
                        <milestone unit="verse" n="17"/>
                        <s part="N">
                            circumfusa enim erat viro maestitia quaedam et horror
corporis per quae manifestus aspicientibus dolor cordis eius
efficiebatur
                        </s>
                        <milestone unit="verse" n="18"/>
                        <s part="N">
                            alii etiam congregati de domibus confluebant publica
supplicatione obsecrantes pro eo quod in contemptum locus esset
venturus
                        </s>
                        <milestone unit="verse" n="19"/>
                        <s part="N">
                            accinctaeque mulieres ciliciis pectus per plateas
confluebant sed et virgines quae conclusae erant procurrebant
ad Onian aliae autem ad muros quaedam vero per fenestras
aspiciebant
                        </s>
                        <milestone unit="verse" n="20"/>
                        <s part="N">universae autem protendentes manus in caelum deprecabantur</s>
                        <milestone unit="verse" n="21"/>
                        <s part="N">erat enim misera commixtae multitudinis et magni sacerdotis in agone constituti expectatio</s>
                        <milestone unit="verse" n="22"/>
                        <s part="N">
                            et hii quidem invocabant omnipotentem Deum ut credita sibi
his qui crediderant cum omni integritate conservarentur
                        </s>
                        <milestone unit="verse" n="23"/>
                        <s part="N">
                            Heliodorus autem quod decreverat perficiebat eodem loco
ipse cum satellitibus circa aerarium praesens
                        </s>
                        <milestone unit="verse" n="24"/>
                        <s part="N">
                            sed spiritus Omnipotentis magnam fecit suae ostensionis
evidentiam ita ut omnes qui ausi fuerant parere ei ruentes Dei
virtute in dissolutionem et formidinem converterentur
                        </s>
                        <milestone unit="verse" n="25"/>
                        <s part="N">
                            apparuit enim illis quidam equus terribilem habens sessorem
optimis operimentis adornatus isque cum impetu Heliodoro
priores calces elisit qui autem ei sedebat videbatur arma
habere aurea
                        </s>
                        <milestone unit="verse" n="26"/>
                        <s part="N">
                            alii etiam apparuerunt duo iuvenes virtute decori optimi
gloria speciosique amictu qui circumsteterunt eum et ex utraque
parte flagellabant sine intermissione multis plagis verberantes
                        </s>
                        <milestone unit="verse" n="27"/>
                        <s part="N">
                            subito autem Heliodorus concidit in terram eumque multa
caligine circumfusum rapuerunt atque in sella gestatoria
positum eiecerunt
                        </s>
                        <milestone unit="verse" n="28"/>
                        <s part="N">
                            et is qui cum multis cursoribus et satellitibus praedictum
ingressus est aerarium portabatur nullo sibi auxilium ferente
manifesta cognita Dei virtute
                        </s>
                        <milestone unit="verse" n="29"/>
                        <s part="N">et ille quidem per divinam virtutem iacebat mutus</s>
                        <milestone unit="verse" n="30"/>
                        <s part="N">
                            hii autem Dominum benedicebant quia magnificavit locum suum
et templum quod paulo ante timore ac tumultu erat plenum
apparente omnipotente Domino gaudio et laetitia impletum est
                        </s>
                        <milestone unit="verse" n="31"/>
                        <s part="N">
                            tunc vero ex amicis Heliodori quidam rogabant confestim
Onian ut invocaret Altissimum et vitam donaret ei qui in
supremo spiritu erat constitutus
                        </s>
                        <milestone unit="verse" n="32"/>
                        <s part="N">
                            considerans autem summus sacerdos ne forte rex suspicaretur
malitiam aliquam ex Iudaeis circa Heliodorum consummatam
obtulit pro salute viri hostiam salutarem
                        </s>
                        <milestone unit="verse" n="33"/>
                        <s part="N">
                            cumque summus sacerdos exoraret idem iuvenes eisdem
vestibus amicti adstantes Heliodoro dixerunt Oniae sacerdoti
gratias age nam propter eum tibi Dominus vitam donavit
                        </s>
                        <milestone unit="verse" n="34"/>
                        <s part="N">
                            tu autem ab eo flagellatus nuntia omnibus magnalia Dei et
potestatem et his dictis non conparuerunt
                        </s>
                        <milestone unit="verse" n="35"/>
                        <s part="N">
                            Heliodorus autem hostia Deo oblata et votis magnis promisit
ei qui vivere illi concessit et Oniae gratias agens recepto
exercitu repedabat ad regem
                        </s>
                        <milestone unit="verse" n="36"/>
                        <s part="N">testabatur autem omnibus ea quae sub oculis suis viderat opera magni Dei</s>
                        <milestone unit="verse" n="37"/>
                        <s part="N">cum autem rex interrogasset Heliodorum quis est aptus adhuc semel Hierosolymam mitti ait</s>
                        <milestone unit="verse" n="38"/>
                        <s part="N">
                            si quem habes hostem aut regni tui insidiatorem mitte illuc
et flagellatum eum recipies si tamen evaserit eo quod in loco
vere sit Dei quaedam virtus
                        </s>
                        <milestone unit="verse" n="39"/>
                        <s part="N">
                            nam ipse qui habet in caelis habitationem visitator et
adiutor est loci illius et venientes ad malefaciendum percutit
ac perdit
                        </s>
                        <milestone unit="verse" n="40"/>
                        <s part="N">igitur de Heliodoro et aerarii custodia ita se res habet</s>
                    </p>
                </div>
                <div part="N" sample="complete" org="uniform" n="4" type="chapter">
                    <p>
                        <milestone unit="verse" n="1"/>
                        <s part="N">
                            Simon autem praedictus pecuniarum et patriae delator male
loquebatur de Onia tamquam ipse Heliodorum instigasset ad haec
et ipse fuisset incentor malorum
                        </s>
                        <milestone unit="verse" n="2"/>
                        <s part="N">
                            provisoremque civitatis ac defensorem gentis suae et
aemulatorem legis Dei audebat insidiatorem regni dicere
                        </s>
                        <milestone unit="verse" n="3"/>
                        <s part="N">
                            sed cum inimicitiae in tantum procederent ut etiam per
quosdam Simonis necessarios homicidia fierent
                        </s>
                        <milestone unit="verse" n="4"/>
                        <s part="N">
                            considerans Onias periculum contentionis et Apollonium
insanire utpote ducem Coelesyriae et Foenicis ad augendam
malitiam Simonis ad regem se contulit
                        </s>
                        <milestone unit="verse" n="5"/>
                        <s part="N">
                            non ut civium accusator sed communem utilitatem apud semet
ipsum universae multitudinis considerans
                        </s>
                        <milestone unit="verse" n="6"/>
                        <s part="N">
                            videbat enim sine regali providentia inpossibile esse pacem
rebus dari nec Simonem posse cessare ab stultitia sua
                        </s>
                        <milestone unit="verse" n="7"/>
                        <s part="N">
                            sed post Seleuci vitae excessum cum suscepisset regnum
Antiochus qui Nobilis appellabatur ambiebat Iason frater Oniae
summum sacerdotium
                        </s>
                        <milestone unit="verse" n="8"/>
                        <s part="N">
                            adito rege promittens ei argenti talenta sexaginta et
trecenta et ex reditibus aliis talenta octoginta
                        </s>
                        <milestone unit="verse" n="9"/>
                        <s part="N">
                            super haec promittebat et alia centum quinquaginta si
potestati eius concederetur gymnasium et ephoebian sibi
constituere et eos qui in Hierosolymis erant Antiochenos
scribere
                        </s>
                        <milestone unit="verse" n="10"/>
                        <s part="N">
                            quod cum rex agnovisset et obtinuisset principatum statim
ad gentilem ritum contribules suos transferre coepit
                        </s>
                        <milestone unit="verse" n="11"/>
                        <s part="N">
                            et amotis his quae humanitatis causa Iudaeis a regibus
fuerant constituta per Iohannem patrem Eupolemi qui apud
Romanos de amicitia et societate functus est legationem
legitimam civium iura destituens prava instituta sancibat
                        </s>
                        <milestone unit="verse" n="12"/>
                        <s part="N">
                            etenim ausus est sub ipsa arce gymnasium constituere et
optimos quosque ephoeborum in lupanaribus ponere
                        </s>
                        <milestone unit="verse" n="13"/>
                        <s part="N">
                            erat autem hoc non initium sed incrementum quoddam et
profectus gentilis et alienigenae conversationis propter impii
et non sacerdotis Iasonis nefarium et inauditum scelus
                        </s>
                        <milestone unit="verse" n="14"/>
                        <s part="N">
                            ita ut sacerdotes iam non circa altaris officia dediti
essent sed contempto templo et sacrificiis neglectis
festinarent participes fieri palestrae et praebitionis eius
iniustae et in exercitiis disci
                        </s>
                        <milestone unit="verse" n="15"/>
                        <s part="N">et patrios quidem honores nihil habentes graecas glorias optimas arbitrabantur</s>
                        <milestone unit="verse" n="16"/>
                        <s part="N">
                            quarum gratia periculosa eos contentio habebat et eorum
instituta aemulabantur ac per omnia his consimiles esse
cupiebant quos hostes et peremptores habuerant
                        </s>
                        <milestone unit="verse" n="17"/>
                        <s part="N">in leges enim divinas impie agere inpune non cedit sed haec sequens tempus declaravit</s>
                        <milestone unit="verse" n="18"/>
                        <s part="N">cum autem quinquennalis agon Tyro celebraretur et rex praesens esset</s>
                        <milestone unit="verse" n="19"/>
                        <s part="N">
                            misit Iason facinorosus ab Hierosolymis viros peccatores
portantes argenti didragmas trecentas in sacrificiis Herculis
quas postulaverunt hii qui adportaverant ne in sacrificiis
erogarentur quia non oporteret sed in alios sumptus eas
deputari
                        </s>
                        <milestone unit="verse" n="20"/>
                        <s part="N">
                            sed haec oblata sunt quidem ab eo qui miserat in
sacrificium Herculis propter praesentes autem datae sunt in
fabricam navium triremis
                        </s>
                        <milestone unit="verse" n="21"/>
                        <s part="N">
                            misso autem in Aegypto Apollonio Mnesthei filio propter
primatus Filometoris regis cum cognovisset Antiochus alienum se
a negotiis regni effectum propriis utilitatibus consulens
profectus inde venit Ioppen et inde Hierosolymam
                        </s>
                        <milestone unit="verse" n="22"/>
                        <s part="N">
                            et magnifice ab Iasone et civitate susceptus cum facularum
luminibus et laudibus ingressus est et inde Foenicen exercitum
convertit
                        </s>
                        <milestone unit="verse" n="23"/>
                        <s part="N">
                            et post triennii tempus misit Iason Menelaum supradicti
Simonis fratrem portantem pecunias regi et de negotiis
necessariis responsa perlaturum
                        </s>
                        <milestone unit="verse" n="24"/>
                        <s part="N">
                            at ille commendatus regi cum magnificasset faciem
potestatis eius in semet ipsum retorsit summum sacerdotium
superponens Iasonem talenta argenti trecenta
                        </s>
                        <milestone unit="verse" n="25"/>
                        <s part="N">
                            acceptisque a rege mandatis venit nihil quidem dignum
habens sacerdotio animos vero crudelis tyranni et ferae beluae
iram gerens
                        </s>
                        <milestone unit="verse" n="26"/>
                        <s part="N">
                            et Iason quidem qui proprium fratrem captivaverat ipse
deceptus profugus in ammaniten expulsus est regionem
                        </s>
                        <milestone unit="verse" n="27"/>
                        <s part="N">
                            Menelaus autem principatum quidem obtinuit de pecuniis vero
regi promissis nihil agebat cum exactionem faceret Sostratus
qui arce erat praepositus
                        </s>
                        <milestone unit="verse" n="28"/>
                        <s part="N">nam ad hunc exactio vectigalium pertinebat quam ob causam utrique ad regem vocati</s>
                        <milestone unit="verse" n="29"/>
                        <s part="N">
                            Menelaus motus est sacerdotio succedente Lysimacho fratre
suo Sostratus autem praelatus est Cypris
                        </s>
                        <milestone unit="verse" n="30"/>
                        <s part="N">
                            et cum haec agerentur contigit Tarsenses et Mallotas
seditionem movere eo quod Antiochidi concubinae regis dono
essent dati
                        </s>
                        <milestone unit="verse" n="31"/>
                        <s part="N">festinanter itaque rex venit sedare illos relicto suffecto uno ex comitibus suis Andronico</s>
                        <milestone unit="verse" n="32"/>
                        <s part="N">
                            ratus autem Menelaus accepisse se tempus oportunum aurea
quaedam vasa templo furatus donavit Andronico et alia
vendiderat Tyro et per vicinas civitates
                        </s>
                        <milestone unit="verse" n="33"/>
                        <s part="N">
                            quod cum certissime cognovisset Onias arguebat eum ipse in
loco tuto se continens Antiochiae secus Dafnen
                        </s>
                        <milestone unit="verse" n="34"/>
                        <s part="N">
                            unde Menelaus accedens ad Andronicum rogabat ut Onian
interficeret qui cum venisset ad Onian et datis dextris cum
iureiurando quamvis esset ei suspectus suasisset asylo
procedere statim eum peremit non veritus iustitiam
                        </s>
                        <milestone unit="verse" n="35"/>
                        <s part="N">
                            ob quam causam non solum Iudaei sed et aliae quoque
nationes indignabantur et moleste ferebant de nece tanti viri
iniusta
                        </s>
                        <milestone unit="verse" n="36"/>
                        <s part="N">
                            sed regressum regem de Ciliciae locis adierunt Iudaei apud
Antiochiam simul et Graeci conquerentes de iniqua nece Oniae
                        </s>
                        <milestone unit="verse" n="37"/>
                        <s part="N">
                            contristatus itaque ad animam Antiochus et flexus ad
misericordiam lacrimas fudit recordatus defuncti sobrietatem et
modestiam
                        </s>
                        <milestone unit="verse" n="38"/>
                        <s part="N">
                            accensusque animis Andronicum purpura exutum circumduci per
totam civitatem iubet et eodem loco quo in Onian impietatem
commiserat sacrilegum vita privari Domino illi dignam poenam
tribuente
                        </s>
                        <milestone unit="verse" n="39"/>
                        <s part="N">
                            multis autem sacrilegiis in templo a Lysimacho commissis
Menelai consilio et divulgata fama congregata est multitudo
adversus Lysimachum multo iam auro exportato
                        </s>
                        <milestone unit="verse" n="40"/>
                        <s part="N">
                            turbis autem insurgentibus et animis ira repletis
Lysimachus armatis fere tribus milibus iniquis manibus uti
coepit duce quodam Tyranno aetate pariter et dementia provecto
                        </s>
                        <milestone unit="verse" n="41"/>
                        <s part="N">
                            sed ut intellexerunt conatum Lysimachi alii lapides alii
fustes validos arripere quidam vero cinerem in Lysimachum
iacere
                        </s>
                        <milestone unit="verse" n="42"/>
                        <s part="N">
                            et multi quidem vulnerati quidam autem et prostrati omnes
vero in fugam versi sunt ipsum etiam sacrilegum secus aerarium
interfecerunt
                        </s>
                        <milestone unit="verse" n="43"/>
                        <s part="N">de his ergo coepit iudicium adversus Menelaum agitari</s>
                        <milestone unit="verse" n="44"/>
                        <s part="N">et cum venisset rex Tyrum ad ipsum negotium detulerunt missi viri tres a senioribus</s>
                        <milestone unit="verse" n="45"/>
                        <s part="N">et cum superaretur Menelaus promisit Ptolomeo multas pecunias ad suadendum regi</s>
                        <milestone unit="verse" n="46"/>
                        <s part="N">
                            itaque Ptolomeus in quodam atrio positum quasi refrigerandi
gratia regem adiit et a sententia deduxit
                        </s>
                        <milestone unit="verse" n="47"/>
                        <s part="N">
                            et Menelaum quidem universae malitiae reum criminibus
absolvit miseros autem qui etiam si apud Scytas causam
dixissent innocentes iudicarentur morte damnavit
                        </s>
                        <milestone unit="verse" n="48"/>
                        <s part="N">
                            cito ergo iniustam poenam dederunt qui pro civitate et
populo et sacris vasis causam prosecuti sunt
                        </s>
                        <milestone unit="verse" n="49"/>
                        <s part="N">quam ob rem Tyri quoque indignati erga sepulturam eorum liberalissimi extiterunt</s>
                        <milestone unit="verse" n="50"/>
                        <s part="N">
                            Menelaus autem propter eorum qui in potentia erant
avaritiam permanebat in potestate crescens in malitia et ad
insidias civium
                        </s>
                    </p>
                </div>
                <div part="N" sample="complete" org="uniform" n="5" type="chapter">
                    <p>
                        <milestone unit="verse" n="1"/>
                        <s part="N">eodem tempore Antiochus secundam profectionem paravit in Aegyptum</s>
                        <milestone unit="verse" n="2"/>
                        <s part="N">
                            contigit autem per universam Hierosolymorum civitatem videri
diebus quadraginta per aera equites discurrentes auratas stolas
habentes et hastis quasi cohortes armatas
                        </s>
                        <milestone unit="verse" n="3"/>
                        <s part="N">
                            et cursus equorum per ordines digestos et congressiones
fieri comminus et scutorum motus et galeatorum multitudinem
gladiis destrictis et telorum iactus et aureorum armorum
splendorem omnisque generis loricarum
                        </s>
                        <milestone unit="verse" n="4"/>
                        <s part="N">quapropter omnes rogabant in bonum monstra converti</s>
                        <milestone unit="verse" n="5"/>
                        <s part="N">
                            sed cum falsus rumor exisset tamquam vita excessisset
Antiochus adsumptis Iason non minus mille viris repente
adgressus est civitatem et civibus ad murum convolantibus ad
ultimum adprehensa civitate Menelaus fugit in arcem
                        </s>
                        <milestone unit="verse" n="6"/>
                        <s part="N">
                            Iason vero non parcebat in caede civibus suis nec cogitabat
prosperitatem adversus cognatos malum esse maximum arbitrans
hostium et non civium se tropea capturum
                        </s>
                        <milestone unit="verse" n="7"/>
                        <s part="N">
                            et principatum quidem non obtinuit finem vero insidiarum
suarum confusione cepit et profugus iterum abiit in Ammaniten
                        </s>
                        <milestone unit="verse" n="8"/>
                        <s part="N">
                            ad ultimum in exitum sui conclusus ab Areta Arabum tyrannum
fugiens de civitate in civitatem omnibus odiosus ut refuga
legum et execrabilis ut patriae et civium hostis in Aegyptum
extrusus est
                        </s>
                        <milestone unit="verse" n="9"/>
                        <s part="N">
                            et qui multos de patria expulerat peregre periit Lacedemonas
profectus quasi pro cognatione ibi refugium habiturus
                        </s>
                        <milestone unit="verse" n="10"/>
                        <s part="N">
                            et qui insepultos abiecerat multos ipse et inlamentatus et
insepultus abicitur sepultura neque peregrina usus neque patrio
sepulchro participans
                        </s>
                        <milestone unit="verse" n="11"/>
                        <s part="N">
                            his ita gestis suspicatus est rex societatem deserturos
Iudaeos et ob hoc profectus ex Aegypto efferatis animis
civitatem quidem armis cepit
                        </s>
                        <milestone unit="verse" n="12"/>
                        <s part="N">
                            iussit autem militibus interficere nec parcere
occursantibus et per domos ascendentes trucidare
                        </s>
                        <milestone unit="verse" n="13"/>
                        <s part="N">
                            fiebant ergo caedes iuvenum ac seniorum mulierum et natorum
exterminia virginumque et parvulorum neces
                        </s>
                        <milestone unit="verse" n="14"/>
                        <s part="N">erant autem toto triduo octoginta milia interfecti quadraginta milia vincti</s>
                        <milestone unit="verse" n="15"/>
                        <s part="N">
                            sed nec ista sufficiunt ausus est intrare templum universa
terra sanctius Menelao ductore qui legum et patriae fuit
proditor
                        </s>
                        <milestone unit="verse" n="16"/>
                        <s part="N">
                            et scelestis manibus sumens sancta vasa quae ab aliis
regibus et civitatibus erant posita ad ornatum loci et gloriam
contrectabat indigne et contaminabat
                        </s>
                        <milestone unit="verse" n="17"/>
                        <s part="N">
                            ita alienatus mente Antiochus non considerabat quod propter
peccata habitantium civitatem modicum Dominus fuerat iratus
propter quod et accidit circa locum despectio
                        </s>
                        <milestone unit="verse" n="18"/>
                        <s part="N">
                            alioquin nisi contigisset eos multis peccatis esse
involutos sicut Heliodorus qui missus est a Seleuco rege ad
expoliandum aerarium etiam hic statim adveniens flagellatus et
repulsus utique fuisset ab audacia
                        </s>
                        <milestone unit="verse" n="19"/>
                        <s part="N">verum non propter locum gentem sed propter gentem locum Dominus elegit</s>
                        <milestone unit="verse" n="20"/>
                        <s part="N">
                            ideoque et ipse locus particeps factus est populi malorum
postea autem fiet socius et bonorum et qui derelictus in ira
Dei omnipotentis iterum in magni Domini reconciliatione cum
summa gloria exaltabitur
                        </s>
                        <milestone unit="verse" n="21"/>
                        <s part="N">
                            igitur Antiochus mille et octingentis ablatis de templo
talentis velociter Antiochiam regressus est existimans se prae
superbia terram ad navigandum pelagus vero ad iter agendum
deducturum propter mentis elationem
                        </s>
                        <milestone unit="verse" n="22"/>
                        <s part="N">
                            reliquit autem et praepositos ad adfligendam gentem
Hierosolymis quidem Philippum genere Frigem moribus crudeliorem
eo ipso a quo constitutus est
                        </s>
                        <milestone unit="verse" n="23"/>
                        <s part="N">in Garizin autem Andronicum et Menelaum qui gravius quam ceteri inminebant civibus</s>
                        <milestone unit="verse" n="24"/>
                        <s part="N">
                            cumque adpositus esset contra Iudaeos misit odiosum
principem Apollonium cum exercitu viginti et duobus milibus
praecipiens ei omnes perfectae aetatis interficere mulieres ac
iuvenes vendere
                        </s>
                        <milestone unit="verse" n="25"/>
                        <s part="N">
                            qui cum venisset Hierosolymam pacem simulans quievit usque
ad sanctum diem sabbati et tunc feriatis Iudaeis arma capere
suis praecepit
                        </s>
                        <milestone unit="verse" n="26"/>
                        <s part="N">
                            omnesque qui ad spectaculum processerant trucidavit et
civitatem cum armatis discurrens ingentem multitudinem peremit
                        </s>
                        <milestone unit="verse" n="27"/>
                        <s part="N">
                            Iudas autem Macchabeus qui decimus fuerat secesserat in
desertum locum ibique inter feras vitam in montibus cum suis
agebat et faeni cibo vescentes demorabantur ne participes
essent coinquinationis
                        </s>
                    </p>
                </div>
                <div part="N" sample="complete" org="uniform" n="6" type="chapter">
                    <p>
                        <milestone unit="verse" n="1"/>
                        <s part="N">
                            sed non post multum temporis misit rex senem quendam
antiochenum qui conpelleret Iudaeos ut se transferrent a
patriis et Dei legibus
                        </s>
                        <milestone unit="verse" n="2"/>
                        <s part="N">
                            contaminare etiam quod in Hierosolymis erat templum et
cognominare Iovis Olympii et in Garizin prout erant hii qui
locum inhabitabant Iovis Hospitalis
                        </s>
                        <milestone unit="verse" n="3"/>
                        <s part="N">pessima autem universis et gravis malorum erat incursio</s>
                        <milestone unit="verse" n="4"/>
                        <s part="N">
                            nam templum luxuria et comesationibus erat plenum et
scortantium cum meretricibus sacratisque aedibus mulieres se
ultro ingerebant intro ferentes ea quae non licebat
                        </s>
                        <milestone unit="verse" n="5"/>
                        <s part="N">altare etiam plenum erat inlicitis quae legibus prohibebantur</s>
                        <milestone unit="verse" n="6"/>
                        <s part="N">
                            neque autem sabbata custodiebantur neque dies sollemnes
patrii servabantur nec simpliciter se quisquam Iudaeum esse
confitebatur
                        </s>
                        <milestone unit="verse" n="7"/>
                        <s part="N">
                            ducebantur autem cum amara necessitate in die natalis regis
ad sacrificia et cum Liberi sacra celebrarentur cogebantur
hedera coronati Libero circumire
                        </s>
                        <milestone unit="verse" n="8"/>
                        <s part="N">
                            decretum autem exiit in proximas gentilium civitates
suggerentibus Ptolomeis ut pari modo et ipsi adversus Iudaeos
agerent ut sacrificarent
                        </s>
                        <milestone unit="verse" n="9"/>
                        <s part="N">
                            eos autem qui nollent transire ad instituta gentilium
interficerent erat ergo videre miseriam
                        </s>
                        <milestone unit="verse" n="10"/>
                        <s part="N">
                            duae enim mulieres delatae sunt natos suos circumcidisse
quas infantibus ad ubera suspensis cum publice per civitatem
circumduxissent per muros praecipitaverunt
                        </s>
                        <milestone unit="verse" n="11"/>
                        <s part="N">
                            alii vero ad proximas coeuntes speluncas et latenter
sabbati diem celebrantes cum indicati essent Philippo flammis
succensi sunt eo quod verebantur propter religionem et
observantiam manu sibimet auxilium ferre
                        </s>
                        <milestone unit="verse" n="12"/>
                        <s part="N">
                            obsecro autem eos qui hunc librum lecturi sunt ne
abhorrescant propter adversos casus sed reputent ea quae
acciderunt non ad interitum sed ad correptionem generis esse
nostri
                        </s>
                        <milestone unit="verse" n="13"/>
                        <s part="N">
                            etenim multo tempore non sinere peccatoribus ex sententia
agere sed statim ultiones adhibere magni beneficii est indicium
                        </s>
                        <milestone unit="verse" n="14"/>
                        <s part="N">
                            non enim sicut in aliis nationibus Dominus patienter
expectat ut eas cum iudicii dies venerit in plenitudine
peccatorum puniat
                        </s>
                        <milestone unit="verse" n="15"/>
                        <s part="N">ita et in nobis statuit ut peccatis nostris in finem devolutis ita demum in nos vindicet</s>
                        <milestone unit="verse" n="16"/>
                        <s part="N">
                            propter quod numquam quidem a nobis misericordiam suam
amovet corripiens vero in adversis populum suum non derelinquit
                        </s>
                        <milestone unit="verse" n="17"/>
                        <s part="N">
                            sed haec nobis ad commonitionem legentium dicta sint paucis
iam autem veniendum est ad narrationem
                        </s>
                        <milestone unit="verse" n="18"/>
                        <s part="N">
                            igitur Eleazarus de primoribus scribarum vir aetate
provectus et vultu decorus aperto ore hians conpellebatur
carnem porcinam manducare
                        </s>
                        <milestone unit="verse" n="19"/>
                        <s part="N">
                            at ille gloriosam mortem magis quam odibilem vitam
amplectens voluntarie praeibat ad supplicium
                        </s>
                        <milestone unit="verse" n="20"/>
                        <s part="N">
                            intuens autem quemadmodum oportet accedere patienter
sustinens destinavit non admittere inlicita propter vitae
amorem
                        </s>
                        <milestone unit="verse" n="21"/>
                        <s part="N">
                            hii autem qui adstabant iniqua miseratione commoti propter
antiquam viri amicitiam tollentes eum secreto rogabant adferri
carnes quibus vesci ei licebat et simularetur manducasse sicut
rex imperaverat de sacrificii carnibus
                        </s>
                        <milestone unit="verse" n="22"/>
                        <s part="N">
                            ut hoc facto a morte liberaretur et propter veterem
amicitiam hanc in eo facerent humanitatem
                        </s>
                        <milestone unit="verse" n="23"/>
                        <s part="N">
                            at ille cogitationem cepit aetatis ac senectutis suae
eminentiam dignam et ingenuitatem nobilitatis canitiem atque a
puero optimae conversationis et secundum sanctae et a Deo
conditae legis constituta respondit cito dicens praemitti se
velle in infernum
                        </s>
                        <milestone unit="verse" n="24"/>
                        <s part="N">
                            non enim aetatem nostram dignum est inquit fingere ut multi
adulescentium arbitrati Eleazarum nonaginta annorum transisse
ad vitam alienigenarum
                        </s>
                        <milestone unit="verse" n="25"/>
                        <s part="N">
                            et ipsi propter meam simulationem et propter modicum
corruptibilis vitae tempus decipiantur et per hoc maculam atque
execrationem meae senectuti conquiram
                        </s>
                        <milestone unit="verse" n="26"/>
                        <s part="N">
                            nam et si in praesenti tempore suppliciis hominum eripiar
sed manus Omnipotentis neque vivens neque defunctus effugiam
                        </s>
                        <milestone unit="verse" n="27"/>
                        <s part="N">quam ob rem fortiter vitam excedendo senectute quidem dignus apparebo</s>
                        <milestone unit="verse" n="28"/>
                        <s part="N">
                            adulescentibus autem exemplum forte relinquam si prompto
animo ac fortiter pro gravissimis et sanctissimis legibus
honesta morte perfungar his dictis confestim ad supplicium
trahebatur
                        </s>
                        <milestone unit="verse" n="29"/>
                        <s part="N">
                            hii autem qui eum ducebant et paulo ante fuerant mitiores
in iram versi sunt propter sermones ab eo dictos quos illi per
arrogantiam prolatos arbitrabantur
                        </s>
                        <milestone unit="verse" n="30"/>
                        <s part="N">
                            sed cum plagis perimeretur ingemuit et dixit Domine qui
habes sanctam scientiam manifeste scis tu quia cum a morte
possim liberari duros corporis sustineo dolores secundum animam
vero propter timorem tuum libenter haec patior
                        </s>
                        <milestone unit="verse" n="31"/>
                        <s part="N">
                            et iste quidem hoc modo vita decessit non solum iuvenibus
sed et universae genti memoriam mortis suae ad exemplum
virtutis et fortitudinis derelinquens
                        </s>
                    </p>
                </div>
                <div part="N" sample="complete" org="uniform" n="7" type="chapter">
                    <p>
                        <milestone unit="verse" n="1"/>
                        <s part="N">
                            contigit autem et septem fratres cum matre adprehensos
conpelli a rege contra fas ad carnes porcinas flagris et
taureis cruciatos
                        </s>
                        <milestone unit="verse" n="2"/>
                        <s part="N">
                            unus autem ex illis qui erat primus sic ait quid quaeris et
quid vis discere a nobis parati sumus mori magis quam patrias
Dei leges praevaricari
                        </s>
                        <milestone unit="verse" n="3"/>
                        <s part="N">iratus itaque rex iussit sartagines et ollas aeneas succendi quibus statim succensis</s>
                        <milestone unit="verse" n="4"/>
                        <s part="N">
                            iussit ei qui prior fuerat locutus amputari linguam et cute
capitis abstracta summas quoque manus ei et pedes praecidi
ceteris eius fratribus et matre inspicientibus
                        </s>
                        <milestone unit="verse" n="5"/>
                        <s part="N">
                            et cum iam per omnia inutilis factus esset iussit ignem
admoveri et adhuc spirantem torreri in sartaginem in qua cum
diu cruciaretur ceteri una cum matre invicem se hortabantur
mori fortiter
                        </s>
                        <milestone unit="verse" n="6"/>
                        <s part="N">
                            dicentes Dominus Deus aspiciat veritatem et consolabitur in
nobis quemadmodum protestationem cantici declaravit Moses et in
servis suis consolabitur
                        </s>
                        <milestone unit="verse" n="7"/>
                        <s part="N">
                            mortuo itaque primo illo hoc modo sequentem deducebant ad
inludendum et cute capitis eius cum capillis detracta
interrogabant si manducaret priusquam toto corpore per membra
singula puniretur
                        </s>
                        <milestone unit="verse" n="8"/>
                        <s part="N">
                            at ille respondens patria voce dixit non faciam propter quod
et iste sequenti loco primi tormenta suscepit
                        </s>
                        <milestone unit="verse" n="9"/>
                        <s part="N">
                            et in ultimo spiritu constitutus ait tu quidem scelestissime
in praesenti vita nos perdis sed rex mundi defunctos nos pro
suis legibus in aeternae vitae resurrectione suscitabit
                        </s>
                        <milestone unit="verse" n="10"/>
                        <s part="N">
                            post hunc tertius inludebatur et linguam postulatus cito
protulit et manus constanter extendit
                        </s>
                        <milestone unit="verse" n="11"/>
                        <s part="N">
                            et cum fiducia ait e caelo ista possideo sed propter Dei
leges nunc haec ipsa despicio quoniam ab ipso me ea recepturum
spero
                        </s>
                        <milestone unit="verse" n="12"/>
                        <s part="N">
                            ita ut rex et qui cum ipso erant mirarentur adulescentis
animum quod tamquam nihili duceret cruciatus
                        </s>
                        <milestone unit="verse" n="13"/>
                        <s part="N">et hoc ita defuncto quartum similiter vexabant torquentes</s>
                        <milestone unit="verse" n="14"/>
                        <s part="N">
                            et cum iam esset ad mortem sic ait potius est ab hominibus
morti datos spem expectare a Deo iterum ab ipso resuscitandos
tibi enim resurrectio ad vitam non erit
                        </s>
                        <milestone unit="verse" n="15"/>
                        <s part="N">et cum admovissent quintum vexabant eum at ille respiciens in eum</s>
                        <milestone unit="verse" n="16"/>
                        <s part="N">
                            dixit potestatem inter homines habens cum sis corruptibilis
facis quod vis noli autem putare genus nostrum a Deo esse
derelictum
                        </s>
                        <milestone unit="verse" n="17"/>
                        <s part="N">patienter sustine et videbis magna potestas ipsius qualiter te et semen tuum torquebit</s>
                        <milestone unit="verse" n="18"/>
                        <s part="N">
                            post hunc ducebant et sextum et is mori incipiens sic ait
noli frustra errare nos enim propter nosmet ipsos haec patimur
peccantes in Deum nostrum et digna admiratione facta sunt in
nobis
                        </s>
                        <milestone unit="verse" n="19"/>
                        <s part="N">tu autem ne existimes tibi inpune futurum quod contra Deum pugnare temptaveris</s>
                        <milestone unit="verse" n="20"/>
                        <s part="N">
                            supra modum autem mater mirabilis et bonorum memoria digna
quae pereuntes septem filios sub unius diei tempore conspiciens
bono animo ferebat propter spem quam in Deum habebat
                        </s>
                        <milestone unit="verse" n="21"/>
                        <s part="N">
                            singulos illorum hortabatur patria voce fortiter repleta
sapientia et femineae cogitationi masculinum animum inserens
                        </s>
                        <milestone unit="verse" n="22"/>
                        <s part="N">
                            dixit ad eos nescio qualiter in utero meo apparuistis neque
enim ego spiritum et animam donavi vobis et vitam et singulorum
membra non ego ipsa conpegi
                        </s>
                        <milestone unit="verse" n="23"/>
                        <s part="N">
                            sed enim mundi creator qui formavit hominis nativitatem
quique omnium invenit originem et spiritum vobis iterum cum
misericordia reddet et vitam sicut nunc vosmet ipsos despicitis
propter leges eius
                        </s>
                        <milestone unit="verse" n="24"/>
                        <s part="N">
                            Antiochus autem contemni se arbitratus simul et
exprobrantis voce despecta cum adhuc adulescentior superesset
non solum verbis hortabatur sed et iuramento adfirmabat divitem
se et beatum facturum et translatum a patriis legibus amicum
habiturum et res necessarias praebiturum
                        </s>
                        <milestone unit="verse" n="25"/>
                        <s part="N">
                            sed ad ista cum adulescens nequaquam inclinaretur vocavit
rex matrem et suadebat ut adulescenti fieret in salutem
                        </s>
                        <milestone unit="verse" n="26"/>
                        <s part="N">cum autem multis eam verbis esset hortatus promisit suasuram se filio suo</s>
                        <milestone unit="verse" n="27"/>
                        <s part="N">
                            itaque inclinata ad illum inridens crudelem tyrannum ait
patria voce fili mi miserere mei quae te in utero decem menses
portavi et lac triennio dedi et alui et in aetatem istam
perduxi
                        </s>
                        <milestone unit="verse" n="28"/>
                        <s part="N">
                            peto nate aspicias in caelum et terram et ad omnia quae in
eis sunt et intellegas quia ex nihilo fecit illa Deus et
hominum genus
                        </s>
                        <milestone unit="verse" n="29"/>
                        <s part="N">
                            ita fit ut non timeas carnificem istum sed dignus fratribus
tuis effectus suscipe mortem ut in illa miseratione cum
fratribus tuis te recipiam
                        </s>
                        <milestone unit="verse" n="30"/>
                        <s part="N">
                            cum haec illa adhuc diceret ait adulescens quem sustinetis
non oboedio praecepto regis sed praecepto legis quae data est
nobis per Mosen
                        </s>
                        <milestone unit="verse" n="31"/>
                        <s part="N">tu vero qui inventor omnis malitiae factus es in Hebraeos non effugies manum Dei</s>
                        <milestone unit="verse" n="32"/>
                        <s part="N">nos enim pro peccatis nostris haec patimur</s>
                        <milestone unit="verse" n="33"/>
                        <s part="N">
                            et si nobis propter increpationem et correptionem Dominus
noster modicum iratus est sed iterum reconciliabitur servis
suis
                        </s>
                        <milestone unit="verse" n="34"/>
                        <s part="N">
                            tu autem o sceleste et omnium hominum flagitiosissime noli
frustra extolli vanis spebus in servos eius inflammatus
                        </s>
                        <milestone unit="verse" n="35"/>
                        <s part="N">nondum enim omnipotentis Dei et omnia inspicientis iudicium effugisti</s>
                        <milestone unit="verse" n="36"/>
                        <s part="N">
                            nam fratres mei modico nunc dolore sustentato sub
testamento aeternae vitae effecti sunt tu vero iudicio Dei
iustas superbiae poenas solves
                        </s>
                        <milestone unit="verse" n="37"/>
                        <s part="N">
                            ego autem sicut fratres mei animam et corpus meum trado pro
patriis legibus invocans Deum maturius genti nostrae propitium
fieri teque cum tormentis et verberibus confiteri quod ipse est
Deus solus
                        </s>
                        <milestone unit="verse" n="38"/>
                        <s part="N">
                            in me vero et in fratribus meis desinet Omnipotentis ira
quae super omne genus nostrum iuste superducta est
                        </s>
                        <milestone unit="verse" n="39"/>
                        <s part="N">tunc rex accensus ira in hunc super omnes crudelius desaeviit indigne ferens derisum se</s>
                        <milestone unit="verse" n="40"/>
                        <s part="N">et hic itaque mundus obiit per omnia in Domino confidens</s>
                        <milestone unit="verse" n="41"/>
                        <s part="N">novissime autem et mater consummata est</s>
                        <milestone unit="verse" n="42"/>
                        <s part="N">igitur de sacrificiis et de nimiis crudelitatibus satis dictum</s>
                    </p>
                </div>
                <div part="N" sample="complete" org="uniform" n="8" type="chapter">
                    <p>
                        <milestone unit="verse" n="1"/>
                        <s part="N">
                            Iudas vero Macchabeus et qui cum illo erant introibant
latenter in castella et convocantes cognatos et eos qui
permanserant in iudaismo adsumentes eduxerunt ad sex milia
viros
                        </s>
                        <milestone unit="verse" n="2"/>
                        <s part="N">
                            et invocabant Dominum ut respiceret in populum qui ab
omnibus calcabatur misereretur templo quod contaminabatur ab
impiis
                        </s>
                        <milestone unit="verse" n="3"/>
                        <s part="N">
                            misereretur etiam exterminio civitatis quae esset ilico
conplananda et vocem sanguinis ad se clamantis audiret
                        </s>
                        <milestone unit="verse" n="4"/>
                        <s part="N">
                            memoraretur quoque iniquissimas mortes innocentium
parvulorum et blasphemias nomini suo inlatas et indignaretur
super his
                        </s>
                        <milestone unit="verse" n="5"/>
                        <s part="N">
                            at Macchabeus congregata multitudine intolerabilis gentibus
efficiebatur ira enim Domini in misericordiam conversa est
                        </s>
                        <milestone unit="verse" n="6"/>
                        <s part="N">
                            et superveniens castellis et civitatibus inprovisus
succendebat eas et oportuna loca occupans non paucas hostium
strages dabat
                        </s>
                        <milestone unit="verse" n="7"/>
                        <s part="N">
                            maxime autem noctibus ad huiuscemodi excursus ferebatur et
fama virtutis eius ubique diffundebatur
                        </s>
                        <milestone unit="verse" n="8"/>
                        <s part="N">
                            videns autem Philippus paulatim virum ad profectum venire ac
frequentius res ei prospere cedere ad Ptolomeum ducem
Coelesyriae et Foenicis scripsit ut auxilium ferret regis
negotiis
                        </s>
                        <milestone unit="verse" n="9"/>
                        <s part="N">
                            at ille velociter misit Nicanorem Patrocli de primoribus
amicum datis ei permixtis gentibus armatis non minus viginti
milibus ut universum Iudaeorum genus deleret adiuncto ei Gorgia
viro militari
                        </s>
                        <milestone unit="verse" n="10"/>
                        <s part="N">
                            constituit autem Nicanor regi ut tributum Romanis quod erat
dandum duo milia talentum de captivitate Iudaeorum suppleret
                        </s>
                        <milestone unit="verse" n="11"/>
                        <s part="N">
                            statimque ad maritimas misit civitates convocans ad
coemptionem iudaeorum mancipiorum promittens se nonaginta
mancipia talento distracturum non respiciens ad vindictam quae
eum ab Omnipotente esset consecutura
                        </s>
                        <milestone unit="verse" n="12"/>
                        <s part="N">Iudas autem ubi conperit indicavit his qui secum erant Iudaeis Nicanoris adventum</s>
                        <milestone unit="verse" n="13"/>
                        <s part="N">ex quibus quidam formidantes et non credentes Dei iustitiae in fugam vertebantur</s>
                        <milestone unit="verse" n="14"/>
                        <s part="N">
                            alii vero si quid eis supererat vendebant simulque Dominum
deprecabantur ut eriperet eos ab impio Nicanore qui eos
priusquam in comminus veniret vendiderat
                        </s>
                        <milestone unit="verse" n="15"/>
                        <s part="N">
                            si non propter eos propter testamentum quod erat ad patres
eorum et propter invocationem sancti et magnifici nominis eius
super ipsos
                        </s>
                        <milestone unit="verse" n="16"/>
                        <s part="N">
                            convocatis autem Macchabeus septem milibus qui cum ipso
erant rogabat ne hostibus reconciliarentur neque metuerent
inique venientium adversum se hostium multitudinem sed fortiter
contenderent
                        </s>
                        <milestone unit="verse" n="17"/>
                        <s part="N">
                            ante oculos habentes contumeliam quae in locum sanctum ab
his iniuste esset inlata itemque et ludibria habitae civitatis
iniuriam adhuc etiam veterum instituta convulsa
                        </s>
                        <milestone unit="verse" n="18"/>
                        <s part="N">
                            nam illi quidem armis confidunt ait simul et audacia nos
autem in omnipotente Domino qui potest venientes adversus nos
et universum mundum uno nutu delere confidimus
                        </s>
                        <milestone unit="verse" n="19"/>
                        <s part="N">
                            admonuit autem eos et de auxiliis Dei quae facta sunt erga
parentes et sub Sennacherim centum octoginta quinque milia ut
perierunt
                        </s>
                        <milestone unit="verse" n="20"/>
                        <s part="N">
                            et de proelio quod eis adversus Galatas fuit in Babylonia
ut omnes ubi ad rem ventum est Macedonibus sociis haesitantibus
ipsi sex milia soli peremerunt centum viginti milia propter
auxilium illis datum e caelo et beneficia pro his plurima
consecuti sunt
                        </s>
                        <milestone unit="verse" n="21"/>
                        <s part="N">his verbis constantes effecti sunt et pro legibus et patria mori parati</s>
                        <milestone unit="verse" n="22"/>
                        <s part="N">
                            constituit itaque fratres suos duces utrique ordini Simonem
et Iosepphum et Ionathan subiectis unicuique millenis et
quingentenis
                        </s>
                        <milestone unit="verse" n="23"/>
                        <s part="N">
                            ad hoc etiam ab Ezra lecto illis sancto libro et dato signo
adiutorio Dei in prima acie ipse dux commisit cum Nicanore
                        </s>
                        <milestone unit="verse" n="24"/>
                        <s part="N">
                            et facto sibi adiutore Omnipotente interfecerunt super
novem milia hominum maiorem autem partem exercitus Nicanoris
vulneribus debilem factam fugere conpulerunt
                        </s>
                        <milestone unit="verse" n="25"/>
                        <s part="N">
                            pecuniis vero eorum qui ad emptionem ipsorum venerant
sublatis ipsos usquequaque persecuti sunt
                        </s>
                        <milestone unit="verse" n="26"/>
                        <s part="N">
                            sed reverterunt hora conclusi nam erat ante sabbatum quam
ob causam non perseveraverunt insequentes
                        </s>
                        <milestone unit="verse" n="27"/>
                        <s part="N">
                            arma autem ipsorum et spolia congregantes sabbatum agebant
benedicentes Dominum qui liberavit eos in isto die
misericordiae initium stillans in eos
                        </s>
                        <milestone unit="verse" n="28"/>
                        <s part="N">
                            post sabbatum vero debilibus et orfanis et viduis
diviserunt spolia et residua ipsi cum suis habuere
                        </s>
                        <milestone unit="verse" n="29"/>
                        <s part="N">
                            his ita gestis et communiter ab omnibus facta obsecratione
misericordem Dominum postulabant ut in finem servis suis
reconciliaretur
                        </s>
                        <milestone unit="verse" n="30"/>
                        <s part="N">
                            et ex his qui cum Timotheo et Bacchide erant contra se
contendentes super viginti milia interfecerunt et munitiones
excelsas obtinuerunt et plures praedas diviserunt aequam
portionem debilibus pupillis et viduis sed et senioribus
facientes
                        </s>
                        <milestone unit="verse" n="31"/>
                        <s part="N">
                            et cum arma eorum collegissent diligenter omnia
conposuerunt in locis oportunis residua vero spolia
Hierosolymam detulerunt
                        </s>
                        <milestone unit="verse" n="32"/>
                        <s part="N">
                            et phylarchen qui cum Timotheo erat interfecerunt virum
scelestum qui in multis Iudaeos adflixerat
                        </s>
                        <milestone unit="verse" n="33"/>
                        <s part="N">
                            et cum epicinia agerent in Hierosolymis eos qui sacras
ianuas incenderant id est Callistenen cum in quodam domicilio
refugisset incenderunt digna ei mercede pro impietatibus suis
reddita
                        </s>
                        <milestone unit="verse" n="34"/>
                        <s part="N">facinorosissimus autem Nicanor qui mille negotiantes ad Iudaeorum venditionem adduxerat</s>
                        <milestone unit="verse" n="35"/>
                        <s part="N">
                            humiliatus auxilio Domini ab his quos nullos existimaverat
deposita veste gloriae per mediterranea fugiens solus venit
Antiochiam summam infelicitatem de interitu sui exercitus
consecutus
                        </s>
                        <milestone unit="verse" n="36"/>
                        <s part="N">
                            et qui promiserat Romanis se tributum restituere de
captivitate Hierosolymorum praedicabat nunc protectorem Deum
habere Iudaeos et ob ipsum invulnerabiles esse eo quod
sequerentur leges ab ipso constitutas
                        </s>
                    </p>
                </div>
                <div part="N" sample="complete" org="uniform" n="9" type="chapter">
                    <p>
                        <milestone unit="verse" n="1"/>
                        <s part="N">eodem tempore Antiochus inhoneste revertebatur de Perside</s>
                        <milestone unit="verse" n="2"/>
                        <s part="N">
                            intraverat enim ea quae dicitur Persipolis et temptavit
expoliare templa et civitatem opprimere sed multitudine ad arma
concurrente in fugam versi sunt et ita contigit ut Antiochus
post fugam turpiter rediret
                        </s>
                        <milestone unit="verse" n="3"/>
                        <s part="N">et cum venisset circa Ecbatana recognovit quae erga Nicanorem et Timotheum gesta sunt</s>
                        <milestone unit="verse" n="4"/>
                        <s part="N">
                            elatus autem ira arbitrabatur se iniuriam illorum qui se
fugaverant posse in Iudaeos retorquere ideoque iussit agitari
currum sine intermissione agens iter caelesti eum iudicio
perurguente quod ita superbe locutus est venturum se
Hierosolymam et congeriem sepulchri Iudaeorum eam facturum
                        </s>
                        <milestone unit="verse" n="5"/>
                        <s part="N">
                            sed qui universa conspicit Dominus Israhel percussit eum
insanabili et invisibili plaga ut enim finivit hunc ipsum
sermonem adprehendit eum dolor dirus viscerum et amara
internorum tormenta
                        </s>
                        <milestone unit="verse" n="6"/>
                        <s part="N">
                            et quidem satis iuste quippe qui multis et novis cruciatibus
aliorum torserat viscera licet ille nullo modo a sua malitia
cessaret
                        </s>
                        <milestone unit="verse" n="7"/>
                        <s part="N">
                            super haec autem superbia repletus ignem spirans animo in
Iudaeos et praecipiens adcelerare negotium contigit illum
impetu euntem de curru cadere et gravi corporis conlisione
membra vexare
                        </s>
                        <milestone unit="verse" n="8"/>
                        <s part="N">
                            isque qui sibi videbatur etiam fluctibus maris imperare
supra humanum modum superbia repletus et montium altitudines in
statera adpendere nunc humiliatus ad terram in gestatorio
portabatur manifestam Dei virtutem in semet ipso contestans
                        </s>
                        <milestone unit="verse" n="9"/>
                        <s part="N">
                            ita ut de corpore impii vermes scaturrirent ac viventes in
doloribus carnes eius effluerent odore etiam illius et fetore
exercitus gravaretur
                        </s>
                        <milestone unit="verse" n="10"/>
                        <s part="N">
                            et qui paulo ante sidera caeli contingere se arbitrabatur
eum nemo poterat propter intolerantiam fetoris portare
                        </s>
                        <milestone unit="verse" n="11"/>
                        <s part="N">
                            hinc igitur coepit ex gravi superbia deductus ad agnitionem
sui venire divina admonitus plaga per momenta singula doloribus
suis augmenta capientibus
                        </s>
                        <milestone unit="verse" n="12"/>
                        <s part="N">
                            et cum nec ipse iam fetorem suum ferre posset ita ait
iustum est subditum esse Deo et mortalem non paria Deo sentire
                        </s>
                        <milestone unit="verse" n="13"/>
                        <s part="N">orabat autem haec scelestus Dominum a quo non esset misericordiam consecuturus</s>
                        <milestone unit="verse" n="14"/>
                        <s part="N">
                            et civitatem ad quam festinans veniebat ut eam ad solum
deduceret et sepulchrum congestorum faceret nunc optat liberam
reddere
                        </s>
                        <milestone unit="verse" n="15"/>
                        <s part="N">
                            et Iudaeos quos nec sepultura quidem se dignos habituros
sed avibus ac feris diripiendos traditurum et cum parvulis
exterminaturum dixerat aequales nunc Atheniensibus facturum
pollicetur
                        </s>
                        <milestone unit="verse" n="16"/>
                        <s part="N">
                            templum etiam sanctum quod prius expoliaverat optimis donis
ornaturum et sancta vasa multiplicaturum et pertinentes ad
sacrificia sumptus de reditibus suis praestaturum
                        </s>
                        <milestone unit="verse" n="17"/>
                        <s part="N">
                            super haec et Iudaeum futurum et omnem locum terrae
perambulaturum et praedicaturum Dei potestatem
                        </s>
                        <milestone unit="verse" n="18"/>
                        <s part="N">
                            sed non cessantibus doloribus supervenerat enim in eum
iustum Dei iudicium desperans scripsit ad Iudaeos in modum
deprecationis epistulam haec continentem
                        </s>
                        <milestone unit="verse" n="19"/>
                        <s part="N">
                            optimis civibus Iudaeis plurimam salutem et bene valere et
esse felices rex et princeps Antiochus
                        </s>
                        <milestone unit="verse" n="20"/>
                        <s part="N">si bene valetis et filii vestri et ex sententia vobis cuncta sunt maximas agimus gratias</s>
                        <milestone unit="verse" n="21"/>
                        <s part="N">
                            et ego in infirmitate constitutus vestri autem benigne
memor regressus de Persidis locis et infirmitate gravi
adprehensus necessarium duxi pro communi utilitate curam habere
                        </s>
                        <milestone unit="verse" n="22"/>
                        <s part="N">non desperans memet ipsum sed spem multam habeo effugiendi infirmitatem</s>
                        <milestone unit="verse" n="23"/>
                        <s part="N">
                            respiciens autem quod et pater quibus temporibus in locis
superioribus ducebat exercitum ostendit qui post se susciperet
principatum
                        </s>
                        <milestone unit="verse" n="24"/>
                        <s part="N">
                            ut si quid contrarium accideret aut difficile nuntiaretur
scientes hii qui in regionibus erant cui esset rerum summa
derelicta non turbarentur
                        </s>
                        <milestone unit="verse" n="25"/>
                        <s part="N">
                            ad haec considerans de proximo potentes quosque et vicinos
temporibus insidiantes et eventum expectantes designavi filium
meum Antiochum regem quem saepe recurrens in superiora regna
multis vestrum commendabam et scripsi ad eum quae subiecta sunt
                        </s>
                        <milestone unit="verse" n="26"/>
                        <s part="N">
                            orate itaque vos et peto memores beneficiorum publice et
privatim ut unusquisque conservet fidem ad me et ad filium meum
                        </s>
                        <milestone unit="verse" n="27"/>
                        <s part="N">confido enim eum modeste et humane acturum et sequentem propositum meum communem vobis fore</s>
                        <milestone unit="verse" n="28"/>
                        <s part="N">
                            igitur homicida et blasphemus pessime percussus et ut ipse
alios tractaverat peregre in montibus miserabili obitu vita
functus est
                        </s>
                        <milestone unit="verse" n="29"/>
                        <s part="N">
                            transferebat autem corpus Philippus conlactaneus eius qui
metuens filium Antiochi ad Ptolomeum Filometora in Aegyptum
abiit
                        </s>
                    </p>
                </div>
                <div part="N" sample="complete" org="uniform" n="10" type="chapter">
                    <p>
                        <milestone unit="verse" n="1"/>
                        <s part="N">
                            Macchabeus autem et qui cum illo erant Domino se protegente
templum quidem et civitatem recepit
                        </s>
                        <milestone unit="verse" n="2"/>
                        <s part="N">aras autem quas alienigenae per plateas extruxerant itemque delubra demolitus est</s>
                        <milestone unit="verse" n="3"/>
                        <s part="N">
                            et purgato templo aliud altare fecerunt et de ignitis
lapidibus igne concepto obtulerunt sacrificia post biennium et
incensum et lucernas et panes propositionis posuerunt
                        </s>
                        <milestone unit="verse" n="4"/>
                        <s part="N">
                            quibus gestis rogabant Dominum prostrati in terram ne
amplius malis talibus inciderent sed et si quando peccassent ut
ab ipso mitius corriperentur et non blasphemis ac barbaris
hominibus traderentur
                        </s>
                        <milestone unit="verse" n="5"/>
                        <s part="N">
                            qua die autem templum ab alienigenis pollutum fuerat
contigit eadem die purgationem fieri vicesima et quinta mensis
qui fuit casleu
                        </s>
                        <milestone unit="verse" n="6"/>
                        <s part="N">
                            et cum laetitia diebus octo egerunt in modum tabernaculorum
recordantes quod ante modicum temporis diem sollemnem
tabernaculorum in montibus more bestiarum egerant
                        </s>
                        <milestone unit="verse" n="7"/>
                        <s part="N">
                            propter quod tyrsos et ramos virides et palmas praeferebant
ei qui prosperavit mundari locum suum
                        </s>
                        <milestone unit="verse" n="8"/>
                        <s part="N">
                            et decreverunt communi praecepto et decreto universae genti
Iudaeorum omnibus annis agere dies istos
                        </s>
                        <milestone unit="verse" n="9"/>
                        <s part="N">et Antiochi quidem qui appellatus est Nobilis vitae excessus ita se habuit</s>
                        <milestone unit="verse" n="10"/>
                        <s part="N">
                            nunc autem de Eupatore Antiochi filio impii quae gesta
sunt narrabimus breviantes mala quae in bellis gesta sunt
                        </s>
                        <milestone unit="verse" n="11"/>
                        <s part="N">
                            hic suscepto regno constituit super negotia regni Lysiam
quendam Foenicis et Syriae militiae principem
                        </s>
                        <milestone unit="verse" n="12"/>
                        <s part="N">
                            nam Ptolomeus qui dicebatur Macer iusti tenax erga Iudaeos
esse instituit et praecipue propter iniquitatem quae facta erat
in eos et pacifice agere cum eis
                        </s>
                        <milestone unit="verse" n="13"/>
                        <s part="N">
                            sed ob hoc accusatus ab amicis apud Eupatorem cum
frequenter proditor audiret eo quod Cyprum creditus a
Filometore Nobilem translatus etiam ab eo recessisset veneno
vitam finivit
                        </s>
                        <milestone unit="verse" n="14"/>
                        <s part="N">Gorgias autem cum esset dux locorum adsumptis advenis frequenter Iudaeos debellabat</s>
                        <milestone unit="verse" n="15"/>
                        <s part="N">
                            Iudaei vero qui tenebant oportunas munitiones fugatos ab
Hierosolymis suscipiebant et bellare temptabant
                        </s>
                        <milestone unit="verse" n="16"/>
                        <s part="N">
                            hii vero qui erant cum Macchabeo per orationes Dominum
rogantes ut esset sibi adiutor impetum fecerunt in munitiones
Idumeorum
                        </s>
                        <milestone unit="verse" n="17"/>
                        <s part="N">
                            multaque vi insistentes loca obtinuerunt occurrentes
interemerunt et omnes simul non minus a viginti milibus
trucidaverunt
                        </s>
                        <milestone unit="verse" n="18"/>
                        <s part="N">
                            quidam autem cum confugissent in duas turres valde munitas
omnem adparatum ad repugnandum habentes
                        </s>
                        <milestone unit="verse" n="19"/>
                        <s part="N">
                            Macchabeus ad eorum expugnationem relicto Simone et
Ioseppho item Macchabeo eisque qui cum ipsis erant satis multis
ipse ad eas quae amplius perurguebant pugnas conversus est
                        </s>
                        <milestone unit="verse" n="20"/>
                        <s part="N">
                            hii vero qui cum Simone erant cupiditate ducti a quibusdam
qui in turribus erant suasi sunt pecunia et septuaginta milibus
didragmis acceptis dimiserunt quosdam effugere
                        </s>
                        <milestone unit="verse" n="21"/>
                        <s part="N">
                            cum autem Macchabeo nuntiatum esset quod factum est
congregatis principibus populi accusavit quod pecunia fratres
vendidissent adversariis eorum dimissis
                        </s>
                        <milestone unit="verse" n="22"/>
                        <s part="N">hos igitur proditores factos interfecit et confestim duas turres occupavit</s>
                        <milestone unit="verse" n="23"/>
                        <s part="N">
                            armis autem ac manibus omnia prospere agendo in duabus
munitionibus plus quam viginti milia peremit
                        </s>
                        <milestone unit="verse" n="24"/>
                        <s part="N">
                            Timotheus qui prius a Iudaeis fuerat superatus convocato
exercitu peregrinae multitudinis et congregato exercitu asiano
advenit quasi armis Iudaeam capturus
                        </s>
                        <milestone unit="verse" n="25"/>
                        <s part="N">
                            Macchabeus autem et qui cum ipso erant adpropiante illo
deprecabantur Deum caput terra aspergentes lumbosque ciliciis
praecincti
                        </s>
                        <milestone unit="verse" n="26"/>
                        <s part="N">
                            ad altaris crepidinem provoluti ut sibi propitius inimicis
autem eorum esset inimicus et adversaretur sicut lex dicit
                        </s>
                        <milestone unit="verse" n="27"/>
                        <s part="N">
                            et ita post orationem sumptis armis longius de civitate
procedentes et proximi hostibus effecti resederunt
                        </s>
                        <milestone unit="verse" n="28"/>
                        <s part="N">
                            primo autem solis ortu utrique commiserunt isti quidem
victoriae et prosperitatis sponsorem cum virtute Dominum
habentes illi autem ducem belli animum habebant
                        </s>
                        <milestone unit="verse" n="29"/>
                        <s part="N">
                            sed cum vehemens pugna esset apparuerunt adversariis de
caelo viri quinque in equis frenis aureis decori ducatum
Iudaeis praestantes
                        </s>
                        <milestone unit="verse" n="30"/>
                        <s part="N">
                            ex quibus duo Macchabeum medium habentes armis suis
circumseptum incolomem conservabant in adversarios autem tela
et fulmina iaciebant ex quo et caecitate confusi et repleti
perturbatione cadebant
                        </s>
                        <milestone unit="verse" n="31"/>
                        <s part="N">interfecti sunt autem viginti milia quingenti et equites sescenti</s>
                        <milestone unit="verse" n="32"/>
                        <s part="N">Timotheus autem confugit in Gazara praesidium munitum cui praeerat Caereas</s>
                        <milestone unit="verse" n="33"/>
                        <s part="N">Macchabeus autem et qui cum eo erant laetantes obsederunt praesidium diebus quattuor</s>
                        <milestone unit="verse" n="34"/>
                        <s part="N">
                            at hii qui in turres erant loci firmitate confisi super
modum maledicebant et sermones nefandos iactabant
                        </s>
                        <milestone unit="verse" n="35"/>
                        <s part="N">
                            sed cum dies quinta inlucesceret viginti iuvenes ex his
qui cum Macchabeo erant accensi animis propter blasphemiam
viriliter accesserunt ad murum et feroci animo incedentes
ascendebant
                        </s>
                        <milestone unit="verse" n="36"/>
                        <s part="N">
                            sed et alii similiter ascendentes turres portasque
succendere adgressi atque ipsos maledicos vivos concremare
                        </s>
                        <milestone unit="verse" n="37"/>
                        <s part="N">
                            per continuum autem biduum praesidio vastato Timotheum
occultantem se in quodam reppertum loco peremerunt et fratrem
illius Caerean et Apollofanem occiderunt
                        </s>
                        <milestone unit="verse" n="38"/>
                        <s part="N">
                            quibus gestis in hymnis et confessionibus benedicebant
Dominum qui magna fecit cum Israhel et victoriam illi dedit
                        </s>
                    </p>
                </div>
                <div part="N" sample="complete" org="uniform" n="11" type="chapter">
                    <p>
                        <milestone unit="verse" n="1"/>
                        <s part="N">
                            sed parvo post tempore Lysias procurator regis et
propinquus ac negotiorum praepositus graviter ferens de his
quae acciderant
                        </s>
                        <milestone unit="verse" n="2"/>
                        <s part="N">
                            congregatis octoginta milibus et equitatu universo veniebat
adversus Iudaeos existimans se civitatem quidem captam gentibus
habitaculum facturum
                        </s>
                        <milestone unit="verse" n="3"/>
                        <s part="N">
                            templum vero in pecuniae quaestu sicut cetera delubra
gentium habiturum et per singulos annos venale sacerdotium
                        </s>
                        <milestone unit="verse" n="4"/>
                        <s part="N">
                            nusquam recogitans Dei potestatem sed mente effrenatus in
multitudine peditum et in milibus equitum et in octoginta
elefantis confidebat
                        </s>
                        <milestone unit="verse" n="5"/>
                        <s part="N">
                            ingressus autem Iudaeam et adpropians Bethsurae quod erat
in angusto loco ab Hierosolyma intervallo quinque stadiorum
illud praesidium expugnabat
                        </s>
                        <milestone unit="verse" n="6"/>
                        <s part="N">
                            ut autem Macchabeus et qui cum eo erant cognoverunt
expugnari praesidia cum fletu et lacrimis rogabant Dominum et
omnis turba simul ut bonum angelum mitteret ad salutem Israhel
                        </s>
                        <milestone unit="verse" n="7"/>
                        <s part="N">
                            et ipse primus Macchabeus sumptis armis ceteros adhortatus
est simul secum periculum subire et ferre auxilium fratribus
suis
                        </s>
                        <milestone unit="verse" n="8"/>
                        <s part="N">
                            cumque pariter prompto animo procederent Hierosolymis
apparuit praecedens eos eques in veste candida armis aureis
hastam vibrans
                        </s>
                        <milestone unit="verse" n="9"/>
                        <s part="N">
                            tum simul omnes benedixerunt misericordem Dominum et
convaluerunt animis non solum homines sed et bestias
ferocissimas et muros ferreos parati penetrare
                        </s>
                        <milestone unit="verse" n="10"/>
                        <s part="N">ibant igitur prompti de caelo habentes adiutorem et miserantem eos Dominum</s>
                        <milestone unit="verse" n="11"/>
                        <s part="N">
                            leonum autem impetu inruentes hostibus prostraverunt ex
eis undecim milia peditum et equites mille sescentos
                        </s>
                        <milestone unit="verse" n="12"/>
                        <s part="N">
                            universos autem in fugam verterunt plures vero ex eis
vulnerati nudi evaserunt sed et ipse Lysias turpiter fugiens
evasit
                        </s>
                        <milestone unit="verse" n="13"/>
                        <s part="N">
                            et quia non insensatus erat secum ipse reputans factam
erga se diminutionem et intellegens invictos esse Hebraeos Dei
auxilio nitentes misit ad eos
                        </s>
                        <milestone unit="verse" n="14"/>
                        <s part="N">promisitque consensurum se omnibus quae iusta sunt et regem conpulsurum amicum fieri</s>
                        <milestone unit="verse" n="15"/>
                        <s part="N">
                            annuit autem Macchabeus precibus Lysiae in omnibus
utilitati consulens et quaecumque Macchabeus scripsit Lysiae de
Iudaeis ea rex concessit
                        </s>
                        <milestone unit="verse" n="16"/>
                        <s part="N">
                            nam erant scriptae Iudaeis epistulae a Lysia quidem hunc
modum continentes Lysias populo Iudaeorum salutem
                        </s>
                        <milestone unit="verse" n="17"/>
                        <s part="N">
                            Iohannes et Abessalom qui missi sunt a vobis tradentes
scripta postulabant ut ea quae per illos significabantur
implerem
                        </s>
                        <milestone unit="verse" n="18"/>
                        <s part="N">quaecumque igitur regi potuerunt perferri exposui et quae res permittebat concessit</s>
                        <milestone unit="verse" n="19"/>
                        <s part="N">
                            si igitur in negotiis fidem conservaveritis etiam deinceps
honorum vobis causa esse temptabo
                        </s>
                        <milestone unit="verse" n="20"/>
                        <s part="N">
                            de ceteris autem per singula verbo mandavi et istis et his
qui a me missi sunt conloqui vobiscum
                        </s>
                        <milestone unit="verse" n="21"/>
                        <s part="N">bene valete anno centesimo quadragesimo octavo dioscori die mensis vicesima et quarta</s>
                        <milestone unit="verse" n="22"/>
                        <s part="N">regis autem epistula ista continebat rex Antiochus Lysiae fratri salutem</s>
                        <milestone unit="verse" n="23"/>
                        <s part="N">
                            patre nostro inter deos translato nos volentes eos qui
sunt in regno nostro sine tumultu agere et rebus suis adhibere
diligentiam
                        </s>
                        <milestone unit="verse" n="24"/>
                        <s part="N">
                            audivimus Iudaeos non consensisse patri ut transferrentur
ad ritum Graecorum sed tenere velle suum institutum ac
propterea postulare concedi sibi legitima sua
                        </s>
                        <milestone unit="verse" n="25"/>
                        <s part="N">
                            volentes igitur hanc quoque gentem quietam esse statuentes
iudicavimus templum restitui illis ut agerent secundum maiorum
suorum consuetudinem
                        </s>
                        <milestone unit="verse" n="26"/>
                        <s part="N">
                            bene igitur feceris si miseris ad eos et dextram dederis
ut cognita nostra voluntate bono animo sint et utilitatibus
propriis deserviant
                        </s>
                        <milestone unit="verse" n="27"/>
                        <s part="N">
                            ad Iudaeos autem regis epistula talis erat rex Antiochus
senatui Iudaeorum et ceteris Iudaeis salutem
                        </s>
                        <milestone unit="verse" n="28"/>
                        <s part="N">si valetis sic estis ut volumus sed et ipsi bene valemus</s>
                        <milestone unit="verse" n="29"/>
                        <s part="N">adiit nos Menelaus dicens velle vos descendere ad vestros qui sunt apud nos</s>
                        <milestone unit="verse" n="30"/>
                        <s part="N">his igitur qui commeant usque ad diem tricesimum mensis xandici damus dextras securitatis</s>
                        <milestone unit="verse" n="31"/>
                        <s part="N">
                            ut Iudaei utantur cibis et legibus suis sicut et prius et
nemo eorum ullo modo molestiam patiatur de his quae per
ignorantiam gesta sunt
                        </s>
                        <milestone unit="verse" n="32"/>
                        <s part="N">misi autem et Menelaum qui vos adloquatur</s>
                        <milestone unit="verse" n="33"/>
                        <s part="N">valete anno centesimo quadragesimo octavo xandici mensis quintadecima</s>
                        <milestone unit="verse" n="34"/>
                        <s part="N">
                            miserunt autem etiam Romani epistulam ita se habentem
Quintus Memmius et Titus Manilius legati Romanorum populo
Iudaeorum salutem
                        </s>
                        <milestone unit="verse" n="35"/>
                        <s part="N">de his quae Lysias cognatus regis concessit vobis et nos concessimus</s>
                        <milestone unit="verse" n="36"/>
                        <s part="N">
                            de quibus autem iudicavit referendum confestim aliquem
mittite diligentius inter vos conferentes ut decernamus sicut
congruit vobis nos enim Antiochiam accedimus
                        </s>
                        <milestone unit="verse" n="37"/>
                        <s part="N">ideoque festinate scribere ut nos quoque sciamus cuius estis voluntatis</s>
                        <milestone unit="verse" n="38"/>
                        <s part="N">bene valete anno centesimo quadragesimo octavo quintadecima die mensis xandici</s>
                    </p>
                </div>
                <div part="N" sample="complete" org="uniform" n="12" type="chapter">
                    <p>
                        <milestone unit="verse" n="1"/>
                        <s part="N">his factis pactionibus Lysias pergebat ad regem Iudaei autem agriculturae operam dabant</s>
                        <milestone unit="verse" n="2"/>
                        <s part="N">
                            sed hii qui resederant Timotheus et Apollonius gehennae
filius sed et Hieronimus et Demofon super hos et Nicanor
cypriarches non sinebant eos in silentio agere et quiete
                        </s>
                        <milestone unit="verse" n="3"/>
                        <s part="N">
                            Ioppitae vero tale quoddam flagitium perpetrarunt
rogaverunt Iudaeos cum quibus habitabant ascendere scaphas quas
paraverant cum uxoribus et filiis quasi nullis inimicitiis
inter eos subiacentibus
                        </s>
                        <milestone unit="verse" n="4"/>
                        <s part="N">
                            secundum communem itaque decretum civitatis et ipsis
adquiescentibus pacisque causa nihil suspectum habentibus cum
in altum processissent submerserunt non minus ducentos
                        </s>
                        <milestone unit="verse" n="5"/>
                        <s part="N">
                            quam crudelitatem Iudas in suae gentis homines factam ut
cognovit praecepit viris qui erant cum ipso et invocato iusto
iudice Deo
                        </s>
                        <milestone unit="verse" n="6"/>
                        <s part="N">
                            venit adversus interfectores fratrum et portum quidem noctu
succendit scaphas exusit eos autem qui ab igne refugerant
gladio peremit
                        </s>
                        <milestone unit="verse" n="7"/>
                        <s part="N">
                            et cum haec ita egisset discessit quasi iterum reversurus
et universos Ioppitas eradicaturus
                        </s>
                        <milestone unit="verse" n="8"/>
                        <s part="N">
                            sed cum cognovisset et eos qui erant Iamniae velle pari
modo facere habitantibus secum Iudaeis
                        </s>
                        <milestone unit="verse" n="9"/>
                        <s part="N">
                            Iamnitis quoque nocte supervenit et portum cum navibus
succendit ita ut lumen ignis pareret Hierosolymis ab stadiis
ducentis quadraginta
                        </s>
                        <milestone unit="verse" n="10"/>
                        <s part="N">
                            inde cum abissent novem stadiis et iter facerent ad
Timotheum commiserunt cum eo Arabes quinque milia viri et
equites quingenti
                        </s>
                        <milestone unit="verse" n="11"/>
                        <s part="N">
                            cumque pugna valida fieret et auxilio Dei prospere
cessisset residui victi Arabes petebant a Iuda dextras sibi
dari promittentes pascua daturos et in ceteris profuturos
                        </s>
                        <milestone unit="verse" n="12"/>
                        <s part="N">
                            Iudas autem arbitratus vere in multis eos utiles promisit
pacem dextrisque acceptis discessere ad tabernacula sua
                        </s>
                        <milestone unit="verse" n="13"/>
                        <s part="N">
                            adgressus est autem et civitatem quandam firmam pontibus
murisque circumseptam quae a turbis habitabatur gentium
promiscuarum cui nomen Caspin
                        </s>
                        <milestone unit="verse" n="14"/>
                        <s part="N">
                            hii vero qui intus erant confidentes in stabilitate
murorum et adparatu alimoniarum remissius agebant maledictis
lacessentes Iudam ac blasphemantes et loquentes quae fas non
est
                        </s>
                        <milestone unit="verse" n="15"/>
                        <s part="N">
                            Macchabeus autem invocato magno mundi principe qui sine
arietibus et machinis temporibus Iesu praecipitavit Hiericho
inruit ferociter muris
                        </s>
                        <milestone unit="verse" n="16"/>
                        <s part="N">
                            et capta civitate per Domini voluntatem inenarrabiles
caedes fecit ita ut adiacens stagnum stadiorum duo latitudinis
sanguine infectum fluere videretur
                        </s>
                        <milestone unit="verse" n="17"/>
                        <s part="N">
                            inde discesserunt stadia septingenta quinquaginta et
venerunt in Characa ad eos qui dicuntur Tubianei Iudaeos
                        </s>
                        <milestone unit="verse" n="18"/>
                        <s part="N">
                            et Timotheum quidem in illis locis conprehenderunt
nulloque negotio perfecto regressus est relicto in quodam loco
firmissimo praesidio
                        </s>
                        <milestone unit="verse" n="19"/>
                        <s part="N">
                            Dositheus autem et Sosipater qui erant duces cum Macchabeo
peremerunt a Timotheo relictos in praesidio decem milia viros
                        </s>
                        <milestone unit="verse" n="20"/>
                        <s part="N">
                            at Macchabeus ordinatis circum se sex milibus et
constitutis per cohortes adversus Timotheum processit habentem
secum centum viginti milia peditum equitumque duo milia
quingentos
                        </s>
                        <milestone unit="verse" n="21"/>
                        <s part="N">
                            cognito autem Iudae adventu Timotheus praemisit mulieres
et filios et reliquum adparatum in praesidium quod Carnion
dicitur erat enim inexpugnabile et accessu difficile propter
locorum angustias
                        </s>
                        <milestone unit="verse" n="22"/>
                        <s part="N">
                            cumque cohors Iudae prima apparuisset timor hostibus
incussus est ex praesentia Dei qui universa conspicit et in
fugam versi sunt alius alio ita ut magis a suis deicerentur et
gladiorum suorum ictibus debilitarentur
                        </s>
                        <milestone unit="verse" n="23"/>
                        <s part="N">
                            Iudas autem vehementer instabat puniens profanos et
prostravit ex eis triginta milia virorum
                        </s>
                        <milestone unit="verse" n="24"/>
                        <s part="N">
                            ipse vero Timotheus incidit in partes Dosithei et
Sosipatri et multis precibus postulabat ut vivus dimitteretur
eo quod multorum ex Iudaeis parentes haberet ac fratres quos
morte eius decipi eveniret
                        </s>
                        <milestone unit="verse" n="25"/>
                        <s part="N">
                            et cum fidem dedisset restituturum se eos secundum
constitutum inlaesum eum dimiserunt propter fratrum salutem
                        </s>
                        <milestone unit="verse" n="26"/>
                        <s part="N">Iudas autem egressus est a Carnio interfectis viginti quinque milibus</s>
                        <milestone unit="verse" n="27"/>
                        <s part="N">
                            post horum fugam et necem movit exercitum ad Efron
civitatem munitam in qua multitudo diversarum gentium habitabat
et robusti iuvenes pro muris consistentes fortiter repugnabant
in hac autem machinae multae et telorum erat adparatus
                        </s>
                        <milestone unit="verse" n="28"/>
                        <s part="N">
                            sed cum Omnipotentem invocassent qui potestate vires
hostium confregit ceperunt civitatem et ex eis qui intus erant
viginti quinque milia prostraverunt
                        </s>
                        <milestone unit="verse" n="29"/>
                        <s part="N">inde ad civitatem Scytarum abierunt quae ab Hierosolymis sescentis stadiis aberat</s>
                        <milestone unit="verse" n="30"/>
                        <s part="N">
                            contestantibus autem his qui apud Scytopolitas erant
Iudaeis quod benigne ab eis haberentur etiam temporibus
infelicitatis quod modeste secum egerint
                        </s>
                        <milestone unit="verse" n="31"/>
                        <s part="N">
                            gratias agentes eis exhortati etiam de cetero erga genus
suum benignos esse venerunt Hierosolymam die sollemni
septimanarum instante
                        </s>
                        <milestone unit="verse" n="32"/>
                        <s part="N">et post pentecosten abierunt contra Gorgiam praepositum Idumeae</s>
                        <milestone unit="verse" n="33"/>
                        <s part="N">exivit autem cum peditibus tribus milibus et equitibus quadringentis</s>
                        <milestone unit="verse" n="34"/>
                        <s part="N">quibus congressis contigit paucos ruere Iudaeorum</s>
                        <milestone unit="verse" n="35"/>
                        <s part="N">
                            Dositheus vero quidam de Bachenoris eques vir fortis
Gorgiam tenebat et cum vellet illum capere vivum eques quidam
de Thracibus inruit in eum umerumque eius amputavit atque ita
Gorgias effugit in Marisa
                        </s>
                        <milestone unit="verse" n="36"/>
                        <s part="N">
                            at illis qui cum Esdrin erant diutius pugnantibus et
fatigatis invocavit Dominum Iudas adiutorem et ducem belli
fieri
                        </s>
                        <milestone unit="verse" n="37"/>
                        <s part="N">incipiens voce patria et cum hymnis clamorem extollens fugam Gorgiae militibus incussit</s>
                        <milestone unit="verse" n="38"/>
                        <s part="N">
                            Iudas autem collecto exercitu venit in civitatem Odollam
et cum septima dies superveniret secundum consuetudinem
purificati in eodem loco sabbatum egerunt
                        </s>
                        <milestone unit="verse" n="39"/>
                        <s part="N">
                            et sequenti die venit cum suis Iudas ut corpora
prostratorum tolleret et cum parentibus poneret in sepulchris
paternis
                        </s>
                        <milestone unit="verse" n="40"/>
                        <s part="N">
                            invenerunt autem sub tunicis interfectorum de donariis
idolorum quae apud Iamnian fuerunt a quibus lex prohibet
Iudaeos omnibus ergo manifestum factum est ob hanc causam eos
corruisse
                        </s>
                        <milestone unit="verse" n="41"/>
                        <s part="N">omnes itaque benedixerunt iustum iudicium Domini qui occulta fecerit manifesta</s>
                        <milestone unit="verse" n="42"/>
                        <s part="N">
                            atque ita ad preces conversi rogaverunt ut id quod factum
erat delictum obliteraretur at vero fortissimus Iudas
hortabatur populum conservare se sine peccato sub oculis
videntes quae facta sint pro peccato eorum qui prostrati sunt
                        </s>
                        <milestone unit="verse" n="43"/>
                        <s part="N">
                            et facta conlatione duodecim milia dragmas argenti misit
Hierosolymam offerri pro peccato sacrificium bene et religiose
de resurrectione cogitans
                        </s>
                        <milestone unit="verse" n="44"/>
                        <s part="N">
                            nisi enim eos qui ceciderant resurrecturos speraret
superfluum videretur et vanum orare pro mortuis
                        </s>
                        <milestone unit="verse" n="45"/>
                        <s part="N">
                            et quia considerabat quod hii qui cum pietate dormitionem
acceperant optimam haberent repositam gratiam
                        </s>
                        <milestone unit="verse" n="46"/>
                        <s part="N">sancta ergo et salubris cogitatio pro defunctis exorare ut a peccato solverentur</s>
                    </p>
                </div>
                <div part="N" sample="complete" org="uniform" n="13" type="chapter">
                    <p>
                        <milestone unit="verse" n="1"/>
                        <s part="N">
                            anno centesimo quadragesimo nono cognovit Iudas Antiochum
Eupatoris venire cum multitudine adversus Iudaeam
                        </s>
                        <milestone unit="verse" n="2"/>
                        <s part="N">
                            et cum eo Lysiam procuratorem et praepositum negotiorum
secum habentem peditum centum decem milia et equitum quinque
milia et elefantos viginti duo currus cum falcibus trecentos
                        </s>
                        <milestone unit="verse" n="3"/>
                        <s part="N">
                            commiscuit autem se illis et Menelaus et cum multa fallacia
deprecabatur Antiochum non pro patriae salute sed sperans se
constitui in principatum
                        </s>
                        <milestone unit="verse" n="4"/>
                        <s part="N">
                            sed Rex regum suscitavit animos Antiochi in peccatorem et
suggerente Lysia hunc esse causam omnium malorum iussit ut eis
est consuetudo conprehensum in eodem loco necari
                        </s>
                        <milestone unit="verse" n="5"/>
                        <s part="N">
                            erat autem in eodem loco turris quinquaginta cubitorum
aggestum undique habens cineris haec prospectum habebat in
praeceps
                        </s>
                        <milestone unit="verse" n="6"/>
                        <s part="N">inde in cinerem deici iussit sacrilegum omnibus eum propellentibus ad interitum</s>
                        <milestone unit="verse" n="7"/>
                        <s part="N">et tali lege praevaricatorem legis contigit mori nec terrae dari Menelaum</s>
                        <milestone unit="verse" n="8"/>
                        <s part="N">
                            et quidem satis iuste nam quia multa erga aram Dei delicta
commisit cuius ignis et cinis erat sanctus ipse in cineris
morte damnatus est
                        </s>
                        <milestone unit="verse" n="9"/>
                        <s part="N">sed rex mente effrenatus veniebat nequiorem se Iudaeis ostensurus</s>
                        <milestone unit="verse" n="10"/>
                        <s part="N">
                            quibus Iudas cognitis praecepit populo ut die ac nocte
Dominum invocarent quo sicut semper et nunc adiuvaret eos
                        </s>
                        <milestone unit="verse" n="11"/>
                        <s part="N">
                            quippe qui lege et patria sanctoque templo privari
vererentur ac populum qui nuper paululum respirasset ne sineret
blasphemis rursum nationibus subdi
                        </s>
                        <milestone unit="verse" n="12"/>
                        <s part="N">
                            omnibus itaque id simul facientibus et petentibus a Domino
misericordiam cum fletu et ieiuniis per triduum continuum
prostratis hortatus est eos Iudas ut se praepararent
                        </s>
                        <milestone unit="verse" n="13"/>
                        <s part="N">
                            ipse vero cum senioribus cogitavit priusquam rex admoveret
exercitum ad Iudaeam et obtineret civitatem exire et Domini
iudicio committere exitum rei
                        </s>
                        <milestone unit="verse" n="14"/>
                        <s part="N">
                            dans itaque potestatem omnium Deo mundi creatori et
hortatus suos ut fortiter dimicarent et usque ad mortem pro
legibus templo civitate patria et civibus starent circa Modin
exercitum constituit
                        </s>
                        <milestone unit="verse" n="15"/>
                        <s part="N">
                            et dato signo suis Dei victoria iuvenibus fortissimis
electis nocte adgressus aulam regiam in castris interfecit
viros quattuor milia et maximum elefantorum cum his qui
superpositi erant
                        </s>
                        <milestone unit="verse" n="16"/>
                        <s part="N">summoque metu ac perturbatione hostium replentes rebus prospere gestis abierunt</s>
                        <milestone unit="verse" n="17"/>
                        <s part="N">hoc autem factum est die inlucescente adiuvante eum Domini protectione</s>
                        <milestone unit="verse" n="18"/>
                        <s part="N">sed rex accepto gustu audaciae Iudaeorum arte difficultates locorum temptabat</s>
                        <milestone unit="verse" n="19"/>
                        <s part="N">
                            et Bethsurae quod erat Iudaeorum praesidium munitum castra
admovebat sed fugabatur inpingebat minuebatur
                        </s>
                        <milestone unit="verse" n="20"/>
                        <s part="N">his autem qui intus erant Iudas necessaria mittebat</s>
                        <milestone unit="verse" n="21"/>
                        <s part="N">
                            enuntiavit autem mysteria hostibus Rhodocus quidam de
iudaico exercitu qui requisitus conprehensus conclusus est
                        </s>
                        <milestone unit="verse" n="22"/>
                        <s part="N">iterum rex sermonem habuit ad eos qui erant in Bethsuris dextram dedit accepit abiit</s>
                        <milestone unit="verse" n="23"/>
                        <s part="N">
                            commisit cum Iuda superatus est ut autem cognovit
rebellasse Philippum Antiochiae qui relictus erat super negotia
mente consternatus Iudaeos deprecans subditusque eis iurat de
omnibus quibus iustum visum est et reconciliatus obtulit
sacrificium honorificavit templum et munera posuit
                        </s>
                        <milestone unit="verse" n="24"/>
                        <s part="N">Macchabeum amplexus est et fecit eum ab Ptolomaide usque Gerrenos ducem et principem</s>
                        <milestone unit="verse" n="25"/>
                        <s part="N">
                            ut autem venit Ptolomaidam graviter ferebant Ptolomenses
amicitiae conventionem indignantes ne forte foedus inrumperent
                        </s>
                        <milestone unit="verse" n="26"/>
                        <s part="N">
                            tunc ascendit Lysias tribunal et exposuit rationem et
populum sedavit regressusque est Antiochiam et hoc modo regi
profectio et reditus processit
                        </s>
                    </p>
                </div>
                <div part="N" sample="complete" org="uniform" n="14" type="chapter">
                    <p>
                        <milestone unit="verse" n="1"/>
                        <s part="N">
                            sed post triennii tempus cognovit Iudas et qui cum eo erant
Demetrium Seleuci cum multitudine valida et navibus per portum
Tripoli ascendisse ad loca oportuna
                        </s>
                        <milestone unit="verse" n="2"/>
                        <s part="N">et tenuisse regiones adversus Antiochum et eius ducem Lysiam</s>
                        <milestone unit="verse" n="3"/>
                        <s part="N">
                            Alchimus autem quidam qui summus sacerdos fuerat sed
voluntarie coinquinatus est temporibus commixtionis considerans
nullo modo sibi esse salutem neque accessum ad altare
                        </s>
                        <milestone unit="verse" n="4"/>
                        <s part="N">
                            venit ad regem Demetrium centesimo quinquagesimo anno
offerens ei auream coronam et palmam super haec et tallos qui
templi esse videbantur et ipsa quidem die siluit
                        </s>
                        <milestone unit="verse" n="5"/>
                        <s part="N">
                            tempus autem oportunum dementiae suae nanctus convocatus a
Demetrio ad consilium et interrogatus quibus rebus et consiliis
Iudaei niterentur
                        </s>
                        <milestone unit="verse" n="6"/>
                        <s part="N">
                            respondit ipsi qui dicuntur Asidei Iudaeorum quibus praeest
Iudas Macchabeus bella nutriunt et seditiones movent nec
patiuntur regnum esse quietum
                        </s>
                        <milestone unit="verse" n="7"/>
                        <s part="N">nam et ego defraudatus parentum gloria dico autem summo sacerdotio huc veni</s>
                        <milestone unit="verse" n="8"/>
                        <s part="N">
                            primo quidem utilitatibus regis fidem servans secundo autem
etiam civibus consulens nam illorum pravitate universum genus
nostrum non minime vexatur
                        </s>
                        <milestone unit="verse" n="9"/>
                        <s part="N">
                            sed his singulis oro rex cognitis et regioni et generi
secundum pervulgatam omnibus humanitatem tuam prospice
                        </s>
                        <milestone unit="verse" n="10"/>
                        <s part="N">nam quamdiu superest Iudas inpossibile est pacem esse negotiis</s>
                        <milestone unit="verse" n="11"/>
                        <s part="N">
                            talibus autem ab hoc dictis et ceteri amici hostiliter
habentes adversus Iudam inflammaverunt Demetrium
                        </s>
                        <milestone unit="verse" n="12"/>
                        <s part="N">qui statim Nicanorem praepositum elefantorum ducem misit Iudaeam</s>
                        <milestone unit="verse" n="13"/>
                        <s part="N">
                            datis mandatis ipsum quidem Iudam caperet eos vero qui cum
illo erant dispergeret et constitueret Alchimum maximi templi
summum sacerdotem
                        </s>
                        <milestone unit="verse" n="14"/>
                        <s part="N">
                            tunc gentes quae de Iudaea fugerant Iudam segregatim se
Nicanori miscebant miserias et clades Iudaeorum prosperitates
rerum suarum existimantes
                        </s>
                        <milestone unit="verse" n="15"/>
                        <s part="N">
                            audito itaque Iudaei Nicanoris adventu et conventu
nationum conspersi terra rogabant eum qui populum suum
constituit eum in aeternum custodiret quique suam portionem
signis evidentibus protegit
                        </s>
                        <milestone unit="verse" n="16"/>
                        <s part="N">imperante autem duce statim inde moverunt et convenerunt ad castellum Dessau</s>
                        <milestone unit="verse" n="17"/>
                        <s part="N">
                            Simon vero frater Iudae commiserat cum Nicanore sed
conterritus est repentino adventu adversariorum
                        </s>
                        <milestone unit="verse" n="18"/>
                        <s part="N">
                            Nicanor tamen audiens virtutem comitum Iudae et animi
magnitudinem quam pro patriae certaminibus habebant sanguine
iudicium facere metuebat
                        </s>
                        <milestone unit="verse" n="19"/>
                        <s part="N">
                            quam ob rem misit Possidonium et Theodotum et Matthathiam
ut darent dextras atque acciperent
                        </s>
                        <milestone unit="verse" n="20"/>
                        <s part="N">
                            et cum diu de his consilium ageretur et ipse dux ad
multitudinem rettulisset omnium una fuit sententia amicitiis
annuere
                        </s>
                        <milestone unit="verse" n="21"/>
                        <s part="N">
                            itaque diem constituerunt qua secreto inter se agerent et
a singulis sellae prolatae sunt et positae
                        </s>
                        <milestone unit="verse" n="22"/>
                        <s part="N">
                            praecepit autem Iudas armatos esse locis oportunis ne
forte ab hostibus repente mali aliquid oriretur et congruum
conloquium fecerunt
                        </s>
                        <milestone unit="verse" n="23"/>
                        <s part="N">
                            morabatur autem Nicanor Hierosolymis et nihil inique
agebat gregesque turbarum quae congregatae fuerant dimisit
                        </s>
                        <milestone unit="verse" n="24"/>
                        <s part="N">habebat autem semper Iudam carum ex animo erat vero inclinatus</s>
                        <milestone unit="verse" n="25"/>
                        <s part="N">
                            rogavit eum ducere uxorem filiosque procreare nuptias
fecit quiete egit communiterque vivebant
                        </s>
                        <milestone unit="verse" n="26"/>
                        <s part="N">
                            Alchimus autem videns caritatem illorum ad invicem et
conventiones venit ad Demetrium et dicebat Nicanorem rebus
alienis adsentare Iudamque regni insidiatorem successorem sibi
destinasse
                        </s>
                        <milestone unit="verse" n="27"/>
                        <s part="N">
                            itaque rex exasperatus et pessimis huius criminationibus
inritatus scripsit Nicanori dicens graviter quidem se ferre de
amicitiae conventione iubere tamen Macchabeum citius vinctum
mittere Antiochiam
                        </s>
                        <milestone unit="verse" n="28"/>
                        <s part="N">
                            quibus cognitis Nicanor consternabatur et graviter ferebat
si ea quae convenerant irrita faceret nihil laesus a viro
                        </s>
                        <milestone unit="verse" n="29"/>
                        <s part="N">sed quia regi resistere non poterat oportunitatem observabat qua praeceptum perficeret</s>
                        <milestone unit="verse" n="30"/>
                        <s part="N">
                            at Macchabeus videns austerius secum agere Nicanorem et
consuetum occursum ferocius exhibentem intellegens non ex bono
esse austeritatem istam paucis suorum congregatis occultavit se
a Nicanore
                        </s>
                        <milestone unit="verse" n="31"/>
                        <s part="N">
                            quod ut ille cognovit fortiter se a viro praeventum venit
ad maximum et sanctissimum templum et sacerdotibus solitas
hostias offerentibus iussit sibi tradi virum
                        </s>
                        <milestone unit="verse" n="32"/>
                        <s part="N">
                            quibus cum iuramento dicentibus nescire se ubi esset qui
quaerebatur extendens manum ad templum
                        </s>
                        <milestone unit="verse" n="33"/>
                        <s part="N">
                            iuravit nisi mihi vinctum Iudam tradideritis istud Dei
fanum in planitiem deducam et altare effodiam et templum hoc
Libero patri consecrabo
                        </s>
                        <milestone unit="verse" n="34"/>
                        <s part="N">
                            et his dictis abiit sacerdotes autem protendentes manus in
caelum invocabant eum qui semper propugnator esset gentis
ipsorum haec dicentes
                        </s>
                        <milestone unit="verse" n="35"/>
                        <s part="N">
                            tu Domine qui universitatis nullius indiges voluisti
templum habitationis tuae fieri in nobis
                        </s>
                        <milestone unit="verse" n="36"/>
                        <s part="N">
                            et nunc sancte sanctorum omnium Domine conserva in
aeternum inpollutam domum istam quae nuper mundata est
                        </s>
                        <milestone unit="verse" n="37"/>
                        <s part="N">
                            Razias autem quidam de senioribus ab Hierosolymis delatus
est Nicanori vir amator civitatis et bene audiens qui pro
adfectu pater Iudaeorum appellabatur
                        </s>
                        <milestone unit="verse" n="38"/>
                        <s part="N">
                            hic multis temporibus continentiae propositum tenuit in
iudaismo corpusque et animam tradere contentus pro
perseverantia
                        </s>
                        <milestone unit="verse" n="39"/>
                        <s part="N">
                            volens autem Nicanor manifestare odium quod habebat in
Iudaeos misit milites quingentos ut eum conprehenderent
                        </s>
                        <milestone unit="verse" n="40"/>
                        <s part="N">putabat enim si illum decepisset se cladem maximam Iudaeis inlaturum</s>
                        <milestone unit="verse" n="41"/>
                        <s part="N">
                            turbis autem inruere domum eius et ianuam disrumpere atque
ignem admovere cupientibus cum iam conprehenderetur gladio se
petit
                        </s>
                        <milestone unit="verse" n="42"/>
                        <s part="N">
                            eligens nobiliter mori potius quam subditus fieri
peccatoribus et contra natales suos indignis iniuriis agi
                        </s>
                        <milestone unit="verse" n="43"/>
                        <s part="N">
                            sed cum per festinationem non certo ictu plagam dedisset
et turbae intra ostia inrumperent recurrens audenter ad murum
praecipitavit semet ipsum viriliter in turbas
                        </s>
                        <milestone unit="verse" n="44"/>
                        <s part="N">quibus velociter locum dantibus casui eius venit per mediam cervicem</s>
                        <milestone unit="verse" n="45"/>
                        <s part="N">
                            et cum adhuc spiraret accensis animis surrexit cum et
sanguis eius magno fluxu deflueret saucius cursu turbam
pertransiit
                        </s>
                        <milestone unit="verse" n="46"/>
                        <s part="N">
                            et stans super petram quandam praeruptam et iam exsanguis
effectus conplexus intestina sua utrisque manibus proiecit
super turbas invocans Dominatorem vitae ac spiritus ut haec
illi iterum redderet atque ita vita defunctus est
                        </s>
                    </p>
                </div>
                <div part="N" sample="complete" org="uniform" n="15" type="chapter">
                    <p>
                        <milestone unit="verse" n="1"/>
                        <s part="N">
                            Nicanor autem ut conperit Iudam esse in locis Samariae
cogitavit die sabbati cum omni impetu committere
                        </s>
                        <milestone unit="verse" n="2"/>
                        <s part="N">
                            Iudaeis vero qui illum per necessitatem sequebantur
dicentibus ne ita ferociter et barbare feceris sed honorem
tribue diei sanctificationis et honora eum qui universa
conspicit
                        </s>
                        <milestone unit="verse" n="3"/>
                        <s part="N">at ille infelix interrogavit si est potens in saeculo qui imperavit agi diem sabbatorum</s>
                        <milestone unit="verse" n="4"/>
                        <s part="N">et respondentibus illis est Dominus vivus ipse in caelo potens qui iussit agi septimam diem</s>
                        <milestone unit="verse" n="5"/>
                        <s part="N">
                            at ille ait et ego potens sum super terram qui impero sumi
arma et negotia regis impleri tamen non obtinuit ut consilium
perficeret
                        </s>
                        <milestone unit="verse" n="6"/>
                        <s part="N">et Nicanor quidem cum summa superbia erectus cogitaverat commune tropeum statuere de Iuda</s>
                        <milestone unit="verse" n="7"/>
                        <s part="N">Macchabeus autem confidebat semper cum omni spe auxilium sibi a Domino adfuturum</s>
                        <milestone unit="verse" n="8"/>
                        <s part="N">
                            et hortabatur suos ne formidarent ad adventum nationum sed
in mente haberent adiutoria sibi facta de caelo et nunc
sperarent ab Omnipotente adfuturam sibi victoriam
                        </s>
                        <milestone unit="verse" n="9"/>
                        <s part="N">
                            et adlocutus illos de lege et prophetis admonens etiam
certaminum quae fecerant prius promptiores eos constituit
                        </s>
                        <milestone unit="verse" n="10"/>
                        <s part="N">
                            et ita animis eorum erectis simul ostendens gentium
fallaciam et iuramentorum praevaricationem
                        </s>
                        <milestone unit="verse" n="11"/>
                        <s part="N">
                            singulos autem illorum armavit non clypei et hastae
munitione sed sermonibus optimis et hortationibus exposito
digno fide somnio per quod universos laetificavit
                        </s>
                        <milestone unit="verse" n="12"/>
                        <s part="N">
                            erat autem huiusmodi visus Onian qui fuerat summus
sacerdos virum bonum et benignum verecundum visu modestum
moribus et eloquio decorum et qui a puero in virtutibus
exercitatus sit manus protendentem orare pro omni populo
Iudaeorum
                        </s>
                        <milestone unit="verse" n="13"/>
                        <s part="N">
                            post haec apparuisse et alium virum aetate et gloria
mirabilem et magni decoris habitudine circa illum
                        </s>
                        <milestone unit="verse" n="14"/>
                        <s part="N">
                            respondentem vero Onian dixisse hic est fratrum amator et
populi Israhel hic est qui multum orat pro populo et universa
sancta civitate Hieremias propheta Dei
                        </s>
                        <milestone unit="verse" n="15"/>
                        <s part="N">extendisse autem Hieremiam dexteram et dedisse Iudae gladium aureum dicentem</s>
                        <milestone unit="verse" n="16"/>
                        <s part="N">accipe sanctum gladium munus a Deo quo deicies adversarios populi mei Israhel</s>
                        <milestone unit="verse" n="17"/>
                        <s part="N">
                            exhortati itaque Iudae sermonibus bonis valde de quibus
extolli possit impetus et animi iuvenum confortari statuerunt
dimicare et confligere fortiter ut virtus de negotiis iudicaret
eo quod civitas et sancta et templum periclitaretur
                        </s>
                        <milestone unit="verse" n="18"/>
                        <s part="N">
                            erat enim pro uxoribus et filiis itemque pro fratribus et
cognatis minor sollicitudo maximus vero et primus pro
sanctitate timor erat templi
                        </s>
                        <milestone unit="verse" n="19"/>
                        <s part="N">sed et eos qui in civitate erant non minima sollicitudo habebat pro his qui congressi erant</s>
                        <milestone unit="verse" n="20"/>
                        <s part="N">
                            et cum iam omnes sperarent iudicium futurum hostisque
adesset atque exercitus esset ordinatus bestiae equitesque
oportuno in loco conpositi
                        </s>
                        <milestone unit="verse" n="21"/>
                        <s part="N">
                            considerans Macchabeus adventum multitudinis et adparatum
varium armorum ac ferocitatem bestiarum extendens manum in
caelum prodigia facientem Dominum invocavit qui non secundum
armorum potentiam sed prout ipsi placet dat dignis victoriam
                        </s>
                        <milestone unit="verse" n="22"/>
                        <s part="N">
                            dixit autem invocans hoc modo tu Domine misisti angelum
tuum sub Ezechia rege Iudae et interfecisti de castris
Sennacherim centum octoginta quinque milia
                        </s>
                        <milestone unit="verse" n="23"/>
                        <s part="N">
                            et nunc Dominator caelorum mitte angelum tuum bonum ante
nos in timore et tremore magnitudinis brachii tui
                        </s>
                        <milestone unit="verse" n="24"/>
                        <s part="N">
                            ut metuant qui cum blasphemia veniunt adversus sanctum
populum tuum et hic quidem ita peroravit
                        </s>
                        <milestone unit="verse" n="25"/>
                        <s part="N">Nicanor autem et qui cum ipso erant cum tubis et canticis admovebant</s>
                        <milestone unit="verse" n="26"/>
                        <s part="N">Iudas vero et qui cum eo erant invocato Deo per orationes congressi sunt</s>
                        <milestone unit="verse" n="27"/>
                        <s part="N">
                            manu quidem pugnantes sed cordibus Dominum orantes
prostraverunt non minus triginta milia praesentia Dei magnifice
delectati
                        </s>
                        <milestone unit="verse" n="28"/>
                        <s part="N">cumque cessassent et cum gaudio redirent cognoverunt Nicanorem ruisse cum armis suis</s>
                        <milestone unit="verse" n="29"/>
                        <s part="N">
                            facto itaque clamore et perturbatione suscitata patria
voce omnipotentem Dominum benedicebant
                        </s>
                        <milestone unit="verse" n="30"/>
                        <s part="N">
                            praecepit autem Iudas qui per omnia corpore et animo emori
pro civibus paratus erat caput Nicanoris et manum cum umero
abscisam Hierosolymam perferri
                        </s>
                        <milestone unit="verse" n="31"/>
                        <s part="N">
                            quo cum convenisset convocatis contribulibus et
sacerdotibus ad altare arcersiit et eos qui in arce erant
                        </s>
                        <milestone unit="verse" n="32"/>
                        <s part="N">
                            et ostenso capite Nicanoris et manu nefaria quam extendens
contra domum sanctam omnipotentis Dei magnifice gloriatus est
                        </s>
                        <milestone unit="verse" n="33"/>
                        <s part="N">
                            linguam etiam impii Nicanoris praecisam iussit
particulatim avibus dari manum autem dementis contra templum
suspendi
                        </s>
                        <milestone unit="verse" n="34"/>
                        <s part="N">
                            omnes igitur caeli Dominum benedixerunt dicentes
benedictus qui locum suum incontaminatum conservavit
                        </s>
                        <milestone unit="verse" n="35"/>
                        <s part="N">
                            suspendit autem Nicanoris caput in summa arce evidens ut
esset et manifestum sit auxilii Dei
                        </s>
                        <milestone unit="verse" n="36"/>
                        <s part="N">
                            itaque omnes communi consilio decreverunt nullo modo diem
istum absque celebritate praeterire
                        </s>
                        <milestone unit="verse" n="37"/>
                        <s part="N">
                            habere autem celebritatem tertiadecima die mensis adar
quod dicitur voce syriaca pridie Mardochei die
                        </s>
                        <milestone unit="verse" n="38"/>
                        <s part="N">
                            igitur his erga Nicanorem gestis et ex illis temporibus ab
Hebraeis civitate possessa ego quoque in his finem faciam
sermonis
                        </s>
                        <milestone unit="verse" n="39"/>
                        <s part="N">
                            et siquidem bene et ut historiae conpetit et ipse velim si
autem minus digne concedendum est mihi
                        </s>
                        <milestone unit="verse" n="40"/>
                        <s part="N">
                            sicut enim vinum semper bibere aut semper aquam contrarium
est alternis autem uti delectabile ita legentibus si semper
exactus sit sermo non erit gratus hic ergo erit consummatus
                        </s>
                    </p>
                </div>
            </div>
        </body>
    </text>
</TEI>

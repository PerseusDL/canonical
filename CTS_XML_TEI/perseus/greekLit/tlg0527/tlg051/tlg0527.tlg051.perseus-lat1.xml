<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title n="Vulgate" type="work">Latin Vulgate - Lamentations</title>
                <title type="sub">Machine readable text</title>
                <editor role="translator">Saint Jerome</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:FIPSE">Fund for the Improvement of Postsecondary Education</funder>
            </titleStmt>
            
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="false">
                <biblStruct default="false">
                    <monogr>
                        <author>Jerome</author>
                        <title>Vulgate Bible</title>
                        <editor role="editor">Bible Foundation and On-Line Book Initiative</editor>
                        <imprint>
                            <pubPlace>ftp.std.com/obi/Religion/Vulgate</pubPlace>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl>
                  <!-- <step to="DITTO" from="DESCENDANT (1 DIV1 N %1)" refunit="book" delim=" "/>
                <step to="DITTO" from="DESCENDANT (1 DIV2 N %2)" refunit="chapter" delim="."/>
                <step to="DITTO" from="DESCENDANT (1 MILESTONE N %3)" refunit="verse"/>-->
             <refState unit="chapter"/><refState unit="verse"/></refsDecl>
        </encodingDesc>
        <profileDesc>
            <langUsage default="false">
                <language ident="la">Latin</language>
                <language ident="en">English</language>
            </langUsage>
        </profileDesc>
        <revisionDesc><!--
            <change>
                <date>13-Oct-99</date>
                <respStmt>
                    <name>Anne Mahoney</name>
                    <resp>markup</resp>
                </respStmt>
                <item>Initial markup from flat ASCII text</item>
            </change>
            <change>
                <date>5/27/09</date>
                <respStmt>
                    <name>RS</name>
                    <resp>(n/a)</resp>
                </respStmt>
                <item>
                    $Log: vulgate_lat.xml,v $
			Revision 1.3  2013-09-13 11:21:46  balmas01
			reverting texts back to pre_cts_reorg tagged version

			Revision 1.1  2011-01-17 13:51:00  gcrane
			base SDL file

			Revision 1.2  2010/06/29 21:32:16  student
			fixing place tags - AD

			Revision 1.1  2009/10/08 19:13:48  rsingh04
			began reorganizing texts module by collection.  created separate work directory in texts module to keep hopper files separate from in progress files

			Revision 1.3  2009/05/27 16:11:31  rsingh04
			added/fixed cvs log keyword
                </item>
            </change>
        --><change when="2014-08-01" who="Stella Dee">edited markup</change></revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="Lamentations" type="book">
                <head xml:lang="en">Lamentations</head>
                <div part="N" sample="complete" org="uniform" n="1" type="chapter">
                    <p>
                        <milestone unit="verse" n="1"/>
                        <s part="N">
                            ALEPH quomodo sedit sola civitas plena populo facta est
quasi vidua domina gentium princeps provinciarum facta est sub
tributo
                        </s>
                        <milestone unit="verse" n="2"/>
                        <s part="N">
                            BETH plorans ploravit in nocte et lacrimae eius in maxillis
eius non est qui consoletur eam ex omnibus caris eius omnes
amici eius spreverunt eam et facti sunt ei inimici
                        </s>
                        <milestone unit="verse" n="3"/>
                        <s part="N">
                            GIMEL migravit Iuda propter adflictionem et multitudinem
servitutis habitavit inter gentes nec invenit requiem omnes
persecutores eius adprehenderunt eam inter angustias
                        </s>
                        <milestone unit="verse" n="4"/>
                        <s part="N">
                            DELETH viae Sion lugent eo quod non sint qui veniant ad
sollemnitatem omnes portae eius destructae sacerdotes eius
gementes virgines eius squalidae et ipsa oppressa amaritudine
                        </s>
                        <milestone unit="verse" n="5"/>
                        <s part="N">
                            HE facti sunt hostes eius in capite inimici illius
locupletati sunt quia Dominus locutus est super eam propter
multitudinem iniquitatum eius parvuli eius ducti sunt captivi
ante faciem tribulantis
                        </s>
                        <milestone unit="verse" n="6"/>
                        <s part="N">
                            VAV et egressus est a filia Sion omnis decor eius facti sunt
principes eius velut arietes non invenientes pascuam et
abierunt absque fortitudine ante faciem subsequentis
                        </s>
                        <milestone unit="verse" n="7"/>
                        <s part="N">
                            ZAI recordata est Hierusalem dierum adflictionis suae et
praevaricationis omnium desiderabilium suorum quae habuerat a
diebus antiquis cum caderet populus eius in manu hostili et non
esset auxiliator viderunt eam hostes et deriserunt sabbata eius
                        </s>
                        <milestone unit="verse" n="8"/>
                        <s part="N">
                            HETH peccatum peccavit Hierusalem propterea instabilis facta
est omnes qui glorificabant eam spreverunt illam quia viderunt
ignominiam eius ipsa autem gemens et conversa retrorsum
                        </s>
                        <milestone unit="verse" n="9"/>
                        <s part="N">
                            TETH sordes eius in pedibus eius nec recordata est finis sui
deposita est vehementer non habens consolatorem vide Domine
adflictionem meam quoniam erectus est inimicus
                        </s>
                        <milestone unit="verse" n="10"/>
                        <s part="N">
                            IOTH manum suam misit hostis ad omnia desiderabilia eius
quia vidit gentes ingressas sanctuarium suum de quibus
praeceperas ne intrarent in ecclesiam tuam
                        </s>
                        <milestone unit="verse" n="11"/>
                        <s part="N">
                            CAPH omnis populus eius gemens et quaerens panem dederunt
pretiosa quaeque pro cibo ad refocilandam animam vide Domine
considera quoniam facta sum vilis
                        </s>
                        <milestone unit="verse" n="12"/>
                        <s part="N">
                            LAMED o vos omnes qui transitis per viam adtendite et
videte si est dolor sicut dolor meus quoniam vindemiavit me ut
locutus est Dominus in die irae furoris sui
                        </s>
                        <milestone unit="verse" n="13"/>
                        <s part="N">
                            MEM de excelso misit ignem in ossibus meis et erudivit me
expandit rete pedibus meis convertit me retrorsum posuit me
desolatam tota die maerore confectam
                        </s>
                        <milestone unit="verse" n="14"/>
                        <s part="N">
                            NUN vigilavit iugum iniquitatum mearum in manu eius
convolutae sunt et inpositae collo meo infirmata est virtus mea
dedit me Dominus in manu de qua non potero surgere
                        </s>
                        <milestone unit="verse" n="15"/>
                        <s part="N">
                            SAMECH abstulit omnes magnificos meos Dominus de medio mei
vocavit adversum me tempus ut contereret electos meos torcular
calcavit Dominus virgini filiae Iuda
                        </s>
                        <milestone unit="verse" n="16"/>
                        <s part="N">
                            AIN idcirco ego plorans et oculus meus deducens aquam quia
longe factus est a me consolator convertens animam meam facti
sunt filii mei perditi quoniam invaluit inimicus
                        </s>
                        <milestone unit="verse" n="17"/>
                        <s part="N">
                            FE expandit Sion manus suas non est qui consoletur eam
mandavit Dominus adversum Iacob in circuitu eius hostes eius
facta est Hierusalem quasi polluta menstruis inter eos
                        </s>
                        <milestone unit="verse" n="18"/>
                        <s part="N">
                            SADE iustus est Dominus quia os eius ad iracundiam
provocavi audite obsecro universi populi et videte dolorem meum
virgines meae et iuvenes mei abierunt in captivitatem
                        </s>
                        <milestone unit="verse" n="19"/>
                        <s part="N">
                            COPH vocavi amicos meos et ipsi deceperunt me sacerdotes
mei et senes mei in urbe consumpti sunt quia quaesierunt cibum
sibi ut refocilarent animam suam
                        </s>
                        <milestone unit="verse" n="20"/>
                        <s part="N">
                            RES vide Domine quoniam tribulor venter meus conturbatus
est subversum est cor meum in memet ipsa quoniam amaritudine
plena sum foris interfecit gladius et domi mors similis est
                        </s>
                        <milestone unit="verse" n="21"/>
                        <s part="N">
                            SEN audierunt quia ingemesco ego et non est qui consoletur
me omnes inimici mei audierunt malum meum laetati sunt quoniam
tu fecisti adduxisti diem consolationis et fient similes mei
                        </s>
                        <milestone unit="verse" n="22"/>
                        <s part="N">
                            THAU ingrediatur omne malum eorum coram te et devindemia
eos sicut vindemiasti me propter omnes iniquitates meas multi
enim gemitus mei et cor meum maerens
                        </s>
                    </p>
                </div>
                <div part="N" sample="complete" org="uniform" n="2" type="chapter">
                    <p>
                        <milestone unit="verse" n="1"/>
                        <s part="N">
                            ALEPH quomodo obtexit caligine in furore suo Dominus filiam
Sion proiecit de caelo terram inclitam Israhel et non
recordatus est scabilli pedum suorum in die furoris sui
                        </s>
                        <milestone unit="verse" n="2"/>
                        <s part="N">
                            BETH praecipitavit Dominus nec pepercit omnia speciosa Iacob
destruxit in furore suo munitiones virginis Iuda deiecit in
terram polluit regnum et principes eius
                        </s>
                        <milestone unit="verse" n="3"/>
                        <s part="N">
                            GIMEL confregit in ira furoris omne cornu Israhel avertit
retrorsum dexteram suam a facie inimici et succendit in Iacob
quasi ignem flammae devorantis in gyro
                        </s>
                        <milestone unit="verse" n="4"/>
                        <s part="N">
                            DELETH tetendit arcum suum quasi inimicus firmavit dexteram
suam quasi hostis et occidit omne quod pulchrum erat visu in
tabernaculo filiae Sion effudit quasi ignem indignationem suam
                        </s>
                        <milestone unit="verse" n="5"/>
                        <s part="N">
                            HE factus est Dominus velut inimicus praecipitavit Israhel
praecipitavit omnia moenia eius dissipavit munitiones eius et
replevit in filia Iuda humiliatum et humiliatam
                        </s>
                        <milestone unit="verse" n="6"/>
                        <s part="N">
                            VAV et dissipavit quasi hortum tentorium suum demolitus est
tabernaculum suum oblivioni tradidit Dominus in Sion
festivitatem et sabbatum et obprobrio in indignatione furoris
sui regem et sacerdotem
                        </s>
                        <milestone unit="verse" n="7"/>
                        <s part="N">
                            ZAI reppulit Dominus altare suum maledixit sanctificationi
suae tradidit in manu inimici muros turrium eius vocem dederunt
in domo Domini sicut in die sollemni
                        </s>
                        <milestone unit="verse" n="8"/>
                        <s part="N">
                            HETH cogitavit Dominus dissipare murum filiae Sion tetendit
funiculum suum et non avertit manum suam a perditione luxitque
antemurale et murus pariter dissipatus est
                        </s>
                        <milestone unit="verse" n="9"/>
                        <s part="N">
                            TETH defixae sunt in terra portae eius perdidit et contrivit
vectes eius regem eius et principes eius in gentibus non est
lex et prophetae eius non invenerunt visionem a Domino
                        </s>
                        <milestone unit="verse" n="10"/>
                        <s part="N">
                            IOTH sederunt in terra conticuerunt senes filiae Sion
consperserunt cinere capita sua accincti sunt ciliciis
abiecerunt in terra capita sua virgines Hierusalem
                        </s>
                        <milestone unit="verse" n="11"/>
                        <s part="N">
                            CAPH defecerunt prae lacrimis oculi mei conturbata sunt
viscera mea effusum est in terra iecur meum super contritione
filiae populi mei cum deficeret parvulus et lactans in plateis
oppidi
                        </s>
                        <milestone unit="verse" n="12"/>
                        <s part="N">
                            LAMED matribus suis dixerunt ubi est triticum et vinum cum
deficerent quasi vulnerati in plateis civitatis cum exhalarent
animas suas in sinu matrum suarum
                        </s>
                        <milestone unit="verse" n="13"/>
                        <s part="N">
                            MEM cui conparabo te vel cui adsimilabo te filia Hierusalem
cui exaequabo te et consolabor te virgo filia Sion magna enim
velut mare contritio tua quis medebitur tui
                        </s>
                        <milestone unit="verse" n="14"/>
                        <s part="N">
                            NUN prophetae tui viderunt tibi falsa et stulta nec
aperiebant iniquitatem tuam ut te ad paenitentiam provocarent
viderunt autem tibi adsumptiones falsas et eiectiones
                        </s>
                        <milestone unit="verse" n="15"/>
                        <s part="N">
                            SAMECH plauserunt super te manibus omnes transeuntes per
viam sibilaverunt et moverunt caput suum super filiam
Hierusalem haecine est urbs dicentes perfecti decoris gaudium
universae terrae
                        </s>
                        <milestone unit="verse" n="16"/>
                        <s part="N">
                            FE aperuerunt super te os suum omnes inimici tui
sibilaverunt et fremuerunt dentibus dixerunt devoravimus en
ista est dies quam expectabamus invenimus vidimus
                        </s>
                        <milestone unit="verse" n="17"/>
                        <s part="N">
                            AIN fecit Dominus quae cogitavit conplevit sermonem suum
quem praeceperat a diebus antiquis destruxit et non pepercit et
laetificavit super te inimicum et exaltavit cornu hostium
tuorum
                        </s>
                        <milestone unit="verse" n="18"/>
                        <s part="N">
                            SADE clamavit cor eorum ad Dominum super muros filiae Sion
deduc quasi torrentem lacrimas per diem et per noctem non des
requiem tibi neque taceat pupilla oculi tui
                        </s>
                        <milestone unit="verse" n="19"/>
                        <s part="N">
                            COPH consurge lauda in nocte in principio vigiliarum
effunde sicut aqua cor tuum ante conspectum Domini leva ad eum
manus tuas pro anima parvulorum tuorum qui defecerunt in fame
in capite omnium conpetorum
                        </s>
                        <milestone unit="verse" n="20"/>
                        <s part="N">
                            RES vide Domine et considera quem vindemiaveris ita ergone
comedent mulieres fructum suum parvulos ad mensuram palmae si
occidetur in sanctuario Domini sacerdos et propheta
                        </s>
                        <milestone unit="verse" n="21"/>
                        <s part="N">
                            SEN iacuerunt in terra foris puer et senex virgines meae et
iuvenes mei ceciderunt in gladio interfecisti in die furoris
tui percussisti nec misertus es
                        </s>
                        <milestone unit="verse" n="22"/>
                        <s part="N">
                            THAU vocasti quasi ad diem sollemnem qui terrerent me de
circuitu et non fuit in die furoris Domini qui effugeret et
relinqueretur quos educavi et enutrivi inimicus meus consumpsit
eos
                        </s>
                    </p>
                </div>
                <div part="N" sample="complete" org="uniform" n="3" type="chapter">
                    <p>
                        <milestone unit="verse" n="1"/>
                        <s part="N">ALEPH ego vir videns paupertatem meam in virga indignationis eius</s>
                        <milestone unit="verse" n="2"/>
                        <s part="N">ALEPH me minavit et adduxit in tenebris et non in lucem</s>
                        <milestone unit="verse" n="3"/>
                        <s part="N">ALEPH tantum in me vertit et convertit manum suam tota die</s>
                        <milestone unit="verse" n="4"/>
                        <s part="N">BETH vetustam fecit pellem meam et carnem meam contrivit ossa mea</s>
                        <milestone unit="verse" n="5"/>
                        <s part="N">BETH aedificavit in gyro meo et circumdedit me felle et labore</s>
                        <milestone unit="verse" n="6"/>
                        <s part="N">BETH in tenebrosis conlocavit me quasi mortuos sempiternos</s>
                        <milestone unit="verse" n="7"/>
                        <s part="N">GIMEL circumaedificavit adversum me ut non egrediar adgravavit conpedem meam</s>
                        <milestone unit="verse" n="8"/>
                        <s part="N">GIMEL sed et cum clamavero et rogavero exclusit orationem meam</s>
                        <milestone unit="verse" n="9"/>
                        <s part="N">GIMEL conclusit vias meas lapidibus quadris semitas meas subvertit</s>
                        <milestone unit="verse" n="10"/>
                        <s part="N">DELETH ursus insidians factus est mihi leo in absconditis</s>
                        <milestone unit="verse" n="11"/>
                        <s part="N">DELETH semitas meas subvertit et confregit me posuit me desolatam</s>
                        <milestone unit="verse" n="12"/>
                        <s part="N">DELETH tetendit arcum suum et posuit me quasi signum ad sagittam</s>
                        <milestone unit="verse" n="13"/>
                        <s part="N">HE misit in renibus meis filias faretrae suae</s>
                        <milestone unit="verse" n="14"/>
                        <s part="N">HE factus sum in derisu omni populo meo canticum eorum tota die</s>
                        <milestone unit="verse" n="15"/>
                        <s part="N">HE replevit me amaritudinibus inebriavit me absinthio</s>
                        <milestone unit="verse" n="16"/>
                        <s part="N">VAV et fregit ad numerum dentes meos cibavit me cinere</s>
                        <milestone unit="verse" n="17"/>
                        <s part="N">VAV et repulsa est anima mea oblitus sum bonorum</s>
                        <milestone unit="verse" n="18"/>
                        <s part="N">VAV et dixi periit finis meus et spes mea a Domino</s>
                        <milestone unit="verse" n="19"/>
                        <s part="N">ZAI recordare paupertatis et transgressionis meae absinthii et fellis</s>
                        <milestone unit="verse" n="20"/>
                        <s part="N">ZAI memoria memor ero et tabescet in me anima mea</s>
                        <milestone unit="verse" n="21"/>
                        <s part="N">ZAI hoc recolens in corde meo ideo sperabo</s>
                        <milestone unit="verse" n="22"/>
                        <s part="N">HETH misericordiae Domini quia non sumus consumpti quia non defecerunt miserationes eius</s>
                        <milestone unit="verse" n="23"/>
                        <s part="N">HETH novae diluculo multa est fides tua</s>
                        <milestone unit="verse" n="24"/>
                        <s part="N">HETH pars mea Dominus dixit anima mea propterea expectabo eum</s>
                        <milestone unit="verse" n="25"/>
                        <s part="N">TETH bonus est Dominus sperantibus in eum animae quaerenti illum</s>
                        <milestone unit="verse" n="26"/>
                        <s part="N">TETH bonum est praestolari cum silentio salutare Domini</s>
                        <milestone unit="verse" n="27"/>
                        <s part="N">TETH bonum est viro cum portaverit iugum ab adulescentia sua</s>
                        <milestone unit="verse" n="28"/>
                        <s part="N">IOTH sedebit solitarius et tacebit quia levavit super se</s>
                        <milestone unit="verse" n="29"/>
                        <s part="N">IOTH ponet in pulvere os suum si forte sit spes</s>
                        <milestone unit="verse" n="30"/>
                        <s part="N">IOTH dabit percutienti se maxillam saturabitur obprobriis</s>
                        <milestone unit="verse" n="31"/>
                        <s part="N">CAPH quia non repellet in sempiternum Dominus</s>
                        <milestone unit="verse" n="32"/>
                        <s part="N">CAPH quia si abiecit et miserebitur secundum multitudinem misericordiarum suarum</s>
                        <milestone unit="verse" n="33"/>
                        <s part="N">CAPH non enim humiliavit ex corde suo et abiecit filios hominis</s>
                        <milestone unit="verse" n="34"/>
                        <s part="N">LAMED ut contereret sub pedibus suis omnes vinctos terrae</s>
                        <milestone unit="verse" n="35"/>
                        <s part="N">LAMED ut declinaret iudicium viri in conspectu vultus Altissimi</s>
                        <milestone unit="verse" n="36"/>
                        <s part="N">LAMED ut perverteret hominem in iudicio suo Dominus ignoravit</s>
                        <milestone unit="verse" n="37"/>
                        <s part="N">MEM quis est iste qui dixit ut fieret Domino non iubente</s>
                        <milestone unit="verse" n="38"/>
                        <s part="N">MEM ex ore Altissimi non egredientur nec mala nec bona</s>
                        <milestone unit="verse" n="39"/>
                        <s part="N">MEM quid murmuravit homo vivens vir pro peccatis suis</s>
                        <milestone unit="verse" n="40"/>
                        <s part="N">NUN scrutemur vias nostras et quaeramus et revertamur ad Dominum</s>
                        <milestone unit="verse" n="41"/>
                        <s part="N">NUN levemus corda nostra cum manibus ad Dominum in caelos</s>
                        <milestone unit="verse" n="42"/>
                        <s part="N">NUN nos inique egimus et ad iracundiam provocavimus idcirco tu inexorabilis es</s>
                        <milestone unit="verse" n="43"/>
                        <s part="N">SAMECH operuisti in furore et percussisti nos occidisti nec pepercisti</s>
                        <milestone unit="verse" n="44"/>
                        <s part="N">SAMECH opposuisti nubem tibi ne transeat oratio</s>
                        <milestone unit="verse" n="45"/>
                        <s part="N">SAMECH eradicationem et abiectionem posuisti me in medio populorum</s>
                        <milestone unit="verse" n="46"/>
                        <s part="N">FE aperuerunt super nos os suum omnes inimici</s>
                        <milestone unit="verse" n="47"/>
                        <s part="N">FE formido et laqueus facta est nobis vaticinatio et contritio</s>
                        <milestone unit="verse" n="48"/>
                        <s part="N">FE divisiones aquarum deduxit oculus meus in contritione filiae populi mei</s>
                        <milestone unit="verse" n="49"/>
                        <s part="N">AIN oculus meus adflictus est nec tacuit eo quod non esset requies</s>
                        <milestone unit="verse" n="50"/>
                        <s part="N">AIN donec respiceret et videret Dominus de caelis</s>
                        <milestone unit="verse" n="51"/>
                        <s part="N">AIN oculus meus depraedatus est animam meam in cunctis filiabus urbis meae</s>
                        <milestone unit="verse" n="52"/>
                        <s part="N">SADE venatione ceperunt me quasi avem inimici mei gratis</s>
                        <milestone unit="verse" n="53"/>
                        <s part="N">SADE lapsa est in lacu vita mea et posuerunt lapidem super me</s>
                        <milestone unit="verse" n="54"/>
                        <s part="N">SADE inundaverunt aquae super caput meum dixi perii</s>
                        <milestone unit="verse" n="55"/>
                        <s part="N">COPH invocavi nomen tuum Domine de lacis novissimis</s>
                        <milestone unit="verse" n="56"/>
                        <s part="N">COPH vocem meam audisti ne avertas aurem tuam a singultu meo et clamoribus</s>
                        <milestone unit="verse" n="57"/>
                        <s part="N">COPH adpropinquasti in die quando invocavi te dixisti ne timeas</s>
                        <milestone unit="verse" n="58"/>
                        <s part="N">RES iudicasti Domine causam animae meae redemptor vitae meae</s>
                        <milestone unit="verse" n="59"/>
                        <s part="N">RES vidisti Domine iniquitatem adversum me iudica iudicium meum</s>
                        <milestone unit="verse" n="60"/>
                        <s part="N">RES vidisti omnem furorem universas cogitationes eorum adversum me</s>
                        <milestone unit="verse" n="61"/>
                        <s part="N">SEN audisti obprobria eorum Domine omnes cogitationes eorum adversum me</s>
                        <milestone unit="verse" n="62"/>
                        <s part="N">SEN labia insurgentium mihi et meditationes eorum adversum me tota die</s>
                        <milestone unit="verse" n="63"/>
                        <s part="N">SEN sessionem eorum et resurrectionem eorum vide ego sum psalmus eorum</s>
                        <milestone unit="verse" n="64"/>
                        <s part="N">THAU reddes eis vicem Domine iuxta opera manuum suarum</s>
                        <milestone unit="verse" n="65"/>
                        <s part="N">THAU dabis eis scutum cordis laborem tuum</s>
                        <milestone unit="verse" n="66"/>
                        <s part="N">THAU persequeris in furore et conteres eos sub caelis Domine</s>
                    </p>
                </div>
                <div part="N" sample="complete" org="uniform" n="4" type="chapter">
                    <p>
                        <milestone unit="verse" n="1"/>
                        <s part="N">
                            ALEPH quomodo obscuratum est aurum mutatus est color optimus
dispersi sunt lapides sanctuarii in capite omnium platearum
                        </s>
                        <milestone unit="verse" n="2"/>
                        <s part="N">
                            BETH filii Sion incliti et amicti auro primo quomodo
reputati sunt in vasa testea opus manuum figuli
                        </s>
                        <milestone unit="verse" n="3"/>
                        <s part="N">
                            GIMEL sed et lamiae nudaverunt mammam lactaverunt catulos
suos filia populi mei crudelis quasi strutio in deserto
                        </s>
                        <milestone unit="verse" n="4"/>
                        <s part="N">
                            DELETH adhesit lingua lactantis ad palatum eius in siti
parvuli petierunt panem et non erat qui frangeret eis
                        </s>
                        <milestone unit="verse" n="5"/>
                        <s part="N">
                            HE qui vescebantur voluptuose interierunt in viis qui
nutriebantur in croceis amplexati sunt stercora
                        </s>
                        <milestone unit="verse" n="6"/>
                        <s part="N">
                            VAV et maior effecta est iniquitas filiae populi mei peccato
Sodomorum quae subversa est in momento et non ceperunt in ea
manus
                        </s>
                        <milestone unit="verse" n="7"/>
                        <s part="N">
                            ZAI candidiores nazarei eius nive nitidiores lacte
rubicundiores ebore antiquo sapphyro pulchriores
                        </s>
                        <milestone unit="verse" n="8"/>
                        <s part="N">
                            HETH denigrata est super carbones facies eorum et non sunt
cogniti in plateis adhesit cutis eorum ossibus aruit et facta
est quasi lignum
                        </s>
                        <milestone unit="verse" n="9"/>
                        <s part="N">
                            TETH melius fuit occisis gladio quam interfectis fame
quoniam isti extabuerunt consumpti ab sterilitate terrae
                        </s>
                        <milestone unit="verse" n="10"/>
                        <s part="N">
                            IOTH manus mulierum misericordium coxerunt filios suos
facti sunt cibus earum in contritione filiae populi mei
                        </s>
                        <milestone unit="verse" n="11"/>
                        <s part="N">
                            CAPH conplevit Dominus furorem suum effudit iram
indignationis suae et succendit ignem in Sion et devoravit
fundamenta eius
                        </s>
                        <milestone unit="verse" n="12"/>
                        <s part="N">
                            LAMED non crediderunt reges terrae et universi habitatores
orbis quoniam ingrederetur hostis et inimicus per portas
Hierusalem
                        </s>
                        <milestone unit="verse" n="13"/>
                        <s part="N">
                            MEM propter peccata prophetarum eius iniquitates sacerdotum
eius qui effuderunt in medio eius sanguinem iustorum
                        </s>
                        <milestone unit="verse" n="14"/>
                        <s part="N">
                            NUN erraverunt caeci in plateis polluti sunt sanguine
cumque non possent tenuerunt lacinias suas
                        </s>
                        <milestone unit="verse" n="15"/>
                        <s part="N">
                            SAMECH recedite polluti clamaverunt eis recedite abite
nolite tangere iurgati quippe sunt et commoti dixerunt inter
gentes non addet ultra ut habitet in eis
                        </s>
                        <milestone unit="verse" n="16"/>
                        <s part="N">
                            FE facies Domini divisit eos non addet ut respiciat eos
facies sacerdotum non erubuerunt neque senum miserti sunt
                        </s>
                        <milestone unit="verse" n="17"/>
                        <s part="N">
                            AIN cum adhuc subsisteremus defecerunt oculi nostri ad
auxilium nostrum vanum cum respiceremus adtenti ad gentem quae
salvare non poterat
                        </s>
                        <milestone unit="verse" n="18"/>
                        <s part="N">
                            SADE lubricaverunt vestigia nostra in itinere platearum
nostrarum adpropinquavit finis noster conpleti sunt dies nostri
quia venit finis noster
                        </s>
                        <milestone unit="verse" n="19"/>
                        <s part="N">
                            COPH velociores fuerunt persecutores nostri aquilis caeli
super montes persecuti sunt nos in deserto insidiati sunt nobis
                        </s>
                        <milestone unit="verse" n="20"/>
                        <s part="N">
                            RES spiritus oris nostri christus dominus captus est in
peccatis nostris cui diximus in umbra tua vivemus in gentibus
                        </s>
                        <milestone unit="verse" n="21"/>
                        <s part="N">
                            SEN gaude et laetare filia Edom quae habitas in terra Hus
ad te quoque perveniet calix inebriaberis atque nudaberis
                        </s>
                        <milestone unit="verse" n="22"/>
                        <s part="N">
                            THAU conpleta est iniquitas tua filia Sion non addet ultra
ut transmigret te visitavit iniquitatem tuam filia Edom
discoperuit peccata tua
                        </s>
                    </p>
                </div>
                <div part="N" sample="complete" org="uniform" n="5" type="chapter">
                    <p>
                        <milestone unit="verse" n="1"/>
                        <s part="N">recordare Domine quid acciderit nobis intuere et respice obprobrium nostrum</s>
                        <milestone unit="verse" n="2"/>
                        <s part="N">hereditas nostra versa est ad alienos domus nostrae ad extraneos</s>
                        <milestone unit="verse" n="3"/>
                        <s part="N">pupilli facti sumus absque patre matres nostrae quasi viduae</s>
                        <milestone unit="verse" n="4"/>
                        <s part="N">aquam nostram pecunia bibimus ligna nostra pretio conparavimus</s>
                        <milestone unit="verse" n="5"/>
                        <s part="N">cervicibus minabamur lassis non dabatur requies</s>
                        <milestone unit="verse" n="6"/>
                        <s part="N">Aegypto dedimus manum et Assyriis ut saturaremur pane</s>
                        <milestone unit="verse" n="7"/>
                        <s part="N">patres nostri peccaverunt et non sunt et nos iniquitates eorum portavimus</s>
                        <milestone unit="verse" n="8"/>
                        <s part="N">servi dominati sunt nostri non fuit qui redimeret de manu eorum</s>
                        <milestone unit="verse" n="9"/>
                        <s part="N">in animabus nostris adferebamus panem nobis a facie gladii in deserto</s>
                        <milestone unit="verse" n="10"/>
                        <s part="N">pellis nostra quasi clibanus exusta est a facie tempestatum famis</s>
                        <milestone unit="verse" n="11"/>
                        <s part="N">mulieres in Sion humiliaverunt virgines in civitatibus Iuda</s>
                        <milestone unit="verse" n="12"/>
                        <s part="N">principes manu suspensi sunt facies senum non erubuerunt</s>
                        <milestone unit="verse" n="13"/>
                        <s part="N">adulescentibus inpudice abusi sunt et pueri in ligno corruerunt</s>
                        <milestone unit="verse" n="14"/>
                        <s part="N">senes de portis defecerunt iuvenes de choro psallentium</s>
                        <milestone unit="verse" n="15"/>
                        <s part="N">defecit gaudium cordis nostri versus est in luctu chorus noster</s>
                        <milestone unit="verse" n="16"/>
                        <s part="N">cecidit corona capitis nostri vae nobis quia peccavimus</s>
                        <milestone unit="verse" n="17"/>
                        <s part="N">propterea maestum factum est cor nostrum ideo contenebrati sunt oculi nostri</s>
                        <milestone unit="verse" n="18"/>
                        <s part="N">propter montem Sion quia disperiit vulpes ambulaverunt in eo</s>
                        <milestone unit="verse" n="19"/>
                        <s part="N">tu autem Domine in aeternum permanebis solium tuum in generatione et generatione</s>
                        <milestone unit="verse" n="20"/>
                        <s part="N">quare in perpetuum oblivisceris nostri derelinques nos in longitudinem dierum</s>
                        <milestone unit="verse" n="21"/>
                        <s part="N">converte nos Domine ad te et convertemur innova dies nostros sicut a principio</s>
                        <milestone unit="verse" n="22"/>
                        <s part="N">sed proiciens reppulisti nos iratus es contra nos vehementer</s>
                    </p>
                </div>
            </div>
        </body>
    </text>
</TEI>

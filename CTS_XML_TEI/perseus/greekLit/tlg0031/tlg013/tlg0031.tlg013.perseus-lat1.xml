<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title n="Vulgate" type="work">Latin Vulgate - 1 Thessalonians</title>
                <title type="sub">Machine readable text</title>
                <editor role="translator">Saint Jerome</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:FIPSE">Fund for the Improvement of Postsecondary Education</funder>
            </titleStmt><publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
            
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="NO">
                <biblStruct default="NO">
                    <monogr>
                        <author>Jerome</author>
                        <title>Vulgate Bible</title>
                        <editor role="editor">Bible Foundation and On-Line Book Initiative</editor>
                        <imprint>
                            <pubPlace>ftp.std.com/obi/Religion/Vulgate</pubPlace>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl>
                <step to="DITTO" from="DESCENDANT (1 DIV1 N %1)" refunit="book" delim=" "/>
                <step to="DITTO" from="DESCENDANT (1 DIV2 N %2)" refunit="chapter" delim="."/>
                <step to="DITTO" from="DESCENDANT (1 MILESTONE N %3)" refunit="verse"/>
            </refsDecl>
        </encodingDesc>
        <profileDesc>
            <langUsage default="NO">
                <language ident="la">Latin</language>
                <language ident="en">English</language>
            </langUsage>
        </profileDesc>
        <revisionDesc><!--
            <change>
                <date>13-Oct-99</date>
                <respStmt>
                    <name>Anne Mahoney</name>
                    <resp>markup</resp>
                </respStmt>
                <item>Initial markup from flat ASCII text</item>
            </change>
            <change>
                <date>5/27/09</date>
                <respStmt>
                    <name>RS</name>
                    <resp>(n/a)</resp>
                </respStmt>
                <item>
                    $Log: vulgate_lat.xml,v $
			Revision 1.3  2013-09-13 11:21:46  balmas01
			reverting texts back to pre_cts_reorg tagged version

			Revision 1.1  2011-01-17 13:51:00  gcrane
			base SDL file

			Revision 1.2  2010/06/29 21:32:16  student
			fixing place tags - AD

			Revision 1.1  2009/10/08 19:13:48  rsingh04
			began reorganizing texts module by collection.  created separate work directory in texts module to keep hopper files separate from in progress files

			Revision 1.3  2009/05/27 16:11:31  rsingh04
			added/fixed cvs log keyword
                </item>
            </change>
        --><change when="2014-08-01" who="Stella Dee">edited markup</change></revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="1 Thessalonians" type="book">
                <head lang="en">1 Thessalonians</head>
                <div part="N" sample="complete" org="uniform" n="1" type="chapter">
                    <p>
                        <milestone unit="verse" n="1"/>
                        <s part="N">
                            Paulus et Silvanus et Timotheus ecclesiae Thessalonicensium
in Deo Patre et Domino Iesu Christo gratia vobis et pax
                        </s>
                        <milestone unit="verse" n="2"/>
                        <s part="N">
                            gratias agimus Deo semper pro omnibus vobis memoriam
facientes in orationibus nostris sine intermissione
                        </s>
                        <milestone unit="verse" n="3"/>
                        <s part="N">
                            memores operis fidei vestrae et laboris et caritatis et
sustinentiae spei Domini nostri Iesu Christi ante Deum et
Patrem nostrum
                        </s>
                        <milestone unit="verse" n="4"/>
                        <s part="N">scientes fratres dilecti a Deo electionem vestram</s>
                        <milestone unit="verse" n="5"/>
                        <s part="N">
                            quia evangelium nostrum non fuit ad vos in sermone tantum
sed et in virtute et in Spiritu Sancto et in plenitudine multa
sicut scitis quales fuerimus vobis propter vos
                        </s>
                        <milestone unit="verse" n="6"/>
                        <s part="N">
                            et vos imitatores nostri facti estis et Domini excipientes
verbum in tribulatione multa cum gaudio Spiritus Sancti
                        </s>
                        <milestone unit="verse" n="7"/>
                        <s part="N">ita ut facti sitis forma omnibus credentibus in Macedonia et in Achaia</s>
                        <milestone unit="verse" n="8"/>
                        <s part="N">
                            a vobis enim diffamatus est sermo Domini non solum in
Macedonia et in Achaia sed in omni loco fides vestra quae est
ad Deum profecta est ita ut non sit nobis necesse quicquam
loqui
                        </s>
                        <milestone unit="verse" n="9"/>
                        <s part="N">
                            ipsi enim de nobis adnuntiant qualem introitum habuerimus ad
vos et quomodo conversi estis ad Deum a simulacris servire Deo
vivo et vero
                        </s>
                        <milestone unit="verse" n="10"/>
                        <s part="N">
                            et expectare Filium eius de caelis quem suscitavit ex
mortuis Iesum qui eripuit nos ab ira ventura
                        </s>
                    </p>
                </div>
                <div part="N" sample="complete" org="uniform" n="2" type="chapter">
                    <p>
                        <milestone unit="verse" n="1"/>
                        <s part="N">nam ipsi scitis fratres introitum nostrum ad vos quia non inanis fuit</s>
                        <milestone unit="verse" n="2"/>
                        <s part="N">
                            sed ante passi et contumeliis affecti sicut scitis in
Philippis fiduciam habuimus in Deo nostro loqui ad vos
evangelium Dei in multa sollicitudine
                        </s>
                        <milestone unit="verse" n="3"/>
                        <s part="N">exhortatio enim nostra non de errore neque de inmunditia neque in dolo</s>
                        <milestone unit="verse" n="4"/>
                        <s part="N">
                            sed sicut probati sumus a Deo ut crederetur nobis evangelium
ita loquimur non quasi hominibus placentes sed Deo qui probat
corda nostra
                        </s>
                        <milestone unit="verse" n="5"/>
                        <s part="N">
                            neque enim aliquando fuimus in sermone adulationis sicut
scitis neque in occasione avaritiae Deus testis est
                        </s>
                        <milestone unit="verse" n="6"/>
                        <s part="N">nec quaerentes ab hominibus gloriam neque a vobis neque ab aliis</s>
                        <milestone unit="verse" n="7"/>
                        <s part="N">
                            cum possimus oneri esse ut Christi apostoli sed facti sumus
lenes in medio vestrum tamquam si nutrix foveat filios suos
                        </s>
                        <milestone unit="verse" n="8"/>
                        <s part="N">
                            ita desiderantes vos cupide volebamus tradere vobis non
solum evangelium Dei sed etiam animas nostras quoniam carissimi
nobis facti estis
                        </s>
                        <milestone unit="verse" n="9"/>
                        <s part="N">
                            memores enim estis fratres laborem nostrum et fatigationem
nocte et die operantes ne quem vestrum gravaremus praedicavimus
in vobis evangelium Dei
                        </s>
                        <milestone unit="verse" n="10"/>
                        <s part="N">vos testes estis et Deus quam sancte et iuste et sine querella vobis qui credidistis fuimus</s>
                        <milestone unit="verse" n="11"/>
                        <s part="N">sicut scitis qualiter unumquemque vestrum tamquam pater filios suos</s>
                        <milestone unit="verse" n="12"/>
                        <s part="N">
                            deprecantes vos et consolantes testificati sumus ut
ambularetis digne Deo qui vocavit vos in suum regnum et gloriam
                        </s>
                        <milestone unit="verse" n="13"/>
                        <s part="N">
                            ideo et nos gratias agimus Deo sine intermissione quoniam
cum accepissetis a nobis verbum auditus Dei accepistis non ut
verbum hominum sed sicut est vere verbum Dei qui operatur in
vobis qui credidistis
                        </s>
                        <milestone unit="verse" n="14"/>
                        <s part="N">
                            vos enim imitatores facti estis fratres ecclesiarum Dei
quae sunt in Iudaea in Christo Iesu quia eadem passi estis et
vos a contribulibus vestris sicut et ipsi a Iudaeis
                        </s>
                        <milestone unit="verse" n="15"/>
                        <s part="N">
                            qui et Dominum occiderunt Iesum et prophetas et nos
persecuti sunt et Deo non placent et omnibus hominibus
adversantur
                        </s>
                        <milestone unit="verse" n="16"/>
                        <s part="N">
                            prohibentes nos gentibus loqui ut salvae fiant ut impleant
peccata sua semper praevenit autem ira Dei super illos usque in
finem
                        </s>
                        <milestone unit="verse" n="17"/>
                        <s part="N">
                            nos autem fratres desolati a vobis ad tempus horae aspectu
non corde abundantius festinavimus faciem vestram videre cum
multo desiderio
                        </s>
                        <milestone unit="verse" n="18"/>
                        <s part="N">
                            quoniam voluimus venire ad vos ego quidem Paulus et semel
et iterum et inpedivit nos Satanas
                        </s>
                        <milestone unit="verse" n="19"/>
                        <s part="N">
                            quae est enim nostra spes aut gaudium aut corona gloriae
nonne vos ante Dominum nostrum Iesum estis in adventu eius
                        </s>
                        <milestone unit="verse" n="20"/>
                        <s part="N">vos enim estis gloria nostra et gaudium</s>
                    </p>
                </div>
                <div part="N" sample="complete" org="uniform" n="3" type="chapter">
                    <p>
                        <milestone unit="verse" n="1"/>
                        <s part="N">propter quod non sustinentes amplius placuit nobis remanere Athenis solis</s>
                        <milestone unit="verse" n="2"/>
                        <s part="N">
                            et misimus Timotheum fratrem nostrum et ministrum Dei in
evangelio Christi ad confirmandos vos et exhortandos pro fide
vestra
                        </s>
                        <milestone unit="verse" n="3"/>
                        <s part="N">ut nemo moveatur in tribulationibus istis ipsi enim scitis quod in hoc positi sumus</s>
                        <milestone unit="verse" n="4"/>
                        <s part="N">
                            nam et cum apud vos essemus praedicebamus vobis passuros nos
tribulationes sicut et factum est et scitis
                        </s>
                        <milestone unit="verse" n="5"/>
                        <s part="N">
                            propterea et ego amplius non sustinens misi ad cognoscendam
fidem vestram ne forte temptaverit vos is qui temptat et inanis
fiat labor noster
                        </s>
                        <milestone unit="verse" n="6"/>
                        <s part="N">
                            nunc autem veniente Timotheo ad nos a vobis et adnuntiante
nobis fidem et caritatem vestram et quia memoriam nostri
habetis bonam semper desiderantes nos videre sicut nos quoque
vos
                        </s>
                        <milestone unit="verse" n="7"/>
                        <s part="N">
                            ideo consolati sumus fratres in vobis in omni necessitate et
tribulatione nostra per vestram fidem
                        </s>
                        <milestone unit="verse" n="8"/>
                        <s part="N">quoniam nunc vivimus si vos statis in Domino</s>
                        <milestone unit="verse" n="9"/>
                        <s part="N">
                            quam enim gratiarum actionem possumus Deo retribuere pro
vobis in omni gaudio quo gaudemus propter vos ante Deum nostrum
                        </s>
                        <milestone unit="verse" n="10"/>
                        <s part="N">
                            nocte et die abundantius orantes ut videamus faciem vestram
et conpleamus ea quae desunt fidei vestrae
                        </s>
                        <milestone unit="verse" n="11"/>
                        <s part="N">ipse autem Deus et Pater noster et Dominus Iesus dirigat viam nostram ad vos</s>
                        <milestone unit="verse" n="12"/>
                        <s part="N">
                            vos autem Dominus multiplicet et abundare faciat caritatem
in invicem et in omnes quemadmodum et nos in vobis
                        </s>
                        <milestone unit="verse" n="13"/>
                        <s part="N">
                            ad confirmanda corda vestra sine querella in sanctitate
ante Deum et Patrem nostrum in adventu Domini nostri Iesu cum
omnibus sanctis eius amen
                        </s>
                    </p>
                </div>
                <div part="N" sample="complete" org="uniform" n="4" type="chapter">
                    <p>
                        <milestone unit="verse" n="1"/>
                        <s part="N">
                            de cetero ergo fratres rogamus vos et obsecramus in Domino
Iesu ut quemadmodum accepistis a nobis quomodo vos oporteat
ambulare et placere Deo sicut et ambulatis ut abundetis magis
                        </s>
                        <milestone unit="verse" n="2"/>
                        <s part="N">scitis enim quae praecepta dederimus vobis per Dominum Iesum</s>
                        <milestone unit="verse" n="3"/>
                        <s part="N">haec est enim voluntas Dei sanctificatio vestra</s>
                        <milestone unit="verse" n="4"/>
                        <s part="N">
                            ut abstineatis vos a fornicatione ut sciat unusquisque
vestrum suum vas possidere in sanctificatione et honore
                        </s>
                        <milestone unit="verse" n="5"/>
                        <s part="N">non in passione desiderii sicut et gentes quae ignorant Deum</s>
                        <milestone unit="verse" n="6"/>
                        <s part="N">
                            ut ne quis supergrediatur neque circumveniat in negotio
fratrem suum quoniam vindex est Dominus de his omnibus sicut et
praediximus vobis et testificati sumus
                        </s>
                        <milestone unit="verse" n="7"/>
                        <s part="N">non enim vocavit nos Deus in inmunditia sed in sanctificatione</s>
                        <milestone unit="verse" n="8"/>
                        <s part="N">
                            itaque qui spernit non hominem spernit sed Deum qui etiam
dedit Spiritum suum Sanctum in vobis
                        </s>
                        <milestone unit="verse" n="9"/>
                        <s part="N">
                            de caritate autem fraternitatis non necesse habemus scribere
vobis ipsi enim vos a Deo didicistis ut diligatis invicem
                        </s>
                        <milestone unit="verse" n="10"/>
                        <s part="N">
                            etenim facitis illud in omnes fratres in universa Macedonia
rogamus autem vos fratres ut abundetis magis
                        </s>
                        <milestone unit="verse" n="11"/>
                        <s part="N">
                            et operam detis ut quieti sitis et ut vestrum negotium
agatis et operemini manibus vestris sicut praecepimus vobis
                        </s>
                        <milestone unit="verse" n="12"/>
                        <s part="N">et ut honeste ambuletis ad eos qui foris sunt et nullius aliquid desideretis</s>
                        <milestone unit="verse" n="13"/>
                        <s part="N">
                            nolumus autem vos ignorare fratres de dormientibus ut non
contristemini sicut et ceteri qui spem non habent
                        </s>
                        <milestone unit="verse" n="14"/>
                        <s part="N">
                            si enim credimus quod Iesus mortuus est et resurrexit ita
et Deus eos qui dormierunt per Iesum adducet cum eo
                        </s>
                        <milestone unit="verse" n="15"/>
                        <s part="N">
                            hoc enim vobis dicimus in verbo Domini quia nos qui vivimus
qui residui sumus in adventum Domini non praeveniemus eos qui
dormierunt
                        </s>
                        <milestone unit="verse" n="16"/>
                        <s part="N">
                            quoniam ipse Dominus in iussu et in voce archangeli et in
tuba Dei descendet de caelo et mortui qui in Christo sunt
resurgent primi
                        </s>
                        <milestone unit="verse" n="17"/>
                        <s part="N">
                            deinde nos qui vivimus qui relinquimur simul rapiemur cum
illis in nubibus obviam Domino in aera et sic semper cum Domino
erimus
                        </s>
                        <milestone unit="verse" n="18"/>
                        <s part="N">itaque consolamini invicem in verbis istis</s>
                    </p>
                </div>
                <div part="N" sample="complete" org="uniform" n="5" type="chapter">
                    <p>
                        <milestone unit="verse" n="1"/>
                        <s part="N">de temporibus autem et momentis fratres non indigetis ut scribamus vobis</s>
                        <milestone unit="verse" n="2"/>
                        <s part="N">ipsi enim diligenter scitis quia dies Domini sicut fur in nocte ita veniet</s>
                        <milestone unit="verse" n="3"/>
                        <s part="N">
                            cum enim dixerint pax et securitas tunc repentinus eis
superveniet interitus sicut dolor in utero habenti et non
effugient
                        </s>
                        <milestone unit="verse" n="4"/>
                        <s part="N">vos autem fratres non estis in tenebris ut vos dies ille tamquam fur conprehendat</s>
                        <milestone unit="verse" n="5"/>
                        <s part="N">omnes enim vos filii lucis estis et filii diei non sumus noctis neque tenebrarum</s>
                        <milestone unit="verse" n="6"/>
                        <s part="N">igitur non dormiamus sicut ceteri sed vigilemus et sobrii simus</s>
                        <milestone unit="verse" n="7"/>
                        <s part="N">qui enim dormiunt nocte dormiunt et qui ebrii sunt nocte ebrii sunt</s>
                        <milestone unit="verse" n="8"/>
                        <s part="N">
                            nos autem qui diei sumus sobrii simus induti loricam fidei
et caritatis et galeam spem salutis
                        </s>
                        <milestone unit="verse" n="9"/>
                        <s part="N">
                            quoniam non posuit nos Deus in iram sed in adquisitionem
salutis per Dominum nostrum Iesum Christum
                        </s>
                        <milestone unit="verse" n="10"/>
                        <s part="N">qui mortuus est pro nobis ut sive vigilemus sive dormiamus simul cum illo vivamus</s>
                        <milestone unit="verse" n="11"/>
                        <s part="N">propter quod consolamini invicem et aedificate alterutrum sicut et facitis</s>
                        <milestone unit="verse" n="12"/>
                        <s part="N">
                            rogamus autem vos fratres ut noveritis eos qui laborant
inter vos et praesunt vobis in Domino et monent vos
                        </s>
                        <milestone unit="verse" n="13"/>
                        <s part="N">ut habeatis illos abundantius in caritate propter opus illorum pacem habete cum eis</s>
                        <milestone unit="verse" n="14"/>
                        <s part="N">
                            rogamus autem vos fratres corripite inquietos consolamini
pusillianimes suscipite infirmos patientes estote ad omnes
                        </s>
                        <milestone unit="verse" n="15"/>
                        <s part="N">
                            videte ne quis malum pro malo alicui reddat sed semper quod
bonum est sectamini et in invicem et in omnes
                        </s>
                        <milestone unit="verse" n="16"/>
                        <s part="N">semper gaudete</s>
                        <milestone unit="verse" n="17"/>
                        <s part="N">sine intermissione orate</s>
                        <milestone unit="verse" n="18"/>
                        <s part="N">in omnibus gratias agite haec enim voluntas Dei est in Christo Iesu in omnibus vobis</s>
                        <milestone unit="verse" n="19"/>
                        <s part="N">Spiritum nolite extinguere</s>
                        <milestone unit="verse" n="20"/>
                        <s part="N">prophetias nolite spernere</s>
                        <milestone unit="verse" n="21"/>
                        <s part="N">omnia autem probate quod bonum est tenete</s>
                        <milestone unit="verse" n="22"/>
                        <s part="N">ab omni specie mala abstinete vos</s>
                        <milestone unit="verse" n="23"/>
                        <s part="N">
                            ipse autem Deus pacis sanctificet vos per omnia et integer
spiritus vester et anima et corpus sine querella in adventu
Domini nostri Iesu Christi servetur
                        </s>
                        <milestone unit="verse" n="24"/>
                        <s part="N">fidelis est qui vocavit vos qui etiam faciet</s>
                        <milestone unit="verse" n="25"/>
                        <s part="N">fratres orate pro nobis</s>
                        <milestone unit="verse" n="26"/>
                        <s part="N">salutate fratres omnes in osculo sancto</s>
                        <milestone unit="verse" n="27"/>
                        <s part="N">adiuro vos per Dominum ut legatur epistula omnibus sanctis fratribus</s>
                        <milestone unit="verse" n="28"/>
                        <s part="N">gratia Domini nostri Iesu Christi vobiscum amen</s>
                    </p>
                </div>
            </div>
        </body>
    </text>
</TEI>

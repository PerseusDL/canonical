<TEI xmlns="http://www.tei-c.org/ns/1.0">
    <teiHeader type="text" status="new">
        <fileDesc>
            <titleStmt>
                <title>New Testament - James</title>
                <title type="sub">Machine readable text</title>
                <editor role="editor">Brooke Foss Westcott</editor>
                <editor role="editor">Fenton John Anthony Hort</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:Tufts">Tufts University</funder>
            </titleStmt><publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="NO">
                <biblStruct default="NO">
                    <monogr>
                        <title>The New Testament in the original Greek</title>
                        <respStmt>
                            <resp>The text revised by</resp>
                            <name>Brooke Foss Westcott, D.D.</name>
                            <name>Fenton John Anthony Hort, D.D.</name>
                        </respStmt>
                        <imprint>
                            <pubPlace>New York</pubPlace>
                            <publisher>Harper amp Brothers, Franklin Square</publisher>
                            <date>1885</date>
                        </imprint>
                    </monogr>
                    <idno type="LC">26007333</idno>
                </biblStruct>
            </sourceDesc>
        </fileDesc>
        <encodingDesc>
            <tagsDecl>
                <rendition id="large"> </rendition>
                <rendition id="blockquote"> </rendition>
                <rendition id="header"> </rendition>
                <tagUsage render="header" gi="head"> </tagUsage>
                <tagUsage render="blockquote" gi="q"> Marks poetical language. within the running text. </tagUsage>
                <tagUsage render="large" gi="quote"> Marks material quoted from other biblical texts. </tagUsage>
            </tagsDecl>
            <refsDecl>
                <state delim=" " unit="book"/>
                <state delim=":" unit="chapter"/>
                <refState unit="verse"/>
            </refsDecl>
            <classDecl>
                <taxonomy id="perseus.class">
                    <bibl default="NO">Perseus Project</bibl>
                    <category id="perseus.form.hexameter">
                        <catDesc>Dactylic Hexameter</catDesc>
                    </category>
                    <category id="perseus.form.drama">
                        <catDesc>Drama</catDesc>
                    </category>
                    <category id="perseus.form.elegiac">
                        <catDesc>Elegiac Meter</catDesc>
                    </category>
                    <category id="perseus.form.iambic">
                        <catDesc>Iambic Meter</catDesc>
                    </category>
                    <category id="perseus.form.lyric">
                        <catDesc>Lyric Meter</catDesc>
                    </category>
                    <category id="perseus.form.prose">
                        <catDesc>Prose</catDesc>
                    </category>
                    <category id="perseus.genre.biography">
                        <catDesc>Biography</catDesc>
                    </category>
                    <category id="perseus.genre.comedy">
                        <catDesc>Comedy</catDesc>
                    </category>
                    <category id="perseus.genre.didactic">
                        <catDesc>Didactic</catDesc>
                    </category>
                    <category id="perseus.genre.dithyrhamb">
                        <catDesc>Dithyrhamb</catDesc>
                    </category>
                    <category id="perseus.genre.epic">
                        <catDesc>Epic</catDesc>
                    </category>
                    <category id="perseus.genre.epinician">
                        <catDesc>Epinician</catDesc>
                    </category>
                    <category id="perseus.genre.geography">
                        <catDesc>Geography</catDesc>
                    </category>
                    <category id="perseus.genre.history">
                        <catDesc>History</catDesc>
                    </category>
                    <category id="perseus.genre.hymn">
                        <catDesc>Hymn</catDesc>
                    </category>
                    <category id="perseus.genre.letters">
                        <catDesc>Letters</catDesc>
                    </category>
                    <category id="perseus.genre.mythography">
                        <catDesc>Mythography</catDesc>
                    </category>
                    <category id="perseus.genre.philosophy">
                        <catDesc>Philosophy</catDesc>
                    </category>
                    <category id="perseus.genre.rhetoric">
                        <catDesc>Rhetoric</catDesc>
                    </category>
                    <category id="perseus.genre.verse">
                        <catDesc>Short Verse</catDesc>
                    </category>
                    <category id="perseus.genre.tragedy">
                        <catDesc>Tragedy</catDesc>
                    </category>
                    <category id="perseus.genre.travel">
                        <catDesc>Travel Writing</catDesc>
                    </category>
                </taxonomy>
                <taxonomy id="tlg">
                    <bibl default="NO">
                        <title> Thesaurus Linguae Graecae canon of Greek authors and works </title>
                        <author>Luci Berkowitz</author>
                        <author>Karl A. Squitier</author>
                        <date>1986</date>
                    </bibl>
                </taxonomy>
            </classDecl>
        </encodingDesc>
        <profileDesc>
            <langUsage default="NO">
                <language ident="greek" usage="100">Greek </language>
                <language ident="en">English </language>
            </langUsage>
        </profileDesc>
        <revisionDesc><!--
            <change>
                <date>5/27/09</date>
                <respStmt>
                    <name>RS</name>
                    <resp>(n/a)</resp>
                </respStmt>
                <item>
                    $Log: nt_gk.xml,v $
  			Revision 1.5  2013-03-04 17:20:05  lcerrato
  			added mh in Matthew 5 34

  			Revision 1.4  2013-01-22 19:10:51  lcerrato
  			oeou to qeou in Romans 2.24

  			Revision 1.3  2012-02-22 19:34:27  lcerrato
  			fixed typo

  			Revision 1.2  2011-11-07 15:46:23  lcerrato
  			changed teta/paktai to teta/raktai on John 12.27 per report

  			Revision 1.1  2009-10-08 19:10:56  rsingh04
  			began reorganizing texts module by collection.  created separate work directory in texts module to keep hopper files separate from in progress files

  			Revision 1.16  2009/09/08 20:30:41  lcerrato
  			fixed typo

  			Revision 1.15  2009/06/17 14:32:20  student
  			*** empty log message ***

  			Revision 1.14  2009/05/27 16:11:31  rsingh04
  			added/fixed cvs log keyword
                </item>
            </change>
        --><change when="2014-08-01" who="Stella Dee">edited markup</change></revisionDesc>
    </teiHeader>
    <text xml:lang="grc">
        <body>
            <div n="James" sample="complete" part="N" type="Book" org="uniform">
                <pb n="317"></pb>
                <head>ΙΑΚΩΒΟΥ</head>
                <p>
                    <milestone n="1" unit="chapter"/>
                    <milestone n="1" unit="verse"/>
                    <milestone unit="para"/>
                    ΙΑΚΩΒΟΣ θεοῦ καὶ κυρίου Ἰησοῦ Χριστοῦ δοῦλος

ταῖς δώδεκα φυλαῖς ταῖς ἐν τῇ διασπορᾷ χαίρειν.
                    <milestone n="2" unit="verse"/>
                    <milestone unit="para"/>
                    Πᾶσαν χαρὰν ἡγήσασθε, ἀδελφοί μου, ὅταν πειρασμοῖς

περιπέσητε ποικίλοις,
                    <milestone n="3" unit="verse"/>
                    γινώσκοντες ὅτι τὸ δοκίμιον ὑμῶν

τῆς πίστεως κατεργάζεται ὑπομονήν·
                    <milestone n="4" unit="verse"/>
                    ἡ δὲ ὑπομονὴ ἔργον

τέλειον ἐχέτω, ἵνα ἦτε τέλειοι καὶ ὁλόκληροι, ἐν μηδενὶ

λειπόμενοι.
                    <milestone n="5" unit="verse"/>
                    Εἰ δέ τις ὑμῶν λείπεται σοφίας,

αἰτείτω παρὰ τοῦ διδόντος θεοῦ πᾶσιν ἁπλῶς καὶ μὴ ὀνειδίζοντος, 

καὶ δοθήσεται αὐτῷ·
                    <milestone n="6" unit="verse"/>
                    αἰτείτω δὲ ἐν πίστει, 

μηδὲν

διακρινόμενος, ὁ γὰρ διακρινόμενος ἔοικεν κλύδωνι θαλάσσης 

ἀνεμιζομένῳ καὶ ῥιπιζομένῳ·
                    <milestone n="7" unit="verse"/>
                    μὴ γὰρ οἰέσθω ὁ ἄνθρωπος 

ἐκεῖνος ὅτι λήμψεταί τι παρὰ τοῦ κυρίου
                    <milestone n="8" unit="verse"/>
                    ἀνὴρ 

δίψυχος, ἀκατάστατος ἐν πάσαις ταῖς ὁδοῖς αὐτοῦ.
                    <milestone n="9" unit="verse"/>
                    Καυχάσθω 

δὲ [ὁ] ἀδελφὸς ὁ ταπεινὸς ἐν τῷ ὕψει αὐτοῦ,
                    <milestone n="10" unit="verse"/>
                    ὁ δὲ

πλούσιος ἐν τῇ ταπεινώσει αὐτοῦ, ὅτι
                    <quote>ὡς ἄνθος χόρτου</quote>
                    παρελεύσεται.
                    <milestone n="11" unit="verse"/>
                    ἀνέτειλεν γὰρ ὁ ἥλιος σὺν τῷ καύσωνι καὶ
                    <quote>ἐξήρανεν τὸν χόρτον, καὶ τὸ ἄνθος</quote>
                    αὐτοῦ
                    <quote>ἐξέπεσεν</quote>
                    καὶ ἡ

εὐπρέπεια τοῦ προσώπου αὐτοῦ ἀπώλετο· οὕτως καὶ ὁ πλούσιος 

ἐν ταῖς πορείαις αὐτοῦ μαρανθήσεται.
                    <milestone n="12" unit="verse"/>
                    Μακάριος 

ἀνὴρ ὃς ὑπομένει πειρασμόν, ὅτι δόκιμος γενόμενος

λήμψεται τὸν στέφανον τῆς ζωῆς, ὃν ἐπηγγείλατο τοῖς

ἀγαπῶσιν αὐτόν.
                    <milestone n="13" unit="verse"/>
                    μηδεὶς πειραζόμενος λεγέτω ὅτι Ἀπὸ
                    <pb n="318"></pb>
                    θεοῦ πειράζομαι· ὁ γὰρ θεὸς ἀπείραστός ἐστιν κακῶν,

πειράζει δὲ αὐτὸς οὐδένα.
                    <milestone n="14" unit="verse"/>
                    ἕκαστος δὲ πειράζεται ὑπὸ τῆς

ἰδίας ἐπιθυμίας ἐξελκόμενος καὶ δελεαζόμενος·
                    <milestone n="15" unit="verse"/>
                    εἶτα ἡ ἐπιθυμία

συλλαβοῦσα τίκτει ἁμαρτίαν, ἡ δὲ ἁμαρτία ἀποτελεσθεῖσα 

ἀποκυεῖ θάνατον.
                    <milestone n="16" unit="verse"/>
                    Μὴ πλανᾶσθε, ἀδελφοί μου

ἀγαπητοί.
                    <milestone n="17" unit="verse"/>
                    πᾶσα δόσις ἀγαθὴ καὶ πᾶν δώρημα τέλειον

ἄνωθέν ἐστιν, καταβαῖνον ἀπὸ τοῦ πατρὸς τῶν φώτων,

παρʼ ᾧ οὐκ ἔνι παραλλαγὴ ἢ τροπῆς ἀποσκίασμα.
                    <milestone n="18" unit="verse"/>
                    βουληθεὶς

ἀπεκύησεν ἡμᾶς λόγῳ ἀληθείας, εἰς τὸ εἶναι ἡμᾶς



 ἀπαρχήν τινα τῶν αὐτοῦ κτισμάτων.
                    <milestone n="19" unit="verse"/>
                    <milestone unit="para"/>
                    Ἴστε, ἀδελφοί μου ἀγαπητοί. ἔστω δὲ πᾶς ἄνθρωπος

ταχὺς εἰς τὸ ἀκοῦσαι, βραδὺς εἰς τὸ λαλῆσαι, βραδὺς

εἰς ὀργήν,
                    <milestone n="20" unit="verse"/>
                    ὀργὴ γὰρ ἀνδρὸς δικαιοσύνην θεοῦ οὐκ ἐργάζεται.
                    <milestone n="21" unit="verse"/>
                    διὸ ἀποθέμενοι πᾶσαν ῥυπαρίαν καὶ περισσείαν

κακίας ἐν πραΰτητι δέξασθε τὸν ἔμφυτον λόγον τὸν δυνάμενον 

σῶσαι τὰς ψυχὰς ὑμῶν.
                    <milestone n="22" unit="verse"/>
                    Γίνεσθε δὲ ποιηταὶ λόγου

καὶ μὴ ἀκροαταὶ μόνον παραλογιζόμενοι ἑαυτούς.
                    <milestone n="23" unit="verse"/>
                    ὅτι εἴ

τις ἀκροατὴς λόγου ἐστὶν καὶ οὐ ποιητής, οὗτος ἔοικεν

ἀνδρὶ κατανοοῦντι τὸ πρόσωπον τῆς γενέσεως αὐτοῦ ἐν

ἐσόπτρῳ,
                    <milestone n="24" unit="verse"/>
                    κατενόησεν γὰρ ἑαυτὸν καὶ ἀπελήλυθεν καὶ

εὐθέως ἐπελάθετο ὁποῖος ἦν.
                    <milestone n="25" unit="verse"/>
                    ὁ δὲ παρακύψας εἰς νόμον

τέλειον τὸν τῆς ἐλευθερίας καὶ παραμείνας, οὐκ ἀκροατὴς

ἐπιλησμονῆς γενόμενος ἀλλὰ ποιητὴς ἔργου, οὗτος μακάριος 

ἐν τῇ ποιήσει αὐτοῦ ἔσται.
                    <milestone n="26" unit="verse"/>
                    Εἴ τις δοκεῖ θρησκὸς



 εἶναι μὴ χαλιναγωγῶν γλῶσσαν ἑαυτοῦ ἀλλὰ ἀπατῶν



 καρδίαν ἑαυτοῦ, τούτου μάταιος ἡ θρησκεία.
                    <milestone n="27" unit="verse"/>
                    θρησκεία

καθαρὰ καὶ ἀμίαντος παρὰ τῷ θεῷ καὶ πατρὶ αὕτη ἐστίν,

ἐπισκέπτεσθαι ὀρφανοὺς καὶ χήρας ἐν τῇ θλίψει αὐτῶν,

ἄσπιλον ἑαυτὸν τηρεῖν ἀπὸ τοῦ κόσμου.
                    <milestone n="2" unit="chapter"/>
                    <milestone n="1" unit="verse"/>
                    <milestone unit="para"/>
                    Ἀδελφοί μου, μὴ ἐν προσωπολημψίαις ἔχετε τὴν



 πίστιν τοῦ κυρίου ἡμῶν Ἰησοῦ Χριστοῦ τῆς δόξης;
                    <milestone n="2" unit="verse"/>
                    ἐὰν

γὰρ εἰσέλθῃ εἰς συναγωγὴν ὑμῶν ἀνὴρ χρυσοδακτύλιος
                    <pb n="319"></pb>
                    ἐν ἐσθῆτι λαμπρᾷ, εἰσέλθῃ δὲ καὶ πτωχὸς ἐν ῥυπαρᾷ

ἐσθῆτι,
                    <milestone n="3" unit="verse"/>
                    ἐπιβλέψητε δὲ ἐπὶ τὸν φοροῦντα τὴν ἐσθῆτα

τὴν λαμπρὰν καὶ εἴπητε Σὺ κάθου ὧδε καλῶς, καὶ τῷ

πτωχῷ εἴπητε Σὺ στῆθι ἢ κάθου ἐκεῖ ὑπὸ τὸ ὑποπόδιόν 

μου,
                    <milestone n="4" unit="verse"/>
                    οὐ διεκρίθητε ἐν ἑαυτοῖς καὶ ἐγένεσθε κριταὶ διαλογισμῶν 

πονηρῶν;
                    <milestone n="5" unit="verse"/>
                    Ἀκούσατε, 

ἀδελφοί μου ἀγαπητοί.

οὐχ ὁ θεὸς ἐξελέξατο τοὺς πτωχοὺς τῷ κόσμῳ πλουσίους

ἐν πίστει καὶ κληρονόμους τῆς βασιλείας ἧς ἐπηγγείλατο

τοῖς ἀγαπῶσιν αὐτόν;
                    <milestone n="6" unit="verse"/>
                    ὑμεῖς δὲ ἠτιμάσατε τὸν πτωχόν.

οὐχ οἱ πλούσιοι καταδυναστεύουσιν ὑμῶν, καὶ αὐτοὶ ἕλκουσιν 

ὑμᾶς εἰς κριτήρια;
                    <milestone n="7" unit="verse"/>
                    οὐκ αὐτοὶ βλασφημοῦσιν τὸ

καλὸν ὄνομα τὸ ἐπικληθὲν ἐφʼ ὑμᾶς;
                    <milestone n="8" unit="verse"/>
                    εἰ μέντοι νόμον

τελεῖτε βασιλικὸν κατὰ τὴν γραφήν
                    <quote>Ἀγαπήσεις τὸν πλησίον σου ὡς σεαυτόν,</quote>
                    καλῶς ποιεῖτε·
                    <milestone n="9" unit="verse"/>
                    εἰ δὲ προσωπολημπτεῖτε, 

ἁμαρτίαν ἐργάζεσθε, ἐλεγχόμενοι ὑπὸ τοῦ

νόμου ὡς παραβάται.
                    <milestone n="10" unit="verse"/>
                    Ὅστις γὰρ ὅλον τὸν νόμον τηρήσῃ, 

πταίσῃ δὲ ἐν ἑνί, γέγονεν πάντων ἔνοχος.
                    <milestone n="11" unit="verse"/>
                    ὁ γὰρ

εἰπών
                    <quote>Μὴ μοιχεύσῃς</quote>
                    εἶπεν καί
                    <quote>Μὴ φονεύσῃς·</quote>
                    εἰ δὲ

οὐ μοιχεύεις φονεύεις δέ, γέγονας παραβάτης νόμου.
                    <milestone n="12" unit="verse"/>
                    οὕτως λαλεῖτε καὶ οὕτως ποιεῖτε ὡς διὰ νόμου ἐλευθερίας

μέλλοντες κρίνεσθαι.
                    <milestone n="13" unit="verse"/>
                    ἡ γὰρ κρίσις ἀνέλεος τῷ μὴ ποιήσαντι 

ἔλεος· κατακαυχᾶται ἔλεος κρίσεως.
                    <milestone n="14" unit="verse"/>
                    Τί

ὄφελος, ἀδελφοί μου, ἐὰν πίστιν λέγῃ τις ἔχειν ἔργα

δὲ μὴ ἔχῃ;
                    <milestone n="15" unit="verse"/>
                    μὴ δύναται ἡ πίστις σῶσαι αὐτόν; ἐὰν

ἀδελφὸς ἢ ἀδελφὴ γυμνοὶ ὑπάρχωσιν καὶ λειπόμενοι τῆς

ἐφημέρου τροφῆς,
                    <milestone n="16" unit="verse"/>
                    εἴπῃ δέ τις αὐτοῖς ἐξ ὑμῶν Ὑπάγετε

ἐν εἰρήνῃ, θερμαίνεσθε καὶ χορτάζεσθε, μὴ δῶτε δὲ

αὐτοῖς τὰ ἐπιτήδεια τοῦ σώματος, 

τί ὄφελος;
                    <milestone n="17" unit="verse"/>
                    οὕτως καὶ

ἡ πίστις, ἐὰν μὴ ἔχῃ ἔργα, νεκρά ἐστιν καθʼ ἑαυτήν.
                    <milestone n="18" unit="verse"/>
                    ἀλλʼ ἐρεῖ τις Σὺ πίστιν ἔχεις κἀγὼ ἔργα ἔχω. δεῖξον 

μοι τὴν πίστιν σου χωρὶς τῶν ἔργων, κἀγώ σοι δείξω ἐκ

τῶν ἔργων μου τὴν πίστιν.
                    <milestone n="19" unit="verse"/>
                    σὺ πιστεύεις ὅτι εἷς θεὸς 

ἔστιν; καλῶς ποιεῖς· καὶ τὰ δαιμόνια πιστεύουσιν καὶ
                    <pb n="320"></pb>
                    φρίσσουσιν.
                    <milestone n="20" unit="verse"/>
                    θέλεις δὲ γνῶναι, ὦ ἄνθρωπε κενέ, ὅτι ἡ

πίστις χωρὶς τῶν ἔργων ἀργή ἐστιν;
                    <quote>
                        <milestone n="21" unit="verse"/>
                        Ἀβραὰμ
                    </quote>
                    ὁ πατὴρ

ἡμῶν οὐκ ἐξ ἔργων ἐδικαιώθη,
                    <quote>ἀνενέγκας Ἰσαὰκ τὸν υἱὸν αὐτοῦ ἐπὶ τὸ θυσιαστήριον;</quote>
                    <milestone n="22" unit="verse"/>
                    βλέπεις ὅτι ἡ πίστις

συνήργει τοῖς ἔργοις αὐτοῦ καὶ ἐκ τῶν ἔργων ἡ πίστις

ἐτελειώθη, 

καὶ ἐπληρώθη ἡ γραφὴ ἡ λέγουσα
                    <quote>
                        <milestone n="23" unit="verse"/>
                        Ἐπίστευσεν

δὲ Ἀβραὰμ τῷ θεῷ καὶ ἐλογίσθη αὐτῷ εἰς

δικαιοσύνην,
                    </quote>
                    καὶ
                    <quote>φίλος θεοῦ</quote>
                    ἐκλήθη.
                    <milestone n="24" unit="verse"/>
                    ὁρᾶτε ὅτι ἐξ ἔργων

δικαιοῦται ἄνθρωπος καὶ οὐκ ἐκ πίστεως μόνον.
                    <milestone n="25" unit="verse"/>
                    ὁμοίως δὲ καὶ Ῥαὰβ ἡ πόρνη οὐκ ἐξ ἔργων ἐδικαιώθη,

ὑποδεξαμένη τοὺς ἀγγέλους καὶ ἑτέρᾳ ὁδῷ ἐκβαλοῦσα;
                    <milestone n="26" unit="verse"/>
                    ὥσπερ  τὸ σῶμα χωρὶς πνεύματος νεκρόν ἐστιν, οὕτως

καὶ ἡ πίστις χωρὶς ἔργων νεκρά ἐστιν.
                    <milestone n="3" unit="chapter"/>
                    <milestone n="1" unit="verse"/>
                    <milestone unit="para"/>
                    Μὴ πολλοὶ διδάσκαλοι γίνεσθε, ἀδελφοί μου, εἰδότες

ὅτι μεῖζον κρίμα λημψόμεθα·
                    <milestone n="2" unit="verse"/>
                    πολλὰ γὰρ πταίομεν ἅπαντες.

εἴ τις ἐν λόγῳ οὐ πταίει, οὗτος τέλειος ἀνήρ, δυνατὸς

χαλιναγωγῆσαι καὶ ὅλον τὸ σῶμα.
                    <milestone n="3" unit="verse"/>
                    εἰ δὲ τῶν ἵππων τοὺς

χαλινοὺς εἰς τὰ στόματα βάλλομεν εἰς τὸ πείθεσθαι

αὐτοὺς ἡμῖν, 

καὶ ὅλον τὸ σῶμα αὐτῶν μετάγομεν·
                    <milestone n="4" unit="verse"/>
                    ἰδοὺ

καὶ τὰ πλοῖα, τηλικαῦτα ὄντα καὶ ὑπὸ ἀνέμων σκληρῶν

ἐλαυνόμενα, μετάγεται ὑπὸ ἐλαχίστου πηδαλίου ὅπου ἡ

ὁρμὴ τοῦ εὐθύνοντος βούλεται·
                    <milestone n="5" unit="verse"/>
                    οὕτως καὶ ἡ γλῶσσα

μικρὸν μέλος ἐστὶν καὶ μεγάλα αὐχεῖ. ἰδοὺ ἡλίκον πῦρ

ἡλίκην ὕλην ἀνάπτει·
                    <milestone n="6" unit="verse"/>
                    καὶ ἡ γλῶσσα πῦρ, 

ὁ κόσμος τῆς

ἀδικίας ἡ γλῶσσα καθίσταται ἐν τοῖς μέλεσιν ἡμῶν, ἡ

σπιλοῦσα ὅλον τὸ σῶμα καὶ φλογίζουσα τὸν τροχὸν τῆς

γενέσεως καὶ φλογιζομένη ὑπὸ τῆς γεέννης.
                    <milestone n="7" unit="verse"/>
                    πᾶσα γὰρ

φύσις θηρίων τε καὶ πετεινῶν ἑρπετῶν τε καὶ ἐναλίων

δαμάζεται καὶ δεδάμασται τῇ φύσει τῇ ἀνθρωπίνῃ·
                    <milestone n="8" unit="verse"/>
                    τὴν

δὲ γλῶσσαν οὐδεὶς δαμάσαι δύναται ἀνθρώπων· ἀκατάστατον 

κακόν, μεστὴ ἰοῦ θανατηφόρου.
                    <milestone n="9" unit="verse"/>
                    ἐν αὐτῇ εὐλογοῦμεν

τὸν κύριον καὶ πατέρα, καὶ ἐν αὐτῇ καταρώμεθα τοὺς

ἀνθρώπους τοὺς
                    <quote>καθʼ ὁμοίωσιν θεοῦ</quote>
                    γεγονότας·
                    <milestone n="10" unit="verse"/>
                    ἐκ τοῦ
                    <pb n="321"></pb>
                    αὐτοῦ στόματος ἐξέρχεται εὐλογία καὶ κατάρα. οὐ χρή,

ἀδελφοί μου, ταῦτα οὕτως γίνεσθαι.
                    <milestone n="11" unit="verse"/>
                    μήτι ἡ πηγὴ ἐκ τῆς

αὐτῆς ὀπῆς βρύει τὸ γλυκὺ καὶ τὸ πικρόν;
                    <milestone n="12" unit="verse"/>
                    μὴ δύναται,

ἀδελφοί μου, συκῆ ἐλαίας ποιῆσαι ἢ ἄμπελος σῦκα; οὔτε

ἁλυκὸν γλυκὺ ποιῆσαι ὕδωρ.
                    <milestone n="13" unit="verse"/>
                    Τίς σοφὸς καὶ ἐπιστήμων 

ἐν ὑμῖν; δειξάτω ἐκ τῆς καλῆς ἀναστροφῆς τὰ

ἔργα αὐτοῦ ἐν πραΰτητι σοφίας.
                    <milestone n="14" unit="verse"/>
                    εἰ δὲ ζῆλον πικρὸν ἔχετε

καὶ ἐριθίαν ἐν τῇ καρδίᾳ ὑμῶν, μὴ κατακαυχᾶσθε καὶ ψεύδεσθε 

κατὰ τῆς ἀληθείας.
                    <milestone n="15" unit="verse"/>
                    οὐκ ἔστιν αὕτη ἡ σοφία ἄνωθεν 

κατερχομένη, ἀλλὰ ἐπίγειος, ψυχική, δαιμονιώδης·
                    <milestone n="16" unit="verse"/>
                    ὅπου γὰρ ζῆλος καὶ ἐριθία, ἐκεῖ ἀκαταστασία καὶ πᾶν

φαῦλον πρᾶγμα.
                    <milestone n="17" unit="verse"/>
                    ἡ δὲ ἄνωθεν σοφία πρῶτον μὲν ἁγνή

ἐστιν, ἔπειτα εἰρηνική, ἐπιεικής, εὐπειθής, μεστὴ ἐλέους

καὶ καρπῶν ἀγαθῶν, 

ἀδιάκριτος, ἀνυπόκριτος·
                    <milestone n="18" unit="verse"/>
                    καρπὸς δὲ

δικαιοσύνης ἐν εἰρήνῃ σπείρεται τοῖς ποιοῦσιν εἰρήνην.
                    <milestone n="4" unit="chapter"/>
                    <milestone n="1" unit="verse"/>
                    <milestone unit="para"/>
                    Πόθεν πόλεμοι καὶ πόθεν μάχαι ἐν ὑμῖν; οὐκ ἐντεῦθεν,

ἐκ τῶν ἡδονῶν ὑμῶν τῶν στρατευομένων ἐν τοῖς μέλεσιν

ὑμῶν;
                    <milestone n="2" unit="verse"/>
                    ἐπιθυμεῖτε, 

καὶ οὐκ ἔχετε· φονεύετε καὶ ζηλοῦτε, 

καὶ οὐ δύνασθε ἐπιτυχεῖν· μάχεσθε καὶ πολεμεῖτε. οὐκ ἔχετε

διὰ τὸ μὴ αἰτεῖσθαι ὑμᾶς·
                    <milestone n="3" unit="verse"/>
                    αἰτεῖτε καὶ οὐ λαμβάνετε,

διότι κακῶς αἰτεῖσθε, ἵνα ἐν ταῖς ἡδοναῖς ὑμῶν δαπανήσητε.
                    <milestone n="4" unit="verse"/>
                    μοιχαλίδες, 

οὐκ οἴδατε ὅτι ἡ φιλία τοῦ κόσμου

ἔχθρα τοῦ θεοῦ ἐστίν; ὃς ἐὰν οὖν βουληθῇ φίλος εἶναι

τοῦ κόσμου, ἐχθρὸς τοῦ θεοῦ καθίσταται.
                    <milestone n="5" unit="verse"/>
                    ἢ δοκεῖτε ὅτι

κενῶς ἡ γραφὴ λέγει Πρὸς φθόνον ἐπιποθεῖ τὸ πνεῦμα 

ὃ κατῴκισεν ἐν ἡμῖν;
                    <milestone n="6" unit="verse"/>
                    μείζονα δὲ
                    <quote>δίδωσιν χάριν·</quote>
                    διὸ

λέγει
                    <quote>Ὁ θεὸς ὑπερηφάνοις ἀντιτάσσεται ταπεινοῖς δὲ δίδωσιν χάριν.</quote>
                    <milestone n="7" unit="verse"/>
                    Ὑποτάγητε οὖν τῷ θεῷ· ἀντίστητε δὲ τῷ διαβόλῳ, 

καὶ φεύξεται ἀφʼ ὑμῶν·
                    <milestone n="8" unit="verse"/>
                    ἐγγίσατε τῷ θεῷ,

καὶ ἐγγίσει ὑμῖν. καθαρίσατε χεῖρας, ἁμαρτωλοί, καὶ

ἁγνίσατε καρδίας, δίψυχοι.
                    <milestone n="9" unit="verse"/>
                    ταλαιπωρήσατε καὶ πενθήσατε 

καὶ κλαύσατε· ὁ γέλως ὑμῶν εἰς πένθος μετατραπήτω 

καὶ ἡ χαρὰ εἰς κατήφειαν·
                    <milestone n="10" unit="verse"/>
                    ταπεινώθητε ἐνώπιον Κυρίου,
                    <pb n="322"></pb>
                    καὶ ὑψώσει ὑμᾶς.
                    <milestone n="11" unit="verse"/>
                    Μὴ καταλαλεῖτε ἀλλήλων,

ἀδελφοί· ὁ καταλαλῶν ἀδελφοῦ ἢ κρίνων τὸν ἀδελφὸν

αὐτοῦ καταλαλεῖ νόμου καὶ κρίνει νόμον· εἰ δὲ νόμον



 κρίνεις, οὐκ εἶ ποιητὴς νόμου ἀλλὰ κριτής.
                    <milestone n="12" unit="verse"/>
                    εἷς ἔστιν νομοθέτης

καὶ κριτής, ὁ δυνάμενος σῶσαι καὶ ἀπολέσαι· σὺ

δὲ τίς εἶ, ὁ κρίνων τὸν πλησίον;
                    <milestone n="13" unit="verse"/>
                    <milestone unit="para"/>
                    Ἄγε νῦν οἱ λέγοντες Σήμερον ἢ αὔριον πορευσόμεθα

εἰς τήνδε τὴν πόλιν καὶ ποιήσομεν ἐκεῖ ἐνιαυτὸν καὶ

ἐμπορευσόμεθα καὶ κερδήσομεν·
                    <milestone n="14" unit="verse"/>
                    οἵτινες οὐκ ἐπίστασθε



 τῆς αὔριον ποία ἡ ζωὴ ὑμῶν· ἀτμὶς γάρ ἐστε πρὸς ὀλίγον

φαινομένη, 

ἔπειτα καὶ ἀφανιζομένη·
                    <milestone n="15" unit="verse"/>
                    ἀντὶ τοῦ λέγειν ὑμᾶς



 Ἐὰν ὁ κύριος θέλῃ, καὶ ζήσομεν καὶ ποιήσομεν τοῦτο ἢ

ἐκεῖνο.
                    <milestone n="16" unit="verse"/>
                    νῦν δὲ καυχᾶσθε ἐν ταῖς ἀλαζονίαις ὑμῶν· πᾶσα

καύχησις τοιαύτη πονηρά ἐστιν.
                    <milestone n="17" unit="verse"/>
                    εἰδότι οὖν καλὸν ποιεῖν

καὶ μὴ ποιοῦντι, ἁμαρτία αὐτῷ ἐστίν.
                    <milestone n="5" unit="chapter"/>
                    <milestone n="1" unit="verse"/>
                    Ἄγε

νῦν οἱ πλούσιοι, κλαύσατε ὀλολύζοντες ἐπὶ ταῖς ταλαιπωρίαις 

ὑμῶν ταῖς ἐπερχομέναις.
                    <milestone n="2" unit="verse"/>
                    ὁ πλοῦτος ὑμῶν σέσηπεν,

καὶ τὰ ἱμάτια ὑμῶν σητόβρωτα γέγονεν,
                    <milestone n="3" unit="verse"/>
                    ὁ χρυσὸς

ὑμῶν καὶ ὁ ἄργυρος κατίωται, καὶ ὁ ἰὸς αὐτῶν εἰς μαρτύριον ὑμῖν ἔσται καὶ φάγεται τὰς σάρκας ὑμῶν· ὡς
                    <quote>πῦρ ἐθησαυρίσατε</quote>
                    ἐν ἐσχάταις ἡμέραις.
                    <milestone n="4" unit="verse"/>
                    ἰδοὺ
                    <quote>ὁ μισθὸς</quote>
                    τῶν

ἐργατῶν τῶν ἀμησάντων τὰς χώρας ὑμῶν ὁ ἀφυστερημένος
                    <quote>ἀφʼ ὑμῶν κράζει,</quote>
                    καὶ αἱ βοαὶ τῶν θερισάντων
                    <quote>εἰς τὰ ὦτα Κυρίου Σαβαὼθ</quote>
                    εἰσελήλυθαν·
                    <milestone n="5" unit="verse"/>
                    ἐτρυφήσατε ἐπὶ τῆς γῆς καὶ ἐσπαταλήσατε, ἐθρέψατε τὰς καρδίας ὑμῶν
                    <quote>ἐν ἡμέρᾳ σφαγῆς.</quote>
                    <milestone n="6" unit="verse"/>
                    κατεδικάσατε, 

ἐφονεύσατε τὸν δίκαιον.



 οὐκ
                    <quote>ἀντιτάσσεται</quote>
                    ὑμῖν;
                    <milestone n="7" unit="verse"/>
                    <milestone unit="para"/>
                    Μακροθυμήσατε οὖν, ἀδελφοί, ἕως τῆς παρουσίας τοῦ

κυρίου. ἰδοὺ ὁ γεωργὸς ἐκδέχεται τὸν τίμιον καρπὸν τῆς

γῆς, μακροθυμῶν ἐπʼ αὐτῷ ἕως λάβῃ
                    <quote>πρόϊμον καὶ ὄψιμον.</quote>
                    <pb n="323"></pb>
                    <milestone n="8" unit="verse"/>
                    μακροθυμήσατε καὶ ὑμεῖς, στηρίξατε τὰς καρδίας 

ὑμῶν, ὅτι ἡ παρουσία τοῦ κυρίου ἤγγικεν.
                    <milestone n="9" unit="verse"/>
                    μὴ στενάζετε,

ἀδελφοί, κατʼ ἀλλήλων, ἵνα μὴ κριθῆτε· ἰδοὺ ὁ κριτὴς

πρὸ τῶν θυρῶν ἕστηκεν.
                    <milestone n="10" unit="verse"/>
                    ὑπόδειγμα λάβετε, ἀδελφοί, τῆς

κακοπαθίας καὶ τῆς μακροθυμίας τοὺς προφήτας, οἳ

ἐλάλησαν ὲν τῷ ὀνόματι Κυρίου.
                    <milestone n="11" unit="verse"/>
                    ἰδοὺ μακαρίζομεν τοὺς

ὑπομείναντας· τὴν ὑπομονὴν Ἰὼβ ἠκούσατε, καὶ τὸ τέλος

Κυρίου εἴδετε, ὅτι πολύσπλαγχνός ἐστιν ὁ κύριος καὶ 

οἰκτίρμων.
                    <milestone n="12" unit="verse"/>
                    Πρὸ πάντων δέ, ἀδελφοί μου, μὴ

ὀμνύετε, μήτε τὸν οὐρανὸν μήτε τὴν γῆν μήτε ἄλλον

τινὰ ὅρκον· ἤτω δὲ ὑμῶν τό Ναί ναὶ καὶ τό Οὔ οὔ,

ἵνα μὴ ὑπὸ κρίσιν πέσητε.
                    <milestone n="13" unit="verse"/>
                    Κακοπαθεῖ τις ἐν

ὑμῖν; προσευχέσθω· εὐθυμεῖ τις; ψαλλέτω.
                    <milestone n="14" unit="verse"/>
                    ἀσθενεῖ τις

ἐν ὑμῖν; προσκαλεσάσθω τοὺς πρεσβυτέρους τῆς ἐκκλησίας, 

καὶ προσευξάσθωσαν ἐπʼ αὐτὸν ἀλείψαντες ἐλαίῳ ἐν

τῷ ὀνόματι [τοῦ κυρίου]·
                    <milestone n="15" unit="verse"/>
                    καὶ ἡ εὐχὴ τῆς πίστεως σώσει

τὸν κάμνοντα, καὶ ἐγερεῖ αὐτὸν ὁ κύριος· κἂν ἁμαρτίας

ᾖ πεποιηκώς, ἀφεθήσεται αὐτῷ.
                    <milestone n="16" unit="verse"/>
                    ἐξομολογεῖσθε οὖν ἀλλήλοις 

τὰς ἁμαρτίας καὶ προσεύχεσθε ὑπὲρ ἀλλήλων, ὅπως 

ἰαθῆτε.
                    <milestone n="17" unit="verse"/>
                    πολὺ ἰσχύει δέησις δικαίου ἐνεργουμένη. Ἠλείας

ἄνθρωπος ἦν ὁμοιοπαθὴς ἡμῖν, καὶ προσευχῇ προσηύξατο

τοῦ μὴ βρέξαι, καὶ οὐκ ἔβρεξεν ἐπὶ τῆς γῆς ἐνιαυτοὺς

τρεῖς καὶ μῆνας ἕξ·
                    <milestone n="18" unit="verse"/>
                    καὶ πάλιν προσηύξατο, 

καὶ ὁ οὐρανὸς



ὑετὸν ἔδωκεν καὶ ἡ γῆ ἐβλάστησεν τὸν καρπὸν αὐτῆς.
                    <milestone n="19" unit="verse"/>
                    Ἀδελφοί μου, 

ἐάν τις ἐν ὑμῖν πλανηθῇ ἀπὸ τῆς ἀληθείας 

καὶ ἐπιστρέψῃ τις αὐτόν,
                    <milestone n="20" unit="verse"/>
                    γινώσκετε ὅτι ὁ ἐπιστρέψας 

ἁμαρτωλὸν ἐκ πλάνης ὁδοῦ αὐτοῦ σώσει ψυχὴν



αὐτοῦ ἐκ θανάτου καὶ
                    <quote>καλύψει</quote>
                    πλῆθος
                    <quote>ἁμαρτιῶν.</quote>
                </p>
            </div>
        </body>
    </text>
</TEI>

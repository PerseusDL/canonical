<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title n="Vulgate" type="work">Latin Vulgate - 1 John</title>
                <title type="sub">Machine readable text</title>
                <editor role="translator">Saint Jerome</editor>
                <sponsor>Perseus Project, Tufts University</sponsor>
                <principal>Gregory Crane</principal>
                <respStmt>
                    <resp>Prepared under the supervision of</resp>
                    <name>Lisa Cerrato</name>
                    <name>William Merrill</name>
                    <name>Elli Mylonas</name>
                    <name>David Smith</name>
                </respStmt>
                <funder n="org:FIPSE">Fund for the Improvement of Postsecondary Education</funder>
            </titleStmt><publicationStmt><publisher>Trustees of Tufts University</publisher><pubPlace>Medford, MA</pubPlace><authority>Perseus Project</authority></publicationStmt>
            
            <publicationStmt>
                <publisher>Trustees of Tufts University</publisher>
                <pubPlace>Medford, MA</pubPlace>
                <authority>Perseus Project</authority>
            </publicationStmt>
            <sourceDesc default="NO">
                <biblStruct default="NO">
                    <monogr>
                        <author>Jerome</author>
                        <title>Vulgate Bible</title>
                        <editor role="editor">Bible Foundation and On-Line Book Initiative</editor>
                        <imprint>
                            <pubPlace>ftp.std.com/obi/Religion/Vulgate</pubPlace>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <refsDecl>
                <step to="DITTO" from="DESCENDANT (1 DIV1 N %1)" refunit="book" delim=" "/>
                <step to="DITTO" from="DESCENDANT (1 DIV2 N %2)" refunit="chapter" delim="."/>
                <step to="DITTO" from="DESCENDANT (1 MILESTONE N %3)" refunit="verse"/>
            </refsDecl>
        </encodingDesc>
        <profileDesc>
            <langUsage default="NO">
                <language ident="la">Latin</language>
                <language ident="en">English</language>
            </langUsage>
        </profileDesc>
        <revisionDesc><!--
            <change>
                <date>13-Oct-99</date>
                <respStmt>
                    <name>Anne Mahoney</name>
                    <resp>markup</resp>
                </respStmt>
                <item>Initial markup from flat ASCII text</item>
            </change>
            <change>
                <date>5/27/09</date>
                <respStmt>
                    <name>RS</name>
                    <resp>(n/a)</resp>
                </respStmt>
                <item>
                    $Log: vulgate_lat.xml,v $
			Revision 1.3  2013-09-13 11:21:46  balmas01
			reverting texts back to pre_cts_reorg tagged version

			Revision 1.1  2011-01-17 13:51:00  gcrane
			base SDL file

			Revision 1.2  2010/06/29 21:32:16  student
			fixing place tags - AD

			Revision 1.1  2009/10/08 19:13:48  rsingh04
			began reorganizing texts module by collection.  created separate work directory in texts module to keep hopper files separate from in progress files

			Revision 1.3  2009/05/27 16:11:31  rsingh04
			added/fixed cvs log keyword
                </item>
            </change>
        --><change when="2014-08-01" who="Stella Dee">edited markup</change></revisionDesc>
    </teiHeader>
    <text xml:lang="la">
        <body>
            <div part="N" sample="complete" org="uniform" n="1 John" type="book">
                <head lang="en">1 John</head>
                <div part="N" sample="complete" org="uniform" n="1" type="chapter">
                    <p>
                        <milestone unit="verse" n="1"/>
                        <s part="N">
                            quod fuit ab initio quod audivimus quod vidimus oculis
nostris quod perspeximus et manus nostrae temptaverunt de verbo
vitae
                        </s>
                        <milestone unit="verse" n="2"/>
                        <s part="N">
                            et vita manifestata est et vidimus et testamur et
adnuntiamus vobis vitam aeternam quae erat apud Patrem et
apparuit nobis
                        </s>
                        <milestone unit="verse" n="3"/>
                        <s part="N">
                            quod vidimus et audivimus adnuntiamus et vobis ut et vos
societatem habeatis nobiscum et societas nostra sit cum Patre
et cum Filio eius Iesu Christo
                        </s>
                        <milestone unit="verse" n="4"/>
                        <s part="N">et haec scribimus vobis ut gaudium nostrum sit plenum</s>
                        <milestone unit="verse" n="5"/>
                        <s part="N">
                            et haec est adnuntiatio quam audivimus ab eo et adnuntiamus
vobis quoniam Deus lux est et tenebrae in eo non sunt ullae
                        </s>
                        <milestone unit="verse" n="6"/>
                        <s part="N">
                            si dixerimus quoniam societatem habemus cum eo et in
tenebris ambulamus mentimur et non facimus veritatem
                        </s>
                        <milestone unit="verse" n="7"/>
                        <s part="N">
                            si autem in luce ambulemus sicut et ipse est in luce
societatem habemus ad invicem et sanguis Iesu Filii eius mundat
nos ab omni peccato
                        </s>
                        <milestone unit="verse" n="8"/>
                        <s part="N">si dixerimus quoniam peccatum non habemus ipsi nos seducimus et veritas in nobis non est</s>
                        <milestone unit="verse" n="9"/>
                        <s part="N">
                            si confiteamur peccata nostra fidelis est et iustus ut
remittat nobis peccata et emundet nos ab omni iniquitate
                        </s>
                        <milestone unit="verse" n="10"/>
                        <s part="N">si dixerimus quoniam non peccavimus mendacem facimus eum et verbum eius non est in nobis</s>
                    </p>
                </div>
                <div part="N" sample="complete" org="uniform" n="2" type="chapter">
                    <p>
                        <milestone unit="verse" n="1"/>
                        <s part="N">
                            filioli mei haec scribo vobis ut non peccetis sed et si quis
peccaverit advocatum habemus apud Patrem Iesum Christum iustum
                        </s>
                        <milestone unit="verse" n="2"/>
                        <s part="N">
                            et ipse est propitiatio pro peccatis nostris non pro nostris
autem tantum sed etiam pro totius mundi
                        </s>
                        <milestone unit="verse" n="3"/>
                        <s part="N">et in hoc scimus quoniam cognovimus eum si mandata eius observemus</s>
                        <milestone unit="verse" n="4"/>
                        <s part="N">qui dicit se nosse eum et mandata eius non custodit mendax est in hoc veritas non est</s>
                        <milestone unit="verse" n="5"/>
                        <s part="N">
                            qui autem servat verbum eius vere in hoc caritas Dei
perfecta est in hoc scimus quoniam in ipso sumus
                        </s>
                        <milestone unit="verse" n="6"/>
                        <s part="N">qui dicit se in ipso manere debet sicut ille ambulavit et ipse ambulare</s>
                        <milestone unit="verse" n="7"/>
                        <s part="N">
                            carissimi non mandatum novum scribo vobis sed mandatum vetus
quod habuistis ab initio mandatum vetus est verbum quod
audistis
                        </s>
                        <milestone unit="verse" n="8"/>
                        <s part="N">
                            iterum mandatum novum scribo vobis quod est verum et in ipso
et in vobis quoniam tenebrae transeunt et lumen verum iam lucet
                        </s>
                        <milestone unit="verse" n="9"/>
                        <s part="N">qui dicit se in luce esse et fratrem suum odit in tenebris est usque adhuc</s>
                        <milestone unit="verse" n="10"/>
                        <s part="N">qui diligit fratrem suum in lumine manet et scandalum in eo non est</s>
                        <milestone unit="verse" n="11"/>
                        <s part="N">
                            qui autem odit fratrem suum in tenebris est et in tenebris
ambulat et nescit quo eat quoniam tenebrae obcaecaverunt oculos
eius
                        </s>
                        <milestone unit="verse" n="12"/>
                        <s part="N">scribo vobis filioli quoniam remittuntur vobis peccata propter nomen eius</s>
                        <milestone unit="verse" n="13"/>
                        <s part="N">
                            scribo vobis patres quoniam cognovistis eum qui ab initio
est scribo vobis adulescentes quoniam vicistis malignum
                        </s>
                        <milestone unit="verse" n="14"/>
                        <s part="N">
                            scripsi vobis infantes quoniam cognovistis Patrem scripsi
vobis patres quia cognovistis eum qui ab initio scripsi vobis
adulescentes quia fortes estis et verbum Dei in vobis manet et
vicistis malignum
                        </s>
                        <milestone unit="verse" n="15"/>
                        <s part="N">
                            nolite diligere mundum neque ea quae in mundo sunt si quis
diligit mundum non est caritas Patris in eo
                        </s>
                        <milestone unit="verse" n="16"/>
                        <s part="N">
                            quoniam omne quod est in mundo concupiscentia carnis et
concupiscentia oculorum est et superbia vitae quae non est ex
Patre sed ex mundo est
                        </s>
                        <milestone unit="verse" n="17"/>
                        <s part="N">et mundus transit et concupiscentia eius qui autem facit voluntatem Dei manet in aeternum</s>
                        <milestone unit="verse" n="18"/>
                        <s part="N">
                            filioli novissima hora est et sicut audistis quia
antichristus venit nunc antichristi multi facti sunt unde
scimus quoniam novissima hora est
                        </s>
                        <milestone unit="verse" n="19"/>
                        <s part="N">
                            ex nobis prodierunt sed non erant ex nobis nam si fuissent
ex nobis permansissent utique nobiscum sed ut manifesti sint
quoniam non sunt omnes ex nobis
                        </s>
                        <milestone unit="verse" n="20"/>
                        <s part="N">sed vos unctionem habetis a Sancto et nostis omnia</s>
                        <milestone unit="verse" n="21"/>
                        <s part="N">
                            non scripsi vobis quasi ignorantibus veritatem sed quasi
scientibus eam et quoniam omne mendacium ex veritate non est
                        </s>
                        <milestone unit="verse" n="22"/>
                        <s part="N">
                            quis est mendax nisi is qui negat quoniam Iesus non est
Christus hic est antichristus qui negat Patrem et Filium
                        </s>
                        <milestone unit="verse" n="23"/>
                        <s part="N">omnis qui negat Filium nec Patrem habet qui confitetur Filium et Patrem habet</s>
                        <milestone unit="verse" n="24"/>
                        <s part="N">
                            vos quod audistis ab initio in vobis permaneat si in vobis
permanserit quod ab initio audistis et vos in Filio et Patre
manebitis
                        </s>
                        <milestone unit="verse" n="25"/>
                        <s part="N">et haec est repromissio quam ipse pollicitus est nobis vitam aeternam</s>
                        <milestone unit="verse" n="26"/>
                        <s part="N">haec scripsi vobis de eis qui seducunt vos</s>
                        <milestone unit="verse" n="27"/>
                        <s part="N">
                            et vos unctionem quam accepistis ab eo manet in vobis et
non necesse habetis ut aliquis doceat vos sed sicut unctio eius
docet vos de omnibus et verum est et non est mendacium et sicut
docuit vos manete in eo
                        </s>
                        <milestone unit="verse" n="28"/>
                        <s part="N">
                            et nunc filioli manete in eo ut cum apparuerit habeamus
fiduciam et non confundamur ab eo in adventu eius
                        </s>
                        <milestone unit="verse" n="29"/>
                        <s part="N">si scitis quoniam iustus est scitote quoniam et omnis qui facit iustitiam ex ipso natus est</s>
                    </p>
                </div>
                <div part="N" sample="complete" org="uniform" n="3" type="chapter">
                    <p>
                        <milestone unit="verse" n="1"/>
                        <s part="N">
                            videte qualem caritatem dedit nobis Pater ut filii Dei
nominemur et sumus propter hoc mundus non novit nos quia non
novit eum
                        </s>
                        <milestone unit="verse" n="2"/>
                        <s part="N">
                            carissimi nunc filii Dei sumus et nondum apparuit quid
erimus scimus quoniam cum apparuerit similes ei erimus quoniam
videbimus eum sicuti est
                        </s>
                        <milestone unit="verse" n="3"/>
                        <s part="N">et omnis qui habet spem hanc in eo sanctificat se sicut et ille sanctus est</s>
                        <milestone unit="verse" n="4"/>
                        <s part="N">omnis qui facit peccatum et iniquitatem facit et peccatum est iniquitas</s>
                        <milestone unit="verse" n="5"/>
                        <s part="N">et scitis quoniam ille apparuit ut peccata tolleret et peccatum in eo non est</s>
                        <milestone unit="verse" n="6"/>
                        <s part="N">omnis qui in eo manet non peccat omnis qui peccat non vidit eum nec cognovit eum</s>
                        <milestone unit="verse" n="7"/>
                        <s part="N">filioli nemo vos seducat qui facit iustitiam iustus est sicut et ille iustus est</s>
                        <milestone unit="verse" n="8"/>
                        <s part="N">
                            qui facit peccatum ex diabolo est quoniam ab initio diabolus
peccat in hoc apparuit Filius Dei ut dissolvat opera diaboli
                        </s>
                        <milestone unit="verse" n="9"/>
                        <s part="N">
                            omnis qui natus est ex Deo peccatum non facit quoniam semen
ipsius in eo manet et non potest peccare quoniam ex Deo natus
est
                        </s>
                        <milestone unit="verse" n="10"/>
                        <s part="N">
                            in hoc manifesti sunt filii Dei et filii diaboli omnis qui
non est iustus non est de Deo et qui non diligit fratrem suum
                        </s>
                        <milestone unit="verse" n="11"/>
                        <s part="N">quoniam haec est adnuntiatio quam audistis ab initio ut diligamus alterutrum</s>
                        <milestone unit="verse" n="12"/>
                        <s part="N">
                            non sicut Cain ex maligno erat et occidit fratrem suum et
propter quid occidit eum quoniam opera eius maligna erant
fratris autem eius iusta
                        </s>
                        <milestone unit="verse" n="13"/>
                        <s part="N">nolite mirari fratres si odit vos mundus</s>
                        <milestone unit="verse" n="14"/>
                        <s part="N">
                            nos scimus quoniam translati sumus de morte in vitam
quoniam diligimus fratres qui non diligit manet in morte
                        </s>
                        <milestone unit="verse" n="15"/>
                        <s part="N">
                            omnis qui odit fratrem suum homicida est et scitis quoniam
omnis homicida non habet vitam aeternam in se manentem
                        </s>
                        <milestone unit="verse" n="16"/>
                        <s part="N">
                            in hoc cognovimus caritatem quoniam ille pro nobis animam
suam posuit et nos debemus pro fratribus animas ponere
                        </s>
                        <milestone unit="verse" n="17"/>
                        <s part="N">
                            qui habuerit substantiam mundi et viderit fratrem suum
necesse habere et clauserit viscera sua ab eo quomodo caritas
Dei manet in eo
                        </s>
                        <milestone unit="verse" n="18"/>
                        <s part="N">filioli non diligamus verbo nec lingua sed opere et veritate</s>
                        <milestone unit="verse" n="19"/>
                        <s part="N">in hoc cognoscimus quoniam ex veritate sumus et in conspectu eius suadeamus corda nostra</s>
                        <milestone unit="verse" n="20"/>
                        <s part="N">quoniam si reprehenderit nos cor maior est Deus corde nostro et novit omnia</s>
                        <milestone unit="verse" n="21"/>
                        <s part="N">carissimi si cor non reprehenderit nos fiduciam habemus ad Deum</s>
                        <milestone unit="verse" n="22"/>
                        <s part="N">
                            et quodcumque petierimus accipiemus ab eo quoniam mandata
eius custodimus et ea quae sunt placita coram eo facimus
                        </s>
                        <milestone unit="verse" n="23"/>
                        <s part="N">
                            et hoc est mandatum eius ut credamus in nomine Filii eius
Iesu Christi et diligamus alterutrum sicut dedit mandatum nobis
                        </s>
                        <milestone unit="verse" n="24"/>
                        <s part="N">
                            et qui servat mandata eius in illo manet et ipse in eo et
in hoc scimus quoniam manet in nobis de Spiritu quem nobis
dedit
                        </s>
                    </p>
                </div>
                <div part="N" sample="complete" org="uniform" n="4" type="chapter">
                    <p>
                        <milestone unit="verse" n="1"/>
                        <s part="N">
                            carissimi nolite omni spiritui credere sed probate spiritus
si ex Deo sint quoniam multi pseudoprophetae exierunt in mundum
                        </s>
                        <milestone unit="verse" n="2"/>
                        <s part="N">
                            in hoc cognoscitur Spiritus Dei omnis spiritus qui
confitetur Iesum Christum in carne venisse ex Deo est
                        </s>
                        <milestone unit="verse" n="3"/>
                        <s part="N">
                            et omnis spiritus qui solvit Iesum ex Deo non est et hoc est
antichristi quod audistis quoniam venit et nunc iam in mundo
est
                        </s>
                        <milestone unit="verse" n="4"/>
                        <s part="N">
                            vos ex Deo estis filioli et vicistis eos quoniam maior est
qui in vobis est quam qui in mundo
                        </s>
                        <milestone unit="verse" n="5"/>
                        <s part="N">ipsi de mundo sunt ideo de mundo loquuntur et mundus eos audit</s>
                        <milestone unit="verse" n="6"/>
                        <s part="N">
                            nos ex Deo sumus qui novit Deum audit nos qui non est ex Deo
non audit nos in hoc cognoscimus Spiritum veritatis et spiritum
erroris
                        </s>
                        <milestone unit="verse" n="7"/>
                        <s part="N">
                            carissimi diligamus invicem quoniam caritas ex Deo est et
omnis qui diligit ex Deo natus est et cognoscit Deum
                        </s>
                        <milestone unit="verse" n="8"/>
                        <s part="N">qui non diligit non novit Deum quoniam Deus caritas est</s>
                        <milestone unit="verse" n="9"/>
                        <s part="N">
                            in hoc apparuit caritas Dei in nobis quoniam Filium suum
unigenitum misit Deus in mundum ut vivamus per eum
                        </s>
                        <milestone unit="verse" n="10"/>
                        <s part="N">
                            in hoc est caritas non quasi nos dilexerimus Deum sed
quoniam ipse dilexit nos et misit Filium suum propitiationem
pro peccatis nostris
                        </s>
                        <milestone unit="verse" n="11"/>
                        <s part="N">carissimi si sic Deus dilexit nos et nos debemus alterutrum diligere</s>
                        <milestone unit="verse" n="12"/>
                        <s part="N">
                            Deum nemo vidit umquam si diligamus invicem Deus in nobis
manet et caritas eius in nobis perfecta est
                        </s>
                        <milestone unit="verse" n="13"/>
                        <s part="N">
                            in hoc intellegimus quoniam in eo manemus et ipse in nobis
quoniam de Spiritu suo dedit nobis
                        </s>
                        <milestone unit="verse" n="14"/>
                        <s part="N">et nos vidimus et testificamur quoniam Pater misit Filium salvatorem mundi</s>
                        <milestone unit="verse" n="15"/>
                        <s part="N">quisque confessus fuerit quoniam Iesus est Filius Dei Deus in eo manet et ipse in Deo</s>
                        <milestone unit="verse" n="16"/>
                        <s part="N">
                            et nos cognovimus et credidimus caritati quam habet Deus in
nobis Deus caritas est et qui manet in caritate in Deo manet et
Deus in eo
                        </s>
                        <milestone unit="verse" n="17"/>
                        <s part="N">
                            in hoc perfecta est caritas nobiscum ut fiduciam habeamus
in die iudicii quia sicut ille est et nos sumus in hoc mundo
                        </s>
                        <milestone unit="verse" n="18"/>
                        <s part="N">
                            timor non est in caritate sed perfecta caritas foras mittit
timorem quoniam timor poenam habet qui autem timet non est
perfectus in caritate
                        </s>
                        <milestone unit="verse" n="19"/>
                        <s part="N">nos ergo diligamus quoniam Deus prior dilexit nos</s>
                        <milestone unit="verse" n="20"/>
                        <s part="N">
                            si quis dixerit quoniam diligo Deum et fratrem suum oderit
mendax est qui enim non diligit fratrem suum quem vidit Deum
quem non vidit quomodo potest diligere
                        </s>
                        <milestone unit="verse" n="21"/>
                        <s part="N">et hoc mandatum habemus ab eo ut qui diligit Deum diligat et fratrem suum</s>
                    </p>
                </div>
                <div part="N" sample="complete" org="uniform" n="5" type="chapter">
                    <p>
                        <milestone unit="verse" n="1"/>
                        <s part="N">
                            omnis qui credit quoniam Iesus est Christus ex Deo natus est
et omnis qui diligit eum qui genuit diligit eum qui natus est
ex eo
                        </s>
                        <milestone unit="verse" n="2"/>
                        <s part="N">in hoc cognoscimus quoniam diligimus natos Dei cum Deum diligamus et mandata eius faciamus</s>
                        <milestone unit="verse" n="3"/>
                        <s part="N">haec est enim caritas Dei ut mandata eius custodiamus et mandata eius gravia non sunt</s>
                        <milestone unit="verse" n="4"/>
                        <s part="N">
                            quoniam omne quod natum est ex Deo vincit mundum et haec est
victoria quae vincit mundum fides nostra
                        </s>
                        <milestone unit="verse" n="5"/>
                        <s part="N">quis est qui vincit mundum nisi qui credit quoniam Iesus est Filius Dei</s>
                        <milestone unit="verse" n="6"/>
                        <s part="N">
                            hic est qui venit per aquam et sanguinem Iesus Christus non
in aqua solum sed in aqua et sanguine et Spiritus est qui
testificatur quoniam Christus est veritas
                        </s>
                        <milestone unit="verse" n="7"/>
                        <s part="N">quia tres sunt qui testimonium dant</s>
                        <milestone unit="verse" n="8"/>
                        <s part="N">Spiritus et aqua et sanguis et tres unum sunt</s>
                        <milestone unit="verse" n="9"/>
                        <s part="N">
                            si testimonium hominum accipimus testimonium Dei maius est
quoniam hoc est testimonium Dei quod maius est quia
testificatus est de Filio suo
                        </s>
                        <milestone unit="verse" n="10"/>
                        <s part="N">
                            qui credit in Filio Dei habet testimonium Dei in se qui non
credit Filio mendacem facit eum quoniam non credidit in
testimonio quod testificatus est Deus de Filio suo
                        </s>
                        <milestone unit="verse" n="11"/>
                        <s part="N">
                            et hoc est testimonium quoniam vitam aeternam dedit nobis
Deus et haec vita in Filio eius est
                        </s>
                        <milestone unit="verse" n="12"/>
                        <s part="N">qui habet Filium habet vitam qui non habet Filium Dei vitam non habet</s>
                        <milestone unit="verse" n="13"/>
                        <s part="N">
                            haec scripsi vobis ut sciatis quoniam vitam habetis
aeternam qui creditis in nomine Filii Dei
                        </s>
                        <milestone unit="verse" n="14"/>
                        <s part="N">
                            et haec est fiducia quam habemus ad eum quia quodcumque
petierimus secundum voluntatem eius audit nos
                        </s>
                        <milestone unit="verse" n="15"/>
                        <s part="N">
                            et scimus quoniam audit nos quicquid petierimus scimus
quoniam habemus petitiones quas postulavimus ab eo
                        </s>
                        <milestone unit="verse" n="16"/>
                        <s part="N">
                            qui scit fratrem suum peccare peccatum non ad mortem petet
et dabit ei vitam peccantibus non ad mortem est peccatum ad
mortem non pro illo dico ut roget
                        </s>
                        <milestone unit="verse" n="17"/>
                        <s part="N">omnis iniquitas peccatum est et est peccatum non ad mortem</s>
                        <milestone unit="verse" n="18"/>
                        <s part="N">
                            scimus quoniam omnis qui natus est ex Deo non peccat sed
generatio Dei conservat eum et malignus non tangit eum
                        </s>
                        <milestone unit="verse" n="19"/>
                        <s part="N">scimus quoniam ex Deo sumus et mundus totus in maligno positus est</s>
                        <milestone unit="verse" n="20"/>
                        <s part="N">
                            et scimus quoniam Filius Dei venit et dedit nobis sensum ut
cognoscamus verum Deum et simus in vero Filio eius hic est
verus Deus et vita aeterna
                        </s>
                        <milestone unit="verse" n="21"/>
                        <s part="N">filioli custodite vos a simulacris</s>
                    </p>
                </div>
            </div>
        </body>
    </text>
</TEI>

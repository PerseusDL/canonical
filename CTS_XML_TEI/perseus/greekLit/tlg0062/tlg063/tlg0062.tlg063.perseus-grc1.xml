<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title TEIform="title">Hermotimus</title>
<author TEIform="author">Lucian</author>
<editor role="editor" TEIform="editor">Karl Jacobitz</editor>
<funder n="org:Google" TEIform="funder">Google Digital Humanities Awards Program</funder>
</titleStmt>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<title TEIform="title">Luciani Samosatensis Opera, Vol I</title>
<author TEIform="author">Lucian</author>
<editor role="editor" TEIform="editor">Karl Jacobitz</editor>
<imprint TEIform="imprint">
<publisher TEIform="publisher">in aedibus B. G. Teubneri</publisher>
<pubPlace TEIform="pubPlace">Leipzig</pubPlace>
<date TEIform="date">1896</date>
</imprint>
</monogr>
</biblStruct>
<p TEIform="p">Keyboarding</p>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<state unit="section" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
</teiHeader>
<text TEIform="text">
<body TEIform="body">
<head TEIform="head">Ἑρμότιμος, Λυκῖνος</head>
<pb id="p.334" TEIform="pb"/>
<milestone unit="section2" n="739" TEIform="milestone"/>
<div1 type="section" n="1" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὅσον, ὦ Ἑρμότιμε, τῷ βιβλίῳ καὶ

τῇ τοῦ βαδίσματος σπουδῇ τεκμήρασθαι, παρὰ τὸν διδάσκαλον
ἐπειγομένῳ ἔοικας: ἐνενόεις γοῦν τι μεταξὺ
προϊὼν καὶ τὰ χείλη διεσάλευες ἠρέμα ὑποτονθορύζων
καὶ τὴν χεῖρα ὧδε κἀκεῖσε μετέφερες ὥσπερ τινὰ ῥῆσιν
ἐπὶ ἑαυτοῦ διατιθέμενος, ἐρώτημα δή τι τῶν ἀγκύλων
συντιθεὶς ἢ σκέμμα σοφιστικὸν ἀναφροντίζων, ὡς μηδὲ
ὁδῷ βαδίζων σχολὴν ἄγοις, ἀλλʼ ἐνεργὸς εἴης ἀεὶ σπουδαῖόν
τι πράττων καὶ ὃ πρὸ ὁδοῦ σοι γένοιτʼ ἂν ἐς τὰ μαθήματα.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> νὴ Δίʼ, ὦ Λυκῖνε, τοιοῦτό τι: τὴν γὰρ χθιζην
<milestone unit="section2" n="740" TEIform="milestone"/> συνουσίαν καὶ ἃ εἶπε πρὸς ἡμᾶς, ἀνεπεμπαζόμην
ἐπιὼν τῇ μνήμῃ ἕκαστα. χρὴ δὲ μηδένα καιρόν, οἶμαι,
παριέναι εἰδότας ἀληθὲς ὂν τὸ ὑπὸ τοῦ Κῴου ἰατροῦ
<pb id="p.335" TEIform="pb"/>
εἰρημένον, ὡς ἄρα <q direct="unspecified" TEIform="q">βραχὺς μὲν ὁ βίος, μακρὴ δὲ ἡ τέχην.</q>
καίτοι ἐκεῖνος ἰατρικῆς πέρι ταῦτʼ ἔλεγεν, εὐμαθεστέρου
πράγματος: φιλοσοφία δὲ καὶ μακρῷ τῷ χρόνῳ ἀνέφικτος,
ἢν μὴ πάνυ τις ἐγρηγορότως ἀτενὲς ἀεὶ καὶ γοργὸν
ἀποβλέπῃ ἐς αὐτήν, καὶ τὸ κινδύνευμα οὐ περὶ μικρῶν, ἢ
ἄθλιον εἶναι ἐν τῷ πολλῷ τῶν ἰδιωτῶν συρφετῷ παραπολόμενον
ἢ εὐδαιμονῆσαι φιλοσοφήσαντα.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="2" org="uniform" sample="complete" part="N" TEIform="div1">
<sp TEIform="sp">
<p TEIform="p">τὰ μὲν ἆθλα, ὦ Ἑρμότιμε, θαυμάσια ἡλίκα <milestone unit="section2" n="741" TEIform="milestone"/>
εἴρηκας. οἶμαί γε μὴν οὐ πόρρω σε εἶναι αὐτῶν, εἴ
γε χρὴ εἰκάζειν τῷ τε χρόνῳ, ὁπόσον φιλοσοφεῖς, καὶ
προσέτι τῷ πόνῳ οἷόν μοι οὐ μέτριον ἐκ πολλοῦ ἤδη ἔχειν
δοκεῖς: εἰ γάρ τι μέμνημαι, σχεδὸν εἴκοσιν ἔτη ταῦτά
ἐστιν, ἀφʼ οὗ σε οὐδὲν ἄλλο ποιοῦντα ἑώρακα, ἢ παρὰ
τοὺς διδασκάλους φοιτῶντα καὶ ὡς τὸ πολὺ ἐς βιβλίον
ἐπικεκυφότα καὶ ὑπομνήματα τῶν συνουσιῶν ἀπογραφόμενον,
ὠχρὸν ἀεὶ ὑπὸ φροντίδων καὶ τὸ σῶμα κατεσκληκότα.
δοκεῖς δέ μοι ἀλλʼ οὐδὲ ὄναρ ποτὲ ἀνιέναι
σεαυτόν, οὕτως ὅλος εἶ ἐν τῷ πράγματι. ταῦτʼ οὖν σκοπουμένῳ
μοι φαίνῃ οὐκ ἐς μακρὰν ἐπιλήψεσθαι τῆς εὐδαιμονίας, <milestone unit="section2" n="742" TEIform="milestone"/>
εἴ γε μὴ λέληθας ἡμᾶς καὶ πάλαι αὐτῇ συνών.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> πόθεν, ὦ Λυκῖνε, ὃς νῦν ἄρχομαι παρακύπτειν
ἐς τὴν ὁδόν; ἡ δʼ Ἀρετὴ πάνυ πόρρω κατὰ τὸν
Ἡσίοδον οἰκεῖ καὶ ἔστιν ὁ οἶμος ἐπʼ αὐτὴν μακρός τε καὶ
ὄρθιος καὶ τρηχύς, ἱδρῶτα οὐκ ὀλίγον ἔχων τοῖς ὁδοιπόροις.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐχ ἱκανὰ οὖν ἵδρωταί σοι, ὦ Ἑρμότιμε, καὶ ὡδοιπόρηται;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὔ, φημί: οὐδὲν γὰρ ἂν ἐκώλυέ με πανευδαίμονα
εἶναι ἐπὶ τῷ ἄκρῳ γενόμενον: τὸ δὲ νῦν ἀρχόμεθα ἔτι, ὦ Λυκῖνε.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="3" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀλλὰ τήν γε ἀρχὴν ὁ αὐτὸς οὗτος Ἡσίοδος
<pb id="p.336" TEIform="pb"/>
ἥμισυ τοῦ παντὸς ἔφη εἶναι, ὥστε κατα μέσην την ἄνοδον
εἶναί σε ἤδη λέγοντες οὐκ ἂν ἁμάρτοιμεν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐδέπω οὐδὲ τοῦτο: πάμπολυ γὰρ ἂν ἡμῖν ἤνυστο.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἀλλὰ ποῦ. γάρ σε φῶμεν τῆς ὁδοῦ τυγχάνειν ὄντα;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἐν τῇ ὑπωρείᾳ κάτω ἔτι, ὦ Λυκῖνε, ἄρτι προβαίνειν
βιαζόμενον: ὀλισθηρὰ δὲ καὶ τραχεῖα καὶ δεῖ χεῖρα ὀρέγοντος.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐκοῦν ὁ διδάσκαλός σοι τοῦτο ἱκανὸς ποιῆσαι
ἄνωθεν ἐκ τοῦ ἄκρου καθάπερ ὁ τοῦ Ὁμήρου Ζεὺς
χρυσῆν τινα σειρὰν καθιεὶς τοὺς αὑτοῦ λόγους, ὑφʼ ὧν
<milestone unit="section2" n="743" TEIform="milestone"/> σε ἀνασπᾷ δηλαδὴ καὶ ἀνακουφίζει πρὸς αὑτόν τε καὶ τὴν
ἀρετὴν αὐτὸς πρὸ πολλοῦ ἀναβεβηκώς.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> αὐτὸ ἔφησθα, ὦ Λυκῖνε, τὸ γιγνόμενον:
ὅσον γοῦν ἐπʼ ἐκείνῳ πάλαι ἂν ἐσπάσμην ἄνω καὶ συνῆν
αὐτοῖς, τὸ δʼ ἐμὸν ἔτι ἐνδεῖ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="4" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀλλὰ θαρρεῖν χρὴ καὶ θυμὸν ἔχειν ἀγαθὸν
ἐς τὸ τέλος τῆς ὁδοῦ ὁρῶντα καὶ τὴν ἄνω εὐδαιμονίαν,
καὶ μάλιστα ἐκείνου ξυμπροθυμουμένου. πλὴν ἀλλὰ τίνα
σοι ἐλπίδα ὑποφαίνει ὡς δὴ πότε ἀναβησομένῳ; ἐς νέωτα
εἴκαζεν ἐπὶ τὸ ἄκρον ἔσεσθαί σε, οἷον μετὰ τὰ μυστήρια ἢ τὰ ἄλλα Παναθήναια;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ὀλίγον φής, ὦ Λυκῖνε.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἀλλʼ ἐς τὴν ἑξῆς ὀλυμπιάδα;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ τοῦτο ὀλίγον ὡς πρὸς ἀρετῆς ἄσκησιν καὶ εὐδαιμονίας κτῆσιν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> μετὰ δύο μὲν δὴ ὀλυμπιάδας πάντως: ἢ πολλήν
γʼ ἂν ὑμῶν ῥᾳθυμίαν καταγνοίη τις, εἰ μηδʼ ἐν τοσούτῳ
χρόνῳ δύνασθε, ὅσον τρὶς ἀπὸ Ἡρακλείων στηλῶν
εἰς Ἰνδοὺς ἀπελθεῖν, εἶτʼ ἐπανελθεῖν ῥᾴδιον, εἰ καὶ
μὴ εὐθεῖαν μηδʼ ἀεὶ βαδίζοι τις, ἀλλʼ ἐν τοῖς διὰ μέσου
<pb id="p.337" TEIform="pb"/>
ἔθνεσι περιπλανώμενος. καίτοι πόσῳ τινὶ βούλει ὑψηλοτέραν
καὶ λισσοτέρον θῶμεν εἶναι τὴν ἄκραν, ἐφʼ ἧς <milestone unit="section2" n="744" TEIform="milestone"/>
ὑμῖν ἡ Ἀρετὴ οἰκεῖ, τῆς Ἀόρνου ἐκείνης, ἣν ἐντὸς ὀλίγων
ἡμερῶν Ἀλέξανδρος κατὰ κράτος εἷλεν;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="5" org="uniform" sample="complete" part="N" TEIform="div1">
<sp TEIform="sp">
<p TEIform="p">οὐδὲν ὅμοιον, ὦ Λυκῖνε, οὐδʼ ἔστι τὸ
πρᾶγμα τοιοῦτον, οἷον σὺ εἰκάζεις, ὡς ὀλίγῳ χρόνῳ
κατεργασθῆναι καὶ ἁλῶναι, οὐδʼ ἂν μυρίοι Ἀλέξανδροι
προσβάλλωσιν: ἐπεὶ πολλοὶ ἂν οἱ ἀνιόντες ἦσαν. νῦν δὲ
ἐνάρχονται μὲν οὐκ ὀλίγοι μάλα ἐρρωμένως καὶ προσέρχονται
ἐπὶ ποσόν, οἱ μὲν ἐπὶ πάνυ ὀλίγον, οἱ δὲ ἐπὶ πλέον,
ἐπειδὰν δὲ κατὰ μέσην τὴν ὁδὸν γένωνται πολλοῖς τοῖς
ἀπόροις καὶ δυσχερέσιν ἐντυγχάνοντες ἀποδυσπετοῦσί τε
καὶ ἀναστρέφουσιν ἀσθμαίνοντες καὶ ἱδρῶτι ῥεόμενοι,
οὐ φέροντες τὸν κάματον. ὅσοι δʼ ἂν εἰς τέλος διακαρτερήσωσιν,
οὗτοι πρὸς τὸ ἄκρον ἀφικνοῦνται καὶ τὸ ἀπʼ
ἐκείνου εὐδαιμονοῦσι θαυμάσιόν τινα βίον τὸν λοιπὸν
βιοῦντες, οἷον μύρμηκας ἀπὸ τοῦ ὕψους ἐπισκοποῦντές τινας τοὺς ἄλλους.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> παπαῖ, ὦ Ἑρμότιμε, ἡλίκους ἡμᾶς ἀποφαίνεις,
οὐδὲ κατὰ τοὺς Πυγμαίους ἐκείνους, ἀλλὰ χαμαιπετεῖς <milestone unit="section2" n="745" TEIform="milestone"/>
παντάπασιν ἐν χρῷ τῆς γῆς. εἰκότως: ὑψηλὰ γὰρ
ἤδη φρονεῖς καὶ ἄνωθεν: ἡμεῖς δὴ ὁ συρφετὸς καὶ ὅσοι
χαμαὶ ἐρχόμενοι ἐσμέν, μετὰ τῶν θεῶν καὶ ὑμᾶς προσευξόμεθα
ὑπερνεφέλους γενομένους καὶ ἀνελθόντας οἷ πάλαι σπεύδετε.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> εἰ γὰρ γένοιτο καὶ ἀνελθεῖν, ὦ Λυκῖνε. ἀλλὰ πάμπολυ τὸ λοιπόν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="6" org="uniform" sample="complete" part="N" TEIform="div1">
<sp TEIform="sp">
<p TEIform="p">ὅμως οὐκ ἔφησθα ὁπόσον, ὡς χρόνῳ περιλαβεῖν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐδʼ αὐτὸς γὰρ οἶδα, ὧ Λυκῖνε, τἀκριβές:
εἰκάζω μέντοι οὐ πλείω τῶν εἴκοσιν ἐτῶν ἔσεσθαι, μεθʼ
ἃ πάντως που ἐπὶ τῷ ἄκρῳ ἐσόμεθα.
<pb id="p.338" TEIform="pb"/>
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> Ἡράκλεις, πολὺ λέγεις.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ γὰρ περὶ μεγάλων, ὦ Λυκῖνε, οἱ πονοι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τοῦτο μὲν ἴσως ἀληθές: ὑπὲρ δὲ τῶν εἴκοσιν
ἐτῶν, ὅτι βιώσῃ τοσαῦτα, πότερον ὁ διδάσκαλός σου
καθυπέσχετο, οὐ μόνον σοφός, ἀλλὰ καὶ μαντικὸς ὢν ἢ
χρησμολόγος τις ἢ ὅσοι τὰς Χαλδαίων μεθόδους ἐπίστανται;
φασὶ γοῦν εἰδέναι τὰ τοιαῦτα: οὐ γὰρ δὴ σέ γε εἰκὸς
<milestone unit="section2" n="746" TEIform="milestone"/> ἐπὶ τῷ ἀδήλῳ, εἰ βιώσῃ μέχρι πρὸς τὴν ἀρετήν, τοσούτους
πόνους ἀνέχεσθαι καὶ ταλαιπωρεῖν νύκτωρ καὶ
μεθʼ ἡμέραν οὐκ εἰδότα, εἴ σε πλησίον ἤδη τοῦ ἄκρου
γενόμενον τὸ χρεὼν ἐπιστὰν κατασπάσει λαβόμενον τοῦ
ποδὸς ἐξ ἀτελοῦς τῆς ἐπίδος.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἄπαγε: δύσφημα γὰρ ταῦτα, ὦ Λυκῖνε. ἀλλʼ
εἴη βιῶναι, ὡς μίαν γοῦν ἡμέραν εὐδαιμονήσω σοφὸς γενόμενος.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καὶ ἱκανή σοι ἀντὶ τῶν τοσούτων καμάτων ἡ μία ἡμέρα;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἐμοὶ μὲν καὶ ἀκαριαῖον ὁπόσον ἱκανόν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="7" org="uniform" sample="complete" part="N" TEIform="div1">
<sp TEIform="sp">
<p TEIform="p">τὰ δὲ δὴ ἄνω ὅτι εὐδαίμονα καὶ τοιαῦτα
ὡς πάντα χρῆν ὑπομεῖναι διʼ αὐτά, πόθεν ἔχεις εἰδέναι;
οὐ γὰρ δὴ αὐτός πω ἀνελήλυθας.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἀλλὰ τῷ διδασκάλῳ πιστεύω λέγοντι: ὁ δὲ
πάνυ οἶδεν ἅτε ἀκρότατος ἤδη ὤν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἔλεγε δὲ πρὸς θεῶν ποῖα τὰ περὶ αὐτῶν ἢ
τίνα τὴν εὐδαιμονίαν εἶναι τὴν ἐκεῖ; ἦ που τινὰ πλοῦτον
καὶ δόξαν καὶ ἡδονὰς ἀνυπερβλήτους;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> εὐφήμει, ὦ ἑταῖρε: οὐδὲν γάρ ἐστι ταῦτα πρὸς τὸν ἐν τῇ ἀρετῇ βίον.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἀλλὰ τίνα φησὶ τἀγαθά, εἰ μὴ ταῦτα, ἕξειν
προς τὸ τέλος τῆς ἀσκήσεως ἐλθόντας;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> σοφίαν καὶ ἀνδρείαν καὶ τὸ καλὸν αὐτὸ καὶ
τὸ δίκαιον καὶ τὸ πάντα ἐπίστασθαι βεβαίως πεπεισμένον
<pb id="p.339" TEIform="pb"/>
ᾗ ἕκαστα ἔχει: πλούτους δὲ καὶ δόξας καὶ ἡδονὰς καὶ
ὅσα τοῦ σώματος, ταῦτα πάντα κάτω ἀφεὶς καὶ ἀποδυσάμενος
ἀνέρχεται, ὥσπερ φασὶ τὸν Ἡρακλέα ἐν τῇ Οἴτῃ κατακαυθέντα
θεὸν γενέσθαι: καὶ γὰρ ἐκεῖνος ἀποβαλὼν <milestone unit="section2" n="747" TEIform="milestone"/>
ὁπόσον ἀνθρώπειον εἶχε παρὰ τῆς μητρὸς καὶ καθαρόν
τε καὶ ἀκήρατον φέρων τὸ θεῖον ἀνέπτατο ἐς τοὺς θεοὺς
διευκρινηθὲν ὑπὸ τοῦ πυρός. καὶ οὗτοι δὴ ὑπὸ φιλοσοφίας
ὥσπερ ὑπό τινος πυρὸς ἅπαντα ταῦτα περιαιρεθέντες,
ἃ τοῖς ἄλλοις θαυμαστὰ εἶναι δοκεῖ οὐκ ὀρθῶς δοξάζουσιν,
ἀνελθόντες ἐπὶ τὸ ἄκρον εὐδαιμονοῦσι πλούτου
καὶ δόξης καὶ ἡδονῶν ἀλλʼ οὐδὲ μεμνημένοι ἔτι, καταγελῶντες
δὲ τῶν οἰομένων ταῦτα εἶναι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="8" org="uniform" sample="complete" part="N" TEIform="div1">
<sp TEIform="sp">
<p TEIform="p">νὴ τὸν Ἡρακλέα, ὦ Ἑρμότιμε, τὸν ἐν Οἴτῃ
ἀνδρεῖα καὶ εὐδαίμονα λέγεις περὶ αὐτῶν. πλὴν ἀλλὰ
τόδε μοι εἰπέ, καὶ κατέρχονταί ποτε ἐκ τῆς ἄκρας, ἢν
ἐθελήσωσι, χρησόμενοι τοῖς κάτω ἃ καταλελοίπασιν, ἢ
ἀνάγκη ἅπαξ ἀνελθόντας αὐτοὺς μένειν καὶ συνεῖναι τῇ
ἀρετῇ πλούτου καὶ δόξης καὶ ἡδονῶν καταγελῶντας;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐ μόνον τοῦτο, ὦ Λυκῖνε, ἀλλʼ ὃς ἂν ἀποτελεσθῇ
πρὸς ἀρετήν, οὔτε ὀργῇ οὔτε φόβῳ οὔτʼ ἐπιθυμίαις
ὁ τοιοῦτος ἂν δουλεύοι, οὐδὲ λυποῖτο, οὐδὲ ὅλως
πάθος ἔτι τοιοῦτον πάθοι ἄν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καὶ μὴν εἴ γέ με δεῖ μηδὲν ὀκνήσαντα εἰπεῖν
τἀληθές — ἀλλʼ εὐφημεῖν χρή, οἶμαι, μηδὲ ὅσιον εἶναι
ἐξετάζειν τὰ ὑπὸ τῶν σοφῶν γιγνόμενα.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> μηδαμῶς, ἀλλʼ εἰπὲ ὅ τι καὶ λέγεις.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὅρα, ὦ ἑταῖρε, ὡς ἔγωγε καὶ πάνυ ὀκνῶ.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἀλλὰ μὴ ὄκνει, ὦ γενναῖε, πρός γε μόνον ἐμὲ λέγων.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="9" org="uniform" sample="complete" part="N" TEIform="div1">
<sp TEIform="sp">
<p TEIform="p">τὰ μὲν τοίνυν ἄλλα, ὦ Ἑρμότιμε, διηγουμένῳ
σοι παρειπόμην καὶ ἐπίστευον οὕτως ἔχειν, σοφούς <milestone unit="section2" n="748" TEIform="milestone"/>
τε γίγνεσθαι αὐτοὺς καὶ ἀνδρείους καὶ δικαίους καὶ τὰ
<pb id="p.340" TEIform="pb"/>
ἄλλα, καί πως ἐκηλούμην πρὸς τὸν λόγον, ὁπότε δὲ καὶ
πλούτου ἔφησθα καταφρονεῖν σφᾶς καὶ δόξης καὶ ἡδονῶν
καὶ μήτε ὀργίζεσθαι μήτε λυπεῖσθαι, πάνυ ἐνταῦθα
— μόνω γάρ ἐσμεν — ἐπέστην ἀναμνησθεὶς ἃ πρῴην
εἶδον ποιοῦντα — βούλει φῶ τίνα; ἢ ἱκανὸν καὶ ἄνευ τοῦ ὀνόματος;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> μηδαμῶς, ἀλλὰ καὶ τοῦτο εἰπέ, ὅστις ἦν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> διδάσκαλος αὐτὸς οὗτος ὁ σός, ἀνὴρ τά τε
ἄλλα αἰδοῦς ἄξιος καὶ γέρων ἤδη ἐς τὸ ὕστατον.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> τί οὖν δὴ ἐποίει;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τὸν ξένον οἶσθα τὸν Ἡρακλεώτην, ὃς ἐκ πολλοῦ
συνεφιλοσόφει αὐτῷ, μαθητὴς ὤν, τὸν ξανθόν, τὸν ἐριστικόν;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οἶδα ὃν λέγεις: Δίων αὐτῷ τοὔνομα.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἐκεῖνον αὐτόν, ἐπεὶ τὸν μισθόν, οἶμαι, μη
ἀπεδίδου κατὰ καιρόν, ἀπήγαγε παρὰ τὸν ἄρχοντα ἔναγχος
περιθείς γε αὐτῷ θοἰμάτιον περὶ τὸν τράχηλον καὶ
ἐβόα καὶ ὠργίζετο, καὶ εἰ μὴ τῶν συνήθων τινὲς ἐν μέσῳ
<milestone unit="section2" n="749" TEIform="milestone"/> γενόμενοι ἀφείλοντο τὸν νεανίσκον ἐκ τῶν χειρῶν αὐτοῦ,
εὖ ἴσθι ἐκεῖνος προσφὺς ἂν ἀπέτραγεν αὐτοῦ τὴν ῥῖνα
ὁ γέρων, οὕτως ἠγανάκτει.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="10" org="uniform" sample="complete" part="N" TEIform="div1">
<sp TEIform="sp">
<p TEIform="p">πονηρὸς γὰρ ἐκεῖνος ἀεὶ καὶ ἀγνώμων,
ὦ Λυκῖνε, περὶ τὰς ἀποδόσεις: ἐπεὶ τούς γε ἄλλους, οἷς
δανείζει, πολλοὺς ὄντας, οὐδὲν τοιοῦτό πω διατέθεικεν:
ἀποδιδόασι γὰρ αὐτῷ κατὰ καιρὸν τοὺς τόκους.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τί δαί, ἂν μὴ ἀποδιδῶσιν, ὦ μακάριε, μέλει
τι αὐτῷ καθαρθέντι ἤδη ὑπὸ φιλοσοφίας καὶ μηκέτι τῶν
ἐν τῇ Οἴτῃ καταλελειμμένων δεομένῳ;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οἴει γὰρ ὅτι ἑαυτοῦ χάριν ἐκεῖνος περὶ τὰ
τοιαῦτα ἐσπούδακεν; ἀλλʼ ἔστιν αὐτῷ παιδία νεογνά, ὧν
κήδεται μὴ ἐν ἀπορίᾳ καταβιώσωσι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> δέον, ὦ Ἑρμότιμε, ἀναγαγεῖν κἀκεῖνα ἐπὶ
<pb id="p.341" TEIform="pb"/>
τὴν ἀρετήν, ὡς συνευδαιμονοῖεν αὐτῷ πλούτου καταφρονοῦντες.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="11" org="uniform" sample="complete" part="N" TEIform="div1">
<sp TEIform="sp">
<p TEIform="p">οὐ σχολή μοι, ὦ Λυκῖνε, περὶ τούτων
διαλέγεσθαί σοι: σπεύδω γὰρ ἤδη ἀκροάσασθαι αὐτοῦ,
μὴ καὶ λάθω τελέως ἀπολειφθείς.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> θάρρει, ὦγαθέ: τὸ τήμερον γὰρ ἐκεχειρία <milestone unit="section2" n="750" TEIform="milestone"/>
ἐπήγγελται: ὥστε ἐγὼ ἀφίημί σοι ὅσον ἔτι τὸ λοιπὸν τῆς ὁδοῦ.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> πῶς λέγεις;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὅτι ἐν τῷ παρόντι οὐκ ἂν ἴδοις αὐτόν, εἴ γε
χρὴ πιστεύειν τῷ προγράμματι: πινάκιον γάρ τι ἐκρέματο
ὑπὲρ τοῦ πυλῶνος μεγάλοις γράμμασι λέγον, τήμερον
οὐ συμφιλοσοφεῖν. ἐλέγετο δὲ παρʼ Εὐκράτει τῷ
πάνυ δειπνήσας χθὲς γενέθλια θυγατρὸς ἑστιῶντι πολλά
τε συμφιλοσοφῆσαι ἐν τῷ συμποσίῳ καὶ πρὸς Εὐθύδημον
τὸν ἐκ τοῦ Περιπάτου παροξυνθῆναί τι καὶ ἀμφισβητῆσαι
αὐτῷ περὶ ὧν ἐκεῖνοι εἰώθασιν ἀντιλέγειν τοῖς
ἀπὸ τῆς Στοᾶς: ὑπό τε οὖν τῆς κραυγῆς πονήρως τὴν
κεφαλὴν διατεθῆναι καὶ ἱδρῶσαι μάλα πολλὰ ἐς μέσας
νύκτας ἀποταθείσης, ὥς φασι, τῆς συνουσίας. ἅμα δὲ
καὶ πεπώκει, οἶμαι, πλέον τοῦ ἱκανοῦ, τῶν παρόντων,
ὡς εἰκός, φιλοτησίας προπινόντων, καὶ ἐδεδειπνήκει
πλέον ἢ κατὰ γέροντα: ὥστε ἀναστρέψας ἤμεσέ τε, ὡς
ἔφασκον, πολλὰ καὶ μόνον ἀριθμῷ παραλαβὼν τὰ κρέα,
ὁπόσα τῷ παιδὶ κατόπιν ἑστῶτι παραδεδώκει, καὶ σημηνάμενος
ἐπιμελῶς τὸ ἀπʼ ἐκείνου καθεύδει μηδένα εἰσδέχεσθαι
παραγγείλας. ταῦτα δὲ Μίδα ἤκουσα τοῦ οἰκέτου <milestone unit="section2" n="751" TEIform="milestone"/>
αὐτοῦ διηγουμένου τισὶ τῶν μαθητῶν, οἳ καὶ αὐτοὶ
ἀνέστρεφον μάλα πολλοί.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="12" org="uniform" sample="complete" part="N" TEIform="div1">
<sp TEIform="sp">
<p TEIform="p">ἐκράτησε δὲ πότερος, ὦ Λυκῖνε, ὁ διδασκαλος
ἢ ὁ Εὐθύδημος; εἴ τι καὶ τοιοῦτον ἔλεγεν ὁ Μίδας.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τὰ μὲν πρῶτά φασιν, ὦ Ἑρμότιμε, ἀγχώμαλα
<pb id="p.342" TEIform="pb"/>
σφίσι γενέσθαι, τὸ δʼ οὖν τέλος τῆς νίκης καθʼ
ὑμᾶς ἐγένετο καὶ παρὰ πολὺ ὁ πρεσβύτης ὑπερέσχε: τὸν
γοῦν Εὐθύδημον οὐδʼ ἀναιμωτί φασιν ἀπελθεῖν, ἀλλὰ
τραῦμα παμμέγεθες ἔχοντα ἐν τῇ κεφαλῇ: ἐπεὶ γὰρ ἀλαζὼν
ἦν καὶ ἐλεγκτικὸς καὶ πείθεσθαι οὐκ ἤθελεν οὐδὲ
παρεῖχε ῥᾴδιον αὑτὸν ἐλέγχεσθαι, ὁ διδάσκαλός σου ὁ
βέλτιστος ὃν εἶχε σκύφον Νεστόρειόν τινα καταφέρει αὐτοῦ
πλησίον κατακειμένου, καὶ οὕτως ἐκράτησεν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> εὖ γε: οὐ γὰρ ἄλλως ἐχρῆν πρὸς τοὺς μὴ
ἐθέλοντας εἴκειν τοῖς κρείττοσιν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ταυτὶ μέν, ὦ Ἑρμότιμε, πάνυ εὔλογα. ἢ τί
γὰρ παθὼν Εὐθύδημος ἄνδρα γέροντα παρώξυνεν, ἀόργητον
καὶ θυμοῦ κρείττονα, σκύφον οὕτω βαρὺν ἐν τῇ
<milestone unit="section2" n="752" TEIform="milestone"/> χειρὶ ἔχοντα;</p>
</sp>
</div1>
<div1 type="section" n="13" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀλλὰ σχολὴν γὰρ ἄγομεν — τί οὐ διηγῇ
μοι ἑταίρῳ ὄντι, ὃν τρόπον ὡρμήθης τὸ πρῶτον φιλοσοφεῖν,
ὡς καὶ αὐτός, εἰ δυνατὸν ἔτι, συνοδοιποροίην
ὑμῖν τὸ ἀπὸ τοῦδε ἀρξάμενος. οὐ γὰρ ἀποκλείσετέ με
δηλαδὴ φίλοι ὄντες.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> εἰ γὰρ ἐθελήσειας, ὦ Λυκῖνε: ὄψει ἐν βραχεῖ
ὅσον διοίσεις τῶν ἄλλων: παῖδας, εὖ ἴσθι, οἰήσῃ
ἅπαντας ὡς πρὸς σέ, τοσοῦτον ὑπερφρονήσεις αὐτός.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἱκανόν, εἰ μετὰ εἴκοσιν ἔτη γενοίμην τοιοῦτος οἷος σὺ νῦν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἀμέλει, καὶ αὐτὸς κατὰ σὲ γεγονὼς ἠρξάμην
φιλοσοφεῖν τετταρακοντούτης σχεδόν, ὁπόσα, οἶμαι, σὺ νῦν γέγονας.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τοσαῦτα γάρ, ὦ Ἑρμότιμε: ὥστε τὴν αὐτὴν
ἄγε λαβὼν κἀμέ — δίκαιον γάρ — καὶ πρῶτόν γέ μοι
τοῦτο εἰπέ. δίδοτε ἀντιλέγειν τοῖς μανθάνουσιν, ἤν τι
μὴ ὀρθῶς λέγεσθαι δοκῇ αὐτοῖς, ἢ οὐκ ἐφίετε τοῦτο τοῖς νεωτέροις;
<pb id="p.343" TEIform="pb"/>
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐ πάνυ. σὺ δέ, ἤν τι βούλῃ, ἐρώτα μεταξὺ
καὶ ἀντίλεγε: ῥᾷον γὰρ ἂν οὕτω μάθοις.
</p>
</sp>
</div1>
<div1 type="section" n="14" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> εὖ γε, νὴ τὸν Ἑρμῆν, ὦ Ἑρμότιμε, αὐτόν, οὗ
ἐπώνυμος ὢν τυγχάνεις. ἀτὰρ εἰπέ μοι, μία τις ὁδός <milestone unit="section2" n="753" TEIform="milestone"/>
ἐστιν ἡ ἐπὶ φιλοσοφίαν ἄγουσα, ἡ τῶν Στωϊκῶν ὑμῶν,
ἢ ἀληθῆ ἐγὼ ἤκουον ὡς καὶ ἄλλοι πολλοί τινές εἰσιν;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> μάλα πολλοί, Περιπατητικοὶ καὶ Ἐπικούρειοι
καὶ οἱ τὸν Πλάτωνα ἐπιγραφόμενοι, καὶ αὖ Διογένους
ἄλλοι τινὲς καὶ Ἀντισθένους ζηλωταὶ καὶ οἱ ἀπὸ τοῦ Πυθαγόρου καὶ ἔτι πλείους.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἀληθῆ ταῦτα: πολλοὶ γάρ εἰσι. πότερον δή,
ὦ Ἑρμότιμε, τὰ αὐτὰ οὗτοι λέγουσιν ἢ διάφορα;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ πάνυ διάφορα.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τὸ δέ γε ἀληθές, οἶμαι, πάντως που ἓν ἦν
αὐτῶν, ἀλλʼ οὐ πάντα διάφορά γε ὄντα.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> πάνυ μὲν οὖν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="15" org="uniform" sample="complete" part="N" TEIform="div1">
<sp TEIform="sp">
<p TEIform="p">ἴθι δή, ὦ φιλότης, ἀπόκριναί μοι, τῷ τότε
πιστεύσας τὸ πρῶτον, ὁπότε ᾔεις φιλοσοφήσων, πολλῶν
σοι θυρῶν ἀναπεπταμένων, παρεὶς σὺ τὰς ἄλλας εἰς τὴν
τῶν Στωϊκῶν ἧκες καὶ διʼ ἐκείνης ἠξίους ἐπὶ τὴν ἀρετὴν
εἰσιέναι, ὡς δὴ μόνης ἀληθοῦς οὔσης καὶ τὴν εὐθεῖαν
ἐπιδεικνυούσης, τῶν δʼ ἄλλων εἰς τυφλὰ καὶ ἀνέξοδα
φερουσῶν; τίνι ταῦτʼ ἐτεκμαίρου τότε; καὶ μή μοι τὸν
νῦν δὴ τοῦτον σεαυτὸν ἐννόει, τὸν εἴτε ἡμίσοφον εἴτε σοφὸν
ἤδη τὰ βελτίω κρίνειν ὑπὲρ τοὺς πολλοὺς ἡμᾶς δυνάμενον, <milestone unit="section2" n="754" TEIform="milestone"/>
ἀλλʼ οὕτως ἀπόκριναι, ὁποῖος τότε ἦσθα ἰδιώτης
καὶ κατὰ τὸν νῦν ἐμέ.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐ συνίημι ὅ τι σοι τοῦτο βούλεται, ὦ Λυκῖνε.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καὶ μὴν οὐ πάνυ ἀγκύλον ἠρόμην: πολλῶν
γὰρ ὄντων φιλοσόφων, οἷον Πλάτωνος και Αριστοτέλους
καὶ Ἀντισθένους καὶ τῶν ὑμετέρων προγόνων, τοῦ Χρυσίππου
καὶ Ζήνωνος καὶ τῶν ἄλλων, ὅσοι εἰσί, τῷ σὺ
<pb id="p.344" TEIform="pb"/>
πιστεύσας τοὺς μὲν ἄλλους εἴας, ἐξ ἁπάντων δὲ προελόμενος
ἅπερ προῄρησαι, ἀξιοῖς κατὰ ταῦτα φιλοσοφεῖν;
ἆρα καὶ σὲ ὥσπερ τὸν Χαιρεφῶντα ὁ Πύθιος ἐξέπεμψεν
ἐπὶ τὰ Στωϊκῶν ἀρίστους ἐξ ἁπάντων προσειπών; ἔθος
γὰρ αὐτῷ ἄλλον ἐπʼ ἄλλο εἶδος φιλοσοφίας προτρέπειν
τὴν ἁρμόττουσαν, οἶμαι, ἑκάστῳ εἰδότι.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἀλλʼ οὐδὲν τοιοῦτον, ὦ Λυκῖνε, οὐδὲ ἠρόμην
περί γε τούτων τὸν θεόν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> πότερον οὐκ ἄξιον θείας συμβουλίας ἡγούμενος
αὐτὸ ἢ ἱκανὸς ᾤου αὐτὸς εἶναι ἑλέσθαι τὸ βέλτιον
κατὰ σαυτὸν ἄνευ τοῦ θεοῦ;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ὤιμην γάρ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="16" org="uniform" sample="complete" part="N" TEIform="div1">
<sp TEIform="sp">
<p TEIform="p">οὐκοῦν καὶ ἡμᾶς διδάσκοις ἂν τοῦτο πρῶτον,
ὅπως διαγνωστέον ἡμῖν εὐθὺς ἐν ἀρχῇ, τίς ἡ ἀρίστη
φιλοσοφία ἐστὶ καὶ ἡ ἀληθεύουσα, καὶ ἣν ἄν τις ἕλοιτο
παρεὶς τὰς ἄλλας.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἐγώ σοι φράσω: ἑώρων τοὺς πλείστους ἐπʼ
αὐτὴν ὁρμῶντας, ὥστε εἴκαζον ἀμείνω εἶναι αὐτήν.
<milestone unit="section2" n="755" TEIform="milestone"/>
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> πόσῳ τινὶ πλείους τῶν Ἐπικουρείων ἢ Πλατωνικῶν
ἢ Περιπατητικῶν; ἠρίθμησας γὰρ αὐτοὺς δηλαδὴ
καθάπερ ἐν ταῖς χειροτονίαις.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἀλλʼ οὐκ ἠρίθμησα ἔγωγε, εἴκαζον δέ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὡς οὐκ ἐθέλεις διδάξαι με, ἀλλʼ ἐξαπατᾷς,
ὃς περὶ τῶν τοιούτων εἰκασμῷ φὴς καὶ πλήθει κρῖναι
ἀποκρυπτόμενος λέγειν πρός με τἀληθές.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐ μόνον τοῦτο, ὦ Λυκῖνε, ἀλλὰ καὶ ἤκουον
ἁπάντων λεγόντων ὡς οἱ μὲν Ἐπικούρειοι γλυκύθυμοι
καὶ φιλήδονοί εἰσιν, οἱ Περιπατητικοὶ δὲ φιλόπλουτοι καὶ
ἐριστικοί τινες, οἱ Πλατωνικοὶ δὲ τετύφωνται καὶ φιλόδοξοί
εἰσι, περὶ δὲ τῶν Στωϊκῶν πολλοὶ ἔφασκον, ὅτι
ἀνδρώδεις καὶ πάντα γιγνώσκουσι, καὶ ὅτι ὁ ταύτην ἰὼν
<pb id="p.345" TEIform="pb"/>
τὴν ὁδὸν μόνος βασιλεύς, μόνος πλούσιος, μόνος σοφὸς
καὶ συνόλως ἅπαντα.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="17" org="uniform" sample="complete" part="N" TEIform="div1">
<sp TEIform="sp">
<p TEIform="p">ἔλεγον δὲ ταῦτα πρὸς σὲ ἄλλοι δηλαδὴ
περὶ αὐτῶν: οὐ γὰρ δὴ ἐκείνοις ἂν αὐτοῖς ἐπίστευσας
ἐπαινοῦσι τὰ αὐτῶν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐδαμῶς, ἀλλʼ οἱ ἄλλοι ἔλεγον.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οἱ μὲν δὴ ἀντίδοξοι οὐκ ἔλεγον, ὡς τὸ εἰκός
<del status="unremarkable" TEIform="del">οὗτοι δὲ ἦσαν οἱ τὰ ἄλλα φιλοσοφοῦντες.</del>
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐ γάρ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οἱ δʼ ἄρα ἰδιῶται ταῦτα ἔλεγον.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ μάλα.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὁρᾷς, ὅπως αὖθις ἐξαπατᾷς με καὶ οὐ λέγεις
τἀληθές, ἀλλʼ οἴει Μαργίτῃ διαλέγεσθαί τινι, ὡς πιστεῦσαι <milestone unit="section2" n="756" TEIform="milestone"/>
ὅτι Ἑρμότιμος, ἀνὴρ συνετός, ἔτη τότε γεγονὼς τετταράκοντα,
περὶ φιλοσοφίας καὶ φιλοσόφων ἀνδρῶν τοῖς
ἰδιώταις ἐπίστευσε καὶ κατὰ τὰ ὑπʼ ἐκείνων λεγόμενα
ἐποιεῖτο τὴν αἵρεσιν τῶν κρειττόνων ἀξιῶν: οὐ γὰρ ἂν
πιστεύσαιμί σοι τοιαῦτα λέγοντι.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="18" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀλλʼ οἶσθα, ὦ Λυκῖνε, οὐχὶ τοῖς ἄλλοις
μόνον ἐπίστευον, ἀλλὰ καὶ ἐμαυτῷ: ἑώρων γὰρ αὐτοὺς
κοσμίως βαδίζοντας, ἀναβεβλημένους εὐσταλῶς, φροντίζοντας
ἀεί, ἀρρενωπούς, ἐν χρῷ κουρίας τοὺς πλείστους,
οὐδὲν ἁβρὸν οὐδʼ αὖ πάνυ ἐς τὸ ἀδιάφορον ὑπερεκπῖπτον,
ὡς ἔκπληκτον εἶναι καὶ κυνικὸν ἀτεχνῶς, ἀλλʼ ἐπὶ
τοῦ μέσου καταστήματος, ὃ δὴ ἄριστον ἅπαντες εἶναι φασιν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἆρʼ οὖν κἀκεῖνα εἶδες ποιοῦντας αὐτούς, ἃ
μικρῷ πρόσθεν ἔλεγον αὐτὸς ἑωρακέναι τὸν σὸν διδάσκαλον,
ὦ Ἑρμότιμε, πράττοντα; οἷον δανείζοντας καὶ
ἀπαιτοῦντας πικρῶς καὶ φιλονείκως πάνυ ἐρίζοντας ἐν
ταῖς ξυνουσίαις καὶ τὰ ἄλλα ὅσα ἐπιδείκνυνται; ἢ τούτων
ὀλίγον σοι μέλει, ἄχρι ἂν εὐσταλὴς ἡ ἀναβολὴ καὶ
<pb id="p.346" TEIform="pb"/>
<milestone unit="section2" n="757" TEIform="milestone"/> ὁ πώγων βαθὺς καὶ ἐν χρῷ ἡ κουρά; καὶ πρὸς το λοιπὸν
ἄρα ἔχωμεν τουτονὶ κανόνα καὶ στάθμην ἀκριβῆ τῶν
τοιούτων, ὡς Ἑρμότιμός φησι, καὶ χρὴ ἀπὸ σχημάτων
καὶ βαδισμάτων καὶ κουρᾶς διαγιγνώσκειν τοὺς ἀρίστους,
ὃς δʼ ἂν μὴ ἔχῃ ταῦτα μηδὲ σκυθρωπὸς ᾖ καὶ φροντιστικὸς
τὸ πρόσωπον, ἀποδοκιμαστέος καὶ ἀποβλητέος;</p>
</sp>
</div1>
<div1 type="section" n="19" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀλλʼ ὅρα μὴ καὶ ταῦτα, ὦ Ἑρμότιμε, παίζεις πρός με
πειρώμενος εἰ ἐξαπατώμενος συνίημι.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> διὰ τί τοῦτʼ ἔφησθα;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὅτι, ὦγαθέ, ἀνδριάντων ταύτην ἐξέτασιν
λέγεις τὴν ἀπὸ τῶν σχημάτων: παρὰ πολὺ γοῦν ἐκεῖνοι
εὐσχημονέστεροι καὶ τὰς ἀναβολὰς κοσμιώτεροι, Φειδίου
τινὸς ἢ Ἀλκαμένους ἢ Μύρωνος πρὸς τὸ εὐμορφότατον
εἰκάσαντος. εἰ δὲ καὶ ὅτι μάλιστα χρὴ τεκμαίρεσθαι τοῖς
τοιούτοις, τί ἂν πάθοι τις, εἰ τυφλὸς ὢν ἐπιθυμοίη φιλοσοφεῖν;
τῷ διαγνῷ τὸν τὴν ἀμείνω προαίρεσιν προῃρημένον
οὔτε σχῆμα οὔτε βάδισμα ὁρᾶν δυνάμενος;
<milestone unit="section2" n="758" TEIform="milestone"/>
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἀλλʼ ἔμοιγε οὐ πρὸς τυφλοὺς ὁ λόγος, ὦ
Λυκῖνε, οὐδέ μοι μέλει τῶν τοιούτων.
</p>
</sp>
</div1>
<div1 type="section" n="20" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἐχρῆν μέν, ὦ χρηστέ, κοινόν τι τὸ γνώρισμα
εἶναι τῶν οὕτω μεγάλων καὶ ἅπασι χρησίμων. πλὴν εἰ
δοκεῖ, οἱ μὲν ἔξω ἡμῖν φιλοσοφίας μενέτωσαν οἱ τυφλοί,
ἐπείπερ μηδὲ ὁρῶσι — καίτοι ἀναγκαῖον ἦν τοῖς τοιούτοις
μάλιστα φιλοσοφεῖν, ὡς μὴ πάνυ ἄχθοιντο ἐπὶ τῇ
συμφορᾷ —, οἱ δὲ δὴ βλέποντες, κἂν πάνυ ὀξυδερκεῖς
ὦσι, τί ἂν δύναιντο συνιδεῖν τῶν τῆς ψυχῆς ἀπό γε τῆς
ἔξωθεν ταύτης περιβολῆς; ὃ δὲ βούλομαι εἰπεῖν,
τοιόνδε ἐστίν, οὐχ ὅτι τῆς γνώμης τῶν ἀνδρῶν ἔρωτι
προσῄεις αὐτοῖς καὶ ἠξίους ἀμείνων γίγνεσθαι ἐς τὰ τῆς γνώμης;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ μάλα.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> πῶς οὖν οἷόν τέ σοι ἦν ἀφʼ ὦν ἔφησθα ἐκείνων
<pb id="p.347" TEIform="pb"/>
τῶν γνωρισμάτων διορᾶν τὸν ὀρθῶς φιλοσοφοῦντα
ἢ μή; οὐ γὰρ φιλεῖ τὰ τοιαῦτα οὕτω διαφαίνεσθαι, ἀλλʼ
ἔστιν ἀπόρρητα καὶ ἐν ἀφανεῖ κείμενα, λόγοις καὶ συνουσίαις
ἀναδεικνύμενα καὶ ἔργοις τοῖς ὁμοίοις ὀψὲ μόλις.
ὁ γοῦν Μῶμος, ἀκήκοας, οἶμαι, ἅτινα ᾐτιάσατο τοῦ
Ἡφαίστου, εἰ δὲ μή, ἀλλὰ νῦν ἄκουε: φησὶ γὰρ ὁ μῦθος
ἐρίσαι Ἀθηνᾶν καὶ Ποσειδῶνα καὶ Ἥφαιστον εὐτεχνίας <milestone unit="section2" n="759" TEIform="milestone"/>
πέρι, καὶ τὸν μὲν Ποσειδῶ ταῦρον ἀναπλάσαι, τὴν Ἀθηνᾶν
δὲ οἰκίαν ἐπινοῆσαι, ὁ Ἥφαιστος δὲ ἄνθρωπον ἄρα
συνεστήσατο, καὶ ἐπείπερ ἐπὶ τὸν Μῶμον ἧκον, ὅνπερ
δικαστὴν προείλοντο, θεασάμενος ἐκεῖνος ἑκάστου τὸ ἔργον,
τῶν μὲν ἄλλων ἅτινα ᾐτιάσατο περιττὸν ἂν εἴη λέγειν,
ἐπὶ τοῦ ἀνθρώπου δὲ τοῦτο ἐμέμψατο καὶ τὸν ἀρχιτέκτονα
ἐπέπληξε τὸν Ἥφαιστον, διότι μὴ καὶ θυρίδας
ἐποίησεν αὐτῷ κατὰ τὸ στέρνον, ὡς ἀναπετασθεισῶν
γνώριμα γίγνεσθαι ἅπασιν ἃ βούλεται καὶ ἐπινοεῖ καὶ εἰ
ψεύδεται ἢ ἀληθεύει. ἐκεῖνος μὲν οὖν ἅτε ἀμβλυώττων
οὕτω περὶ τῶν ἀνθρώπων διενοεῖτο, σὺ δὲ ὑπὲρ τὸν
Λυγκέα ἡμῖν δέδορκας καὶ ὁρᾷς τὰ ἔνδον, ὡς ἔοικε, διὰ
τοῦ στέρνου καὶ ἀνέῳκταί σοι τὰ πάντα, ὡς εἰδέναι μὴ
μόνον ἃ βούλεται καὶ ἃ γιγνώσκει ἕκαστος, ἀλλὰ καὶ πότερος
ἀμείνων ἢ χείρων.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="21" org="uniform" sample="complete" part="N" TEIform="div1">
<sp TEIform="sp">
<p TEIform="p">παίζεις, ὦ Λυκῖνε. ἐγὼ δὲ κατὰ θεὸν εἱλόμην,
καὶ οὐ μεταμέλει μοι τῆς αἱρέσεως: ἱκανὸν δὲ
τοῦτο πρὸς γοῦν ἐμέ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὅμως οὐκ ἂν εἴποις, ὦ ἑταῖρε, καὶ πρὸς ἐμέ, <milestone unit="section2" n="760" TEIform="milestone"/>
ἀλλὰ περιόψει με παραπολόμενον ἐν τῷ πολλῷ συρφετῷ;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐδὲν γάρ σοι ἀρέσκει ὧν ἂν εἴπω.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὔκ, ὦγαθέ, ἀλλʼ οὐδὲν ἐθέλεις εἰπεῖν ὁποῖον
ἄν μοι ἀρέσειεν. ἐπεὶ δʼ οὖν σὺ ἑκὼν ἀποκρύπτῃ καὶ
φθονεῖς ἡμῖν, ὡς μὴ ἐξ ἴσου γενοίμεθά σοι φιλοσοφήσαντες,
ἐγὼ πειράσομαι, ὅπως ἂν οἷός τε ὦ, κατʼ ἐμαυτὸν
<pb id="p.348" TEIform="pb"/>
ἐξευρεῖν τὴν ἀκριβῆ περὶ τούτων κρίσιν καὶ τὴν ἀσφαλεστάτην
αἵρεσιν. ἄκουε δὲ καὶ σύ, εἰ βούλει.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἀλλὰ βούλομαι, ὦ Λυκῖνε: ἴσως γάρ τι γνώριμον ἐρεῖς.
</p>
</sp>
</div1>
<div1 type="section" n="22" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> σκόπει δὴ καὶ μὴ καταγελάσῃς, εἰ παντάπασιν
ἰδιωτικῶς ἀναζητῶ αὐτό: ἀνάγκη γὰρ οὕτως, ἐπεὶ μὴ
σὺ ἐθέλεις σαφέστερον εἰπεῖν εἰδὼς ἄμεινον. ἔστω
δή μοι ἡ μὲν ἀρετὴ τοιόνδε τι, οἷον πόλις τις εὐδαίμονας
ἔχουσα τοὺς ἐμπολιτευομένους — ὡς φαίη ἂν ὁ διδάσκαλος
ὁ σὸς ἐκεῖθέν ποθεν ἀφιγμένος — σοφοὺς ἐς τὸ ἀκρότατον,
ἀνδρείους ἅπαντας, δικαίους, σώφρονας, ὀλίγον
θεῶν ἀποδέοντας: οἷα δὲ πολλὰ γίγνεται παρʼ ἡμῖν, ἁρπαζόντων
καὶ βιαζομένων καὶ πλεονεκτούντων, οὐδὲν
ἂν ἴδοις, φασίν, ἐν ἐκείνῃ τῇ πόλει τολμώμενον, ἀλλὰ
ἐν εἰρήνῃ καὶ ὁμονοίᾳ ξυμπολιτεύονται, μάλʼ εἰκότως:
<milestone unit="section2" n="761" TEIform="milestone"/> ἃ γὰρ ἐν ταῖς ἄλλαις πόλεσιν, οἶμαι, τὰς στάσεις καὶ φιλονεικίας
ἐγείρει καὶ ὧν ἕνεκα ἐπιβουλεύουσιν ἀλλήλοις,
ταῦτα πάντα ἐκποδών ἐστιν ἐκείνοις. οὐ γὰρ οὔτε χρυσίον
ἔτι οὔτε ἡδονὰς οὔτε δόξας ὁρῶσιν, ὡς διαφέρεσθαι
περὶ αὐτῶν, ἀλλὰ πάλαι τῆς πόλεως ἐξεληλάκασιν αὐτὰ
οὐκ ἀναγκαῖα ἡγησάμενοι ξυμπολιτεύεσθαι. ὥστε γαληνόν
τινα καὶ πανευδαίμονα βίον βιοῦσι ξὺν εὐνομίᾳ καὶ
ἰσότητι καὶ ἐλευθερίᾳ καὶ τοῖς ἄλλοις ἀγαθοῖς.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="23" org="uniform" sample="complete" part="N" TEIform="div1">
<sp TEIform="sp">
<p TEIform="p">τί οὖν, ὦ Λυκῖνε; οὐκ ἄξιον ἅπαντας
ἐπιθυμεῖν πολίτας γίγνεσθαι τῆς τοιαύτης πόλεως μήτε
κάματον ὑπολογιζομένους τὸν ἐν τῇ ὁδῷ μήτε πρὸς τὸ
μῆκος τοῦ χρόνου ἀπαγορεύοντας, εἰ μέλλουσιν ἀφικόμενοι
ἐγγραφήσεσθαι καὶ αὐτοὶ καὶ μεθέξειν τῆς πολι τείας;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> νὴ Δίʼ, ὦ Ἑρμότιμε, πάντων μάλιστα ἐπὶ
τούτῳ σπουδαστέον, τῶν δʼ ἄλλων ἀμελητέον, καὶ μήτε
<pb id="p.349" TEIform="pb"/>
πατρίδος τῆς ἐνταῦθα ἐπιλαμβανομένης πολὺν ποιεῖσθαι
τὸν λόγον μήτε παίδων ἢ γονέων, ὅτῳ εἰσίν, ἐπικατεχόντων
καὶ κλαυθμυριζομένων ἐπικλᾶσθαι, ἀλλὰ μάλιστα
μὲν κἀκείνους παρακαλεῖν ἐπὶ τὴν αὐτὴν ὁδόν, εἰ δὲ μὴ
ἐθέλοιεν ἢ μὴ δύναιντο, ἀποσεισάμενον αὐτοὺς χωρεῖν
εὐθὺ τῆς πανευδαίμονος ἐκείνης πόλεως καὶ αὐτὸ ἀπορρίψαντα
τὸ ἱμάτιον, εἰ τούτου ἐπειλημμένοι κατερύκοιεν, <milestone unit="section2" n="762" TEIform="milestone"/>
ἐσσύμενον ἐκεῖσε: οὐ γὰρ δέος μή σέ τις ἀποκλείσῃ καὶ
γυμνὸν ἐκεῖσε ἥκοντα.</p>
</sp>
</div1>
<div1 type="section" n="24" org="uniform" sample="complete" part="N" TEIform="div1">
<sp TEIform="sp">
<p TEIform="p">ἤδη γάρ ποτε καὶ ἄλλοτε
πρεσβύτου ἀνδρὸς ἤκουσα διεξιόντος ὅπως τὰ ἐκεῖ πράγματα
ἔχοι, καί με προὔτρεπεν ἕπεσθαί οἱ πρὸς τὴν πόλιν:
ἡγήσεσθαι γὰρ αὐτὸς καὶ ἐλθόντα ἐγγράψειν καὶ φυλέτην
ποιήσεσθαι καὶ φρατρίας μεταδώσειν τῆς αὐτοῦ, ὡς μετὰ
πάντων εὐδαιμονοίην: <q direct="unspecified" TEIform="q">ἀλλʼ ἐγὼ οὐ πιθόμην</q> ὑπʼ
ἀνοίας καὶ νεότητος τότε, πρὸ πεντεκαίδεκα σχεδὸν ἐτῶν:
ἴσως γὰρ ἂν αὐτὰ ἤδη ἀμφὶ τὰ προάστεια καὶ πρὸς ταῖς
πύλαις ἦν ἄν. ἔλεγε δʼ οὖν περὶ τῆς πόλεως, εἴ γε μέμνημαι,
ἄλλα τε πολλὰ καὶ δὴ καὶ τάδε, ὡς ξύμπαντες μὲν
ἐπήλυδες καὶ ξένοι εἶεν, αὐθιγενὴς δὲ οὐδὲ εἷς, ἀλλὰ
καὶ βαρβάρους ἐμπολιτεύεσθαι πολλοὺς καὶ δούλους καὶ
ἀμόρφους καὶ μικροὺς καὶ πένητας, καὶ ὅλως μετέχειν <milestone unit="section2" n="763" TEIform="milestone"/>
τῆς πόλεως τὸν βουλόμενον: τὸν γὰρ δὴ νόμον αὐτοῖς
οὐκ ἀπὸ τιμημάτων ποιεῖσθαι τὴν ἐγγραφὴν οὐδʼ ἀπὸ
σχημάτων ἢ μεγέθους ἢ κάλλους οὐδʼ ἀπὸ γένους οὐδὲ
λαμπρῶν ἐκ προγόνων, ἀλλὰ ταῦτα μὲν οὐδὲ νομίζεσθαι
παρʼ αὐτοῖς, ἀποχρῆν δʼ ἑκάστῳ πρὸς τὸ πολίτην γενέσθαι
σύνεσιν καὶ ἐπιθυμίαν τῶν καλῶν καὶ πόνον καὶ τὸ
λιπαρὲς καὶ τὸ μὴ ἐνδοῦναι μηδὲ μαλακισθῆναι πολλοῖς
τοῖς δυσχερέσι κατὰ τὴν ὁδὸν ἐντυγχάνοντα, ὡς ὅστις ἂν
ταῦτα ἐπιδείξηται καὶ διεξέλθῃ πορευόμενος ἄχρι πρὸς
τὴν πόλιν, αὐτίκα μάλα πολίτην ὄντα τοῦτον, ὅστις ἂν
ᾖ, καὶ ἰσότιμον ἅπασι: τὸ δὲ χείρων ἢ κρείττων ἢ εὐπατρίδης
<pb id="p.350" TEIform="pb"/>
ἢ ἀγεννὴς ἢ δοῦλος ἢ ἐλεύθερος οὐδὲ ὅλως εἶναι
ἢ λέγεσθαι ἐν τῇ πόλει.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="25" org="uniform" sample="complete" part="N" TEIform="div1">
<sp TEIform="sp">
<p TEIform="p">ὁρᾷς, ὦ Λυκῖνε, ὡς οὐ μάτην οὐδὲ περὶ
<milestone unit="section2" n="764" TEIform="milestone"/> μικρῶν κάμνω πολίτης ἐπιθυμῶν γενέσθαι καὶ αὐτὸς οὕτω
καλῆς καὶ εὐδαίμονος πόλεως;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καὶ γὰρ αὐτός, ὦ Ἑρμότιμε, τῶν αὐτῶν σοι
ἐρῶ καὶ οὐκ ἔστιν ὅ τι ἄν μοι πρὸ τούτων εὐξαίμην γενέσθαι.
εἰ μὲν οὖν πλησίον ἦν ἡ πόλις καὶ φανερὰ ἰδεῖν
ἅπασι, πάλαι ἄν, εὖ ἴσθι, μηδὲν ἐνδοιάσας αὐτὸς ᾔειν
ἐς αὐτὴν καὶ ἐπολιτευόμην ἂν ἐκ πολλοῦ, ἐπεὶ δέ, ὡς
ὑμεῖς φατε, σύ τε καὶ Ἡσίοδος ὁ ῥαψῳδός, πάνυ πόρρω
ἀπῴκισται, ἀνάγκη ζητεῖν ὁδόν τε τὴν ἄγουσαν ἐπʼ αὐτὴν
καὶ ἡγεμόνα τὸν ἄριστον. ἢ οὐκ οἴει σὺ χρῆναι οὕτω ποιεῖν;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ πῶς ἂν ἄλλως ἔλθοι τις;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐκοῦν ὅσον μὲν ἐπὶ τῷ ὑπισχνεῖσθαι καὶ
φάσκειν εἰδέναι πολλὴ ἀφθονία τῶν ἡγησομένων: πολλοὶ
γὰρ ἕτοιμοι παρεστᾶσιν, αὐτόχθονες ἐκεῖθεν ἕκαστος
εἶναι λέγοντες. ὁδός γε μὴν οὐ μία καὶ ἡ αὐτὴ φαίνεται,
ἀλλὰ πολλαὶ καὶ διάφοροι καὶ οὐδὲν ἀλλήλαις ὅμοιαι: ἡ
μὲν γὰρ ἐπὶ τὰ ἑσπέρια, ἡ δὲ ἐπὶ τὴν ἕω φέρειν ἔοικεν,
ἡ δέ τις ἐπὶ τὰς ἄρκτους, καὶ ἄλλη εὐθὺ τῆς μεσημβρίας,
<milestone unit="section2" n="765" TEIform="milestone"/> καὶ ἡ μὲν διὰ λειμώνων καὶ φυτῶν καὶ σκιᾶς εὔυδρος καὶ
ἡδεῖα οὐδὲν ἀντίτυπον ἢ δύσβατον ἔχουσα, ἡ δὲ πετρώδης
καὶ τραχεῖα πολὺν ἥλιον καὶ δίψος καὶ κάματον προφαίνουσα:
καὶ ὅμως αὗται πᾶσαι πρὸς τὴν πόλιν ἄγειν
λέγονται μίαν οὖσαν ἐς τὰ ἐναντιώτατα τελευτῶσαι.</p>
</sp>
</div1>
<div1 type="section" n="26" org="uniform" sample="complete" part="N" TEIform="div1">
<sp TEIform="sp">
<p TEIform="p">ἔνθα δή μοι καὶ ἡ πᾶσα ἀπορία ἐστίν: ἐφʼ ἣν γὰρ ἂν
ἔλθω αὐτῶν, ἀνὴρ κατὰ τὴν ἀρχὴν τῆς ἀτραποῦ ἑκάστης
ἐφεστὼς ἐν τῇ εἰσόδῳ μάλα τις ἀξιόπιστος ὀρέγει τε τὴν
Χεῖρα καὶ προτρέπει κατὰ τὴν αὐτοῦ ἀπιέναι, λέγων ἕκαστος
αὐτῶν μόνος τὴν εὐθεῖαν εἰδέναι, τοὺς δʼ ἄλλους
<pb id="p.351" TEIform="pb"/>
πλανᾶσθαι μήτε αὐτοὺς ἐληλυθότας μήτε ἄλλοις ἡγήσασθαι
δυναμένοις ἀκολουθήσαντας. κἂν ἐπὶ τὸν πλησίον
ἀφίκωμαι, κἀκεῖνος τὰ ὅμοια ὑπισχνεῖται περὶ τῆς αὐτοῦ
ὁδοῦ καὶ τοὺς ἄλλους κακίζει, καὶ ὁ παρʼ αὐτὸν ὁμοίως
καὶ ἑξῆς ἅπαντες. τό τε τοίνυν πλῆθος τῶν ὁδῶν καὶ τὸ
ἀνόμοιον αὐτῶν οὐ μετρίως ταράττει με καὶ ἀπορεῖν ποιεῖ, <milestone unit="section2" n="766" TEIform="milestone"/>
καὶ μάλιστα οἱ ἡγεμόνες ὑπερδιατεινόμενοι καὶ τὰ ἑαυτῶν
ἕκαστοι ἐπαινοῦντες: οὐ γὰρ οἶδα ἥντινα τραπόμενος
ἢ τῷ μᾶλλον αὐτῶν ἀκολουθήσας ἀφικοίμην ἂν πρὸς τὴν πόλιν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="27" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀλλʼ ἐγώ σε ἀπολύσω τῆς ἀπορίας: τοῖς
γὰρ προωδοιπορηκόσιν, ὦ Λυκῖνε, πιστεύσας οὐκ ἂν σφαλείης.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τίσι λέγεις; τοῖς κατὰ ποίαν ὁδὸν ἐλθοῦσιν,
ἢ τίνι τῶν ἡγεμόνων ἀκολουθήσασιν; αὖθις γὰρ ἡμῖν
τὸ αὐτὸ ἄπορον ἐν ἄλλῃ μορφῇ ἀναφαίνεται ἀπὸ τῶν
πραγμάτων ἐπὶ τοὺς ἄνδρας μετεληλυθός.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> πῶς τοῦτο φής;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὅτι ὁ μὲν τὴν Πλάτωνος τραπόμενος καὶ
συνοδοιπορήσας μετʼ αὐτοῦ, ἐκείνην ἐπαινέσεται δῆλον
ὅτι, ὁ δὲ τὴν Ἐπικούρου, ἐκείνην, καὶ ἄλλος ἄλλην, σὺ
δὲ τὴν ὑμετέραν. ἢ πῶς γάρ, ὦ Ἑρμότιμε; οὐχ οὕτως;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> πῶς γὰρ οὔ;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐ τοίνυν ἀπέλυσάς με τῆς ἀπορίας, ἀλλʼ
ἔτι ὁμοίως ἀγνοῶ τῷ μᾶλλον χρὴ πιστεῦσαι τῶν ὁδοιπόρων:
ὁρῶ γὰρ ἕκαστον αὐτῶν καὶ αὐτὸν τὸν ἡγεμόνα
μιᾶς πεπειραμένον καὶ ἐκείνην ἐπαινοῦντα καὶ λέγοντα,
ὡς αὕτη μόνη ἄγει ἐπὶ τὴν πόλιν. οὐ μέντοι ἔχω εἰδέναι
εἰ ἀληθῆ φησιν: ἀλλʼ ὅτι μὲν ἀφῖκται πρός τι τέλος καὶ
εἶδέ τινα πόλιν, δώσω αὐτῷ ἴσως, εἰ δὲ ἐκείνην εἶδεν, ἣν <milestone unit="section2" n="767" TEIform="milestone"/>
ἐχρῆν, ἐν ᾗ ἐπιθυμοῦμεν ἐγώ τε καὶ σὺ πολιτεύσασθαι,
ἢ δέον εἰς Κόρινθον ἐλθεῖν, ὁ δʼ εἰς Βαβυλῶνα ἀφικόμενος
<pb id="p.352" TEIform="pb"/>
οἴεται Κόρινθον ἑωρακέναι, ἄδηλον ἐμοὶ γοῦν ἔτι:
οὐ γὰρ πάντως ὁ τινὰ πόλιν ἰδὼν Κόρινθον εἶδεν, εἴ γε
ού μόνη πόλις ἐστὶν ἡ Κόρινθος. ὃ δὲ δὴ μάλιστα εἰς
ἀπορίαν με καθίστησιν, ἐκεῖνό ἐστι, τὸ εἰδέναι ὅτι πᾶσα
ἀνάγκη μίαν εἶναι τὴν ἀληθῆ ὁδόν: καὶ γὰρ ἡ Κόρινθος
μία ἐστίν, αἱ δʼ ἄλλαι πανταχόσε μᾶλλον ἢ εἰς Κόρινθον
ἄγουσιν, εἰ μή τις οὕτω σφόδρα παραπαίει, ὡς οἴεσθαι
καὶ τὴν εἰς Ὑπερβορέους καὶ τὴν εἰς Ἰνδοὺς ἄγουσαν εἰς Κόρινθον στέλλειν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ πῶς οἷόν τε, ὦ Λυκῖνε; ἄλλη γὰρ ἀλλαχόσε ἄγει.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="28" org="uniform" sample="complete" part="N" TEIform="div1">
<sp TEIform="sp">
<p TEIform="p">οὐκοῦν, ὦ καλὲ Ἑρμότιμε, οὐ μικρᾶς δεῖ
βουλῆς ἐπὶ τὴν αἵρεσιν τῶν ὁδῶν τε καὶ ἡγεμόνων, οὐδὲ
τοῦτο δὴ τὸ τοῦ λόγου ποιήσομεν, ἔνθα ἂν ἡμᾶς οἱ πόδες
φέρωσιν, ἐκεῖσε ἄπιμεν: ἐπεὶ λήσομεν οὕτως ἀντὶ τῆς
εἰς Κόρινθον ἀγούσης τὴν ἐπὶ Βαβυλῶνος ἢ Βάκτρων
ἀπιόντες. οὐδὲ γὰρ οὐδʼ ἐκεῖνο καλῶς ἔχει, τῇ τύχῃ ἐπιτρέπειν
ὡς τάχα ἂν τὴν ἀρίστην ἑλομένους, εἰ καὶ ἄνευ
ἐξετάσεως ὁρμήσαιμεν ἐπὶ μίαν τῶν ὁδῶν ἡντιναοῦν:
<milestone unit="section2" n="768" TEIform="milestone"/> δυνατὸν μὲν γὰρ καὶ τοῦτο γενέσθαι, καὶ ἴσως ποτὲ ἐγένετο
καὶ ἐν τῷ μακρῷ χρόνῳ: ἡμᾶς δέ γε περὶ τῶν οὕτω
μεγάλων οὐκ οἶμαι δεῖν παραβόλως ἀναρριπτεῖν οὐδʼ ἐς
στενὸν κομιδῇ κατακλείειν τὴν ἐλπίδα ἐπὶ ῥιπός, ὡς ἡ
παροιμία φησί, τὸν Αἰγαῖον ἢ τὸν Ἰόνιον διαπλεῦσαι θέλοντας,
ὅτε οὐδʼ αἰτιασαίμεθʼ ἂν εὐλόγως τὴν τύχην, εἰ
τοξεύουσα καὶ ἀκοντίζουσα μὴ πάντως ἔτυχε τἀληθοῦς
ἑνὸς ὄντος ἐν μυρίοις τοῖς ψεύδεσιν, ὅπερ οὐδὲ τῷ Ὁμηρικῷ
τοξότῃ ὑπῆρξεν, ὃς δέον τὴν πελειάδα κατατοξεῦσαι,
ὁ δὲ τὴν μήρινθον ἐνέτεμεν, ὁ Τεῦκρος, οἶμαι. ἀλλὰ
παρὰ πολὺ ἐκεῖνο εὐλογώτερον τῶν πολλῶν τρωθήσεσθαι
<milestone unit="section2" n="769" TEIform="milestone"/> καὶ περιπεσεῖσθαι τῷ τοξεύματι ἐλπίζειν, ἢ πάντως ἐκεῖνο
τὸ ἓν ἐξ ἁπάντων. ὁ δὲ κίνδυνος ὅτι οὐ μικρός, εἰ ἀντὶ
<pb id="p.353" TEIform="pb"/>
τῆς ἐπ εὐθὺ ἀγούσης ἐς τῶν πεπλανημένων μίαν ἀγνοοῦντες
ἐμπέσοιμεν, ἐλπίζοντες ἄμεινον αἱρήσεσθαι τὴν
τύχην ὑπὲρ ἡμῶν, εἰκάζειν οἶμαι: οὐδὲ γὰρ ἀναστρέψαι
ἔτι καὶ ἀνασωθῆναι ὀπίσω ῥᾴδιον, ἢν ἅπαξ ἐπιδῷ τῇ
πνεούσῃ τις αὑτὸν τὰ ἀπόγεια λυσάμενος, ἀλλʼ ἀνάγκη
ἐν τῷ πελάγει διαφέρεσθαι ναυτιῶντα ὡς τὸ πολὺ καὶ
δεδιότα καὶ καρηβαροῦντα ὑπὸ τοῦ σάλου, δέον ἐξ ἀρχῆς,
πρὶν ἐκπλεῦσαι, ἀναβάντα ἐπὶ σκοπήν τινα σκέψασθαι
εἰ ἐπίφορόν ἐστι καὶ οὔριον τὸ πνεῦμα τοῖς Κόρινθόνδε
διαπλεῦσαι ἐθέλουσι, καὶ νὴ Δία κυβερνήτην ἕνα <milestone unit="section2" n="770" TEIform="milestone"/>
τὸν ἄριστον ἐκλέξασθαι καὶ ναῦν εὐπαγῆ, οἵαν διαρκέσαι
πρὸς τηλικοῦτον κλύδωνα.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="29" org="uniform" sample="complete" part="N" TEIform="div1">
<sp TEIform="sp">
<p TEIform="p">οὕτω γε ἄμεινον, ὦ Λυκῖνε, παρα πολύ.
πλὴν οἶδά γε ὅτι ἅπαντας ἐν κύκλῳ περιελθὼν οὐκ ἄλλους
ἂν εὕροις οὔτε ἡγεμόνας ἀμείνους οὔτε κυβερνήτας
ἐμπειροτέρους τῶν Στωϊκῶν, καὶ ἢν ἐθελήσῃς γε ἀφικέσθαι
ποτὲ εἰς τὴν Κόρινθον, ἐκείνοις ἕψῃ κατὰ τὰ Χρυσίππου
καὶ Ζήνωνος ἴχνη προϊών: ἄλλως δὲ ἀδύνατον.
</p>
</sp>
</div1>
<div1 type="section" n="30" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὁρᾷς, τοῦτο ὡς κοινόν, ὦ Ἑρμότιμε, εἴρηκας;
εἴποι γὰρ ἂν αὐτὸ καὶ ὁ τῷ Πλάτωνι ξυνοδοιπορῶν
καὶ ὁ Ἐπικούρῳ ἑπόμενος καὶ οἱ ἄλλοι, μὴ ἂν ἐλθεῖν με
εἰς τὴν Κόρινθον, εἰ μὴ μεθʼ ἑαυτοῦ, ἕκαστος. ὥστε ἢ
πᾶσι πιστεύειν χρή, ὅπερ γελοιότατον, ἢ ἀπιστεῖν ὁμοίως
μακρῷ γὰρ ἀσφαλέστατον τὸ τοιοῦτον, ἄχρι ἂν εὕρωμεν
τἀληθῆ. ἐπεὶ φέρε, εἰ καθάπερ νῦν ἔχω, ἀγνοῶν ἔτι
ὅστις ἐξ ἁπάντων ἐστὶν ὁ ἀληθεύων, ἑλοίμην τὰ ὑμέτερα
σοὶ πιστεύσας, ἀνδρὶ φίλῳ, ἀτὰρ μόνα γε τὰ τῶν Στωϊκῶν
εἰδότι καὶ μίαν ὁδὸν ὁδοιπορήσαντι ταύτην, ἔπειτα
θεῶν τις ἀναβιῶναι ποιήσειε Πλάτωνα καὶ Πυθαγόραν
καὶ Ἀριστοτέλην καὶ τοὺς ἄλλους, οἱ δὲ περιστάντες ἐρωτῷέν
με ἢ καὶ νὴ Δίʼ ἐς δικαστήριον ἀγαγόντες ὕβρεως
ἕκαστος δικάζοιντο λέγοντες, Ὦ βέλτιστε Λυκῖνε, τί πα
<pb id="p.354" TEIform="pb"/>
<milestone unit="section2" n="771" TEIform="milestone"/> θὼν ἢ τίνι ποτὲ πιστεύσας Χρύσιππον καὶ Ζήνωνα προετίμησας
ἡμῶν, πρεσβυτέρων ὄντων παρὰ πολύ, χθὲς
καὶ πρῴην γενομένους, μήτε λόγου μεταδοὺς ἡμῖν μήτε
πειραθεὶς ὅλως ὧν φαμέν; εἰ ταῦτα λέγοιεν, τί ἂν ἀποκριναίμην
αὐτοῖς; ἢ ἐξαρκέσει μοι, ἂν εἴπω Ἑρμοτίμῳ
ἐπείσθην φίλῳ ἀνδρί; ἀλλὰ φαῖεν ἄν, οἶδʼ ὅτι,
Ἡμεῖς, ὦ Λυκῖνε, οὐκ ἴσμεν τὸν Ἑρμότιμον τοῦτον ὅστις
ποτέ ἐστιν, οὐδὲ ἐκεῖνος ἡμᾶς: ὥστε οὐκ ἐχρῆν ἁπάντων
καταγιγνώσκειν οὐδὲ ἐρήμην ἡμῶν καταδιαιτᾶν ἀνδρὶ
πιστεύσαντα μίαν ὁδὸν ἐν φιλοσοφίᾳ καὶ οὐδὲ ταύτην
ἴσως ἀκριβῶς κατανοήσαντι. οἱ δέ γε νομοθέται, ὦ Λυκῖνε,
οὐχ οὕτω προστάττουσι τοῖς δικασταῖς ποιεῖν, οὐδὲ
τοῦ ἑτέρου μὲν ἀκούειν, τὸν δὲ ἕτερον οὐκ ἐᾶν λέγειν
ὑπὲρ ἑαυτοῦ ἃ οἴεται ξυμφέρειν, ἀλλʼ ὁμοίως ἀμφοῖν
ἀκροᾶσθαι, ὡς ῥᾷον ἀντεξετάζοντες τοὺς λόγους εὑρίσκοιεν
τἀληθῆ τε καὶ ψευδῆ, καὶ ἤν γε μὴ οὕτω ποιῶσιν,
ἐφιέναι δίδωσιν ὁ νόμος εἰς ἕτερον δικαστήριον.</p>
</sp>
</div1>
<div1 type="section" n="31" org="uniform" sample="complete" part="N" TEIform="div1">
<sp TEIform="sp">
<p TEIform="p">τοιαῦτα ἄττα εἰκὸς ἐρεῖν αὐτούς. ἢ τάχʼ ἄν τις αὐτῶν
καὶ προσέροιτό με, Εἰπέ μοι, λέγων, ὦ Λυκῖνε, εἰ
τις Αἰθίοψ μηδεπώποτε ἄλλους ἀνθρώπους ἰδών, οἷοι
ἡμεῖς ἐσμεν, διὰ τὸ μὴ ἀποδεδημηκέναι τὸ παράπιν, ἔν
τινι συλλόγῳ τῶν Αἰθιόπων διισχυρίζοιτο καὶ λέγοι μηδαμόθι
<milestone unit="section2" n="772" TEIform="milestone"/> τῆς γῆς ἀνθρώπους εἶναι λευκοὺς ἢ ξανθοὺς μηδὲ
ἄλλο τι ἢ μέλανας, ἆρα πιστεύοιτʼ ἂν ὑπʼ αὐτῶν; ἢ εἴποι
τις ἂν πρὸς αὐτὸν τῶν πρεσβυτέρων Αἰθιόπων, Σὺ
δὲ δὴ πόθεν ταῦτα, ὦ θρασύτατε, οἶσθα; οὐ γὰρ ἀπεδήμησας
παρʼ ἡμῶν οὐδαμόσε οὐδὲ εἶδες νὴ Δία τὰ παρὰ
τοῖς ἄλλοις ὁποῖά ἐστι. φαίην ἂν ἔγωγε δίκαια ἐρωτῆσαι
τὸν πρεσβύτην; ἢ πῶς, ὦ Ἑρμότιμε, συμβουλεύεις;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὕτω: δικαιότατα γὰρ ἐπιπλῆξαι δοκεῖ μοι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καὶ γὰρ ἔμοιγε, ὦ Ἑρμότιμε. ἀλλὰ τὸ μετὰ
<pb id="p.355" TEIform="pb"/>
τοῦτο οὐκέτʼ οἶδα εἰ ὁμοίως καὶ σοὶ δόξει: ἐμοὶ μὲν γὰρ
τοῦτο καὶ πάνυ δοκεῖ.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="32" org="uniform" sample="complete" part="N" TEIform="div1">
<sp TEIform="sp">
<p TEIform="p">τὸ ποῖον;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἐπάξει δηλαδὴ ὁ ἀνὴρ καὶ φήσει πρός με ὧδέ
πως: ἀνάλογον τοίνυν κείσθω τις ἡμῖν, ὦ Λυκῖνε, τὰ
Στωϊκῶν μόνα εἰδώς, καθάπερ ὁ σὸς φίλος οὗτος ὁ Ἑρμότιμος,
ἀποδημήσας δὲ μηδεπώποτε μήτε ἐς Πλάτωνος
μήτε παρὰ τὸν Ἐπίκουρον μήτε ὅλως παρʼ ἄλλον τινά.
εἰ τοίνυν λέγοι μηδὲν οὕτω καλὸν εἶναι μηδʼ ἀληθὲς παρὰ
τοῖς πολλοῖς, οἷα τὰ τῆς Στοᾶς ἐστι καὶ ἃ ἐκείνη φησίν, <milestone unit="section2" n="773" TEIform="milestone"/>
οὐκ ἂν εὐλόγως θρασὺς εἶναι δόξειεν ἄν σοι περὶ πάντων
ἀποφαινόμενος, καὶ ταῦτα ἓν εἰδώς, οὐδεπώποτε ἐξ
Αἰθιοπίας τὸν ἕτερον πόδα προελθών; τί βούλει ἀποκρίνωμαι αὐτῷ;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> τὸ ἀληθέστατον ἐκεῖνο δηλαδή, ὅτι ἡμεῖς τὰ
μὲν Στωϊκῶν καὶ πάνυ ἐκμανθάνομεν ὡς ἂν κατὰ ταῦτα
φιλοσοφεῖν ἀξιοῦντες, οὐκ ἀγνοοῦμεν δὲ καὶ τὰ ὑπὸ τῶν
ἄλλων λεγόμενα: ὁ γὰρ διδάσκαλος κἀκεῖνα μεταξὺ καὶ
διέξεισι πρὸς ἡμᾶς καὶ ἀνατρέπει γε αὐτὰ προσθεὶς αὐτός.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="33" org="uniform" sample="complete" part="N" TEIform="div1">
<sp TEIform="sp">
<p TEIform="p">ἢ νομίζεις ἐνταῦθα σιωπήσεσθαι ἡμῖν
τοὺς ἀμφὶ τὸν Πλάτωνα καὶ Πυθαγόραν καὶ Ἐπίκουρον
καὶ τοὺς ἄλλους, οὐχὶ δὲ ἀναγελάσαντας ἂν εἰπεῖν πρὸς
ἐμέ, Οἷα ποιεῖ, ὦ Λυκῖνε, ὁ ἑταῖρός σου ὁ Ἑρμότιμος;
ἀξιοῖ τοῖς ἀντιδίκοις περὶ ἡμῶν πιστεύειν καὶ οἴεται τοιαῦτα
εἶναι τὰ ἡμέτερα, ὁποῖα ἂν ἐκεῖνοι φῶσιν ἢ οὐκ
εἰδότες ἢ κρυπτόμενοι τἀληθές; οὐκοῦν ἤν τινα καὶ τῶν
ἀθλητῶν ἴδῃ ἀσκούμενον πρὸ τοῦ ἀγῶνος, λακτίζοντα
εἰς τὸν ἀέρα ἢ πὺξ κενὴν πληγήν τινα καταφέροντα, ὡς <milestone unit="section2" n="774" TEIform="milestone"/>
τὸν ἀνταγωνιστὴν δῆθεν παίοντα, εὐθὺς ἀνακηρύξει
αὐτὸν ἀγωνοθέτης ὢν ὡς ἄμαχόν τινα, ἢ ἐκεῖνα μὲν οἰήσεται
ῥᾴδια εἶναι καὶ ἀσφαλῆ τὰ νεανιεύματα, οὐδενος
ἀνταιρομένου αὐτῷ, τὴν δὲ νίκην τηνικαῦτα κρίνεσθαι,
<pb id="p.356" TEIform="pb"/>
ὁπόταν καταγωνίσηται τὸν ἀντίπαλον αὐτὸν καὶ κρατήσῃ,
ὸ δʼ ἀπαγορεύσῃ, ἄλλως δὲ οὔ; μὴ τοίνυν μηδὲ Ἑρμότιμος
ἀφʼ ὧν ἂν οἱ διδάσκαλοι αὐτοῦ σκιαμαχῶσι πρὸς
ἡμᾶς ἀπόντας, οἰέσθω κρατεῖν αὐτοὺς ἢ τὰ ἡμέτερα τοιαῦτα
εἶναι ὡς ἀνατρέπεσθαι ῥᾳδίως: ἐπεὶ τὸ τοιοῦτον
ὅμοιον ἂν εἶναι τοῖς τῶν παιδίων οἰκοδομήμασιν, ἃ κατασκευάσαντες
ἐκεῖνοι ἀσθενῆ εὐθὺς ἀνατρέπουσιν, ἢ
καὶ νὴ Δία τοῖς τοξεύειν μελετῶσιν, οἳ κάρφη τινὰ συνδήσαντες,
ἔπειτα ἐπὶ κοντοῦ πήξαντες οὐ πόρρω προθέμενοι
στοχάζονται ἀφιέντες, καὶ ἢν τύχωσί ποτε καὶ
διαπείρωσι τὰ κάρφη, ἀνέκραγον εὐθὺς ὥς τι μέγα ποιήσαντες,
εἰ διεξελήλυθεν αὐτοῖς τὸ βέλος διὰ τῶν φρυγάνων.
ἀλλʼ οὐ Πέρσαι γε οὕτω ποιοῦσιν οὐδὲ Σκυθῶν
ὅσοι τοξόται, ἀλλὰ πρῶτον μὲν αὐτοὶ κινούμενοι ἀφʼ
ἵππων ὡς τὸ πολὺ τοξεύουσιν, ἔπειτα δὲ καὶ τὰ τοξευόμενα
κινεῖσθαι ἀξιοῦσιν, οὐχ ἑστῶτα οὐδὲ περιμένοντα
<milestone unit="section2" n="775" TEIform="milestone"/> τὸ βέλος, ἔστʼ ἂν ἐμπέσῃ, ἀλλὰ διαδιδράσκοντα ὡς ἔνι
μάλιστα: θηρία γέ τοι ὡς τὸ πολὺ κατατοξεύουσι, καὶ
ὀρνίθων ἔνιοι τυγχάνουσιν. ἢν δέ ποτε καὶ ἐπὶ σκοποῦ
δέῃ πειραθῆναι τοῦ τόνου τῆς πληγῆς, ξύλον ἀντίτυπον
ἢ ἀσπίδα ὠμοβοΐνην προθέμενοι διελαύνουσι, καὶ οὕτω
πιστεύουσι, κἂν διʼ ὅπλων σφίσι χωρῆσαι τοὺς οἰστούς.
εἰπὲ τοίνυν, ὦ Λυκῖνε, παρʼ ἡμῶν Ἑρμοτίμῳ ὅτι οἱ διδάσκαλοι
αὐτοῦ φρύγανα προθέμενοι κατατοξεύουσιν,
εἶτά φασιν ἀνδρῶν ὡπλισμένων κεκρατηκέναι, καὶ εἰκόνας
ἡμῶν γραψάμενοι πυκτεύουσι πρὸς ἐκείνας, καὶ
κρατήσαντες, ὡς τὸ εἰκός, ἡμῶν κρατεῖν οἴονται. ἀλλὰ
φαίημεν ἂν ἕκαστος πρὸς αὐτοὺς τὰ τοῦ Ἀχιλλέως ἐκεῖνα,
ἅ φησι περὶ τοῦ Ἕκτορος, ὅτι
<quote rend="blockquote" TEIform="quote">
<lb TEIform="lb"/>οὐ γὰρ ἐμῆς κόρυθος λεύσσουσι μέτωπον.</quote>

ταῦτα μὲν οἱ ξύμπαντες ἐν τῷ μέρει ἕκαστος.</p>
</sp>
</div1>
<div1 type="section" n="34" org="uniform" sample="complete" part="N" TEIform="div1">
<sp TEIform="sp">
<p TEIform="p">ὁ Πλάτων
δʼ ἄν μοι δοκεῖ καὶ διηγήσασθαί τι τῶν ἐκ Σικελίας
<pb id="p.357" TEIform="pb"/>
ὡς ἂν εἰδὼς τὰ πλεῖστα: τῷ γὰρ Συρακουσίῳ Γέλωνί
φασι δυσῶδες εἶναι τὸ στόμα καὶ τοῦτο ἐπὶ πολὺ διαλαθεῖν
αὐτόν, οὐδενὸς τολμῶντος ἐλέγχειν τύραννον ἄνδρα,
μέχρι δή τινα γυναῖκα ξένην συνενεχθεῖσαν αὐτῷ <milestone unit="section2" n="776" TEIform="milestone"/>
τολμῆσαι καὶ εἰπεῖν ὅπως ἔχοι: τὸν δὲ παρὰ τὴν γυναῖκα
ἐλθόντα τὴν ἑαυτοῦ ὀργίζεσθαι ὅτι οὐκ ἐμήνυσε πρὸς
αὐτὸν εἰδυῖα μάλιστα τὴν δυσωδίαν, τὴν δὲ παραιτεῖσθαι
συγγνώμην ἔχειν αὐτῇ: ὑπὲρ γὰρ τοῦ μὴ πεπειρᾶσθαι
ἄλλου ἀνδρὸς μηδὲ ὁμιλῆσαι πλησίον οἰηθῆναι ἅπασι τοῖς
ἀνδράσι τοιοῦτό τι ἀποπνεῖν τοῦ στόματος. καὶ ὁ Ἑρμότιμος
τοιγαροῦν ἅτε μόνοις τοῖς Στωϊκοῖς ξυνών, φαίη
ἂν ὁ Πλάτων, εἰκότως ἀγνοεῖ ὁποῖα τῶν ἄλλων τὰ στόματά
ἐστιν. ὅμοια δʼ ἂν καὶ Χρύσιππος εἴποι ἢ ἔτι πλείω
τούτων, εἴπερ λιπὼν αὐτὸν ἄκριτον ἐπὶ τὰ Πλάτωνος
ὁρμήσαιμι πιστεύσας τινὶ τῶν μόνῳ Πλάτωνι ὡμιληκότων.
ἑνί τε λόγῳ ξυνελών φημι, ἄχρι ἂν ἄδηλον ᾖ τίς
ἀληθής ἐστι προαίρεσις ἐν φιλοσοφίᾳ, μηδεμίαν αἱρεῖσθαι:
ὕβρις γὰρ ἐς τὰς ἄλλας τὸ τοιοῦτον.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="35" org="uniform" sample="complete" part="N" TEIform="div1">
<sp TEIform="sp">
<p TEIform="p">ὦ Λυκῖνε, πρὸς τῆς Ἑστίας, Πλάτωνα
μὲν καὶ Ἀριστοτέλην καὶ Ἐπίκουρον καὶ τοὺς ἄλλους
ἀτρεμεῖν ἐάσωμεν: οὐ γὰρ κατʼ ἐμὲ ἀνταγωνίζεσθαι αὐτοῖς:
νὼ δέ, ἐγώ τε καὶ σύ, ἐφʼ ἡμῶν αὐτῶν ἐξετάσωμεν,
εἰ τοιοῦτόν ἐστι τὸ φιλοσοφίας πρᾶγμα, οἷον ἐγώ
φημι αὐτὸ εἶναι. Αἰθίοπας δέ γε ἢ τὴν Γέλωνος γυναῖκα <milestone unit="section2" n="777" TEIform="milestone"/>
τί ἔδει καλεῖν ἐκ Συρακουσῶν ἐπὶ τὸν λόγον;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἀλλʼ ἐκεῖνοι μὲν ἀπίτωσαν ἐκποδών, εἴ σοι
δοκοῦσι περιττοὶ εἶναι πρὸς τὸν λόγον: σὺ δὲ λέγε ἤδη:
θαυμαστὸν γάρ τι ἐρεῖν ἔοικας.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> δοκεῖ μοι, ὦ Λυκῖνε, καὶ πάνυ δυνατὸν εἶναι
μόνα τὰ τῶν Στωϊκῶν ἐκμαθόντα εἰδέναι τἀληθὲς
ἀπὸ τούτων, κἂν μὴ τὰ τῶν ἄλλων ἐπεξέλθῃ τις ἐκμανθάνων
ἕκαστα. οὑτωσὶ δὲ σκόπει: ἤν τις λέγῃ πρὸς σὲ
<pb id="p.358" TEIform="pb"/>
μόνον τοῦτο, ὡς αἱ δύο δυάδες τὸν τέτταρα ἀριθμὸν
ἀποτελοῦσιν, ἆρα δεήσει περιιόντα σε πυνθάνεσθαι τῶν
ἄλλων, ὅσοι ἀριθμητικοί, μή τις ἄρα εἴη πέντε ἢ ἑπτα
λέγων αὐτὰς εἶναι; ἢ αὐτίκα εἰδείης ἂν ὅτι ὁ ἀνὴρ ἀληθῆ λέγει;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> αὐτίκα, ὦ Ἑρμότιμε.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> τί ποτʼ οὖν ἀδύνατον εἶναί σοι δοκεῖ, ἐντυγχάνοντά
τινα μόνοις τοῖς Στωϊκοῖς λέγουσι τἀληθῆ πείθεσθαί
τε αὐτοῖς καὶ μηκέτι δεῖσθαι τῶν ἄλλων εἰδότα
ὡς οὐκ ἄν ποτε τὰ τέτταρα πέντε γένοιτο, οὐδʼ ἂν μυρίοι
Πλάτωνες ἢ Πυθαγόραι λέγωσιν;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="36" org="uniform" sample="complete" part="N" TEIform="div1">
<sp TEIform="sp">
<p TEIform="p">οὐδὲν πρὸς ἔπος, ὦ Ἑρμότιμε: τὰ γὰρ
<milestone unit="section2" n="778" TEIform="milestone"/> ὁμολογούμενα τοῖς ἀμφισβητουμένοις εἰκάζεις, πάμπολυ
αὐτῶν διαφέροντα. ἢ τί ἂν φαίης; ἔστιν ᾧτινι ἐντετύχηκας
λέγοντι τὰς δύο δυάδας συντεθείσας τὸν ἑπτὰ ἢ
ἕνδεκα ἀριθμὸν ἀποτελεῖν;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐκ ἔγωγε: ἢ μαίνοιτʼ ἂν ὁ μὴ τέτταρα ξυμβαίνειν λέγων.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τί δαί; ἐντετύχηκας πώποτε — καὶ πρὸς Χαρίτων
πειρῶ ἀληθεύειν — Στωϊκῷ τινι καὶ Ἐπικουρείῳ
μὴ διαφερομένοις περὶ ἀρχῆς ἢ τέλους;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐδαμῶς.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὅρα τοίνυν μή πώς με παραλογίζῃ, ὦ γενναῖε,
καὶ ταῦτα φίλον ὄντα: ζητούντων γὰρ ἡμῶν οἵτινες
ἀληθεύουσιν ἐν φιλοσοφίᾳ, σὺ τοῦτο προαρπάσας
ἔδωκας φέρων τοῖς Στωϊκοῖς λέγων ὡς οὗτοί εἰσιν οἱ τὰ
δὶς δύο τέτταρα τιθέντες, ὅπερ ἄδηλον εἰ οὕτως ἔχει:
φαῖεν γὰρ ἂν οἱ Ἐπικούρειοι ἢ Πλατωνικοί, σφᾶς μὲν
<milestone unit="section2" n="779" TEIform="milestone"/> οὕτω ξυντιθέναι, ὑμᾶς δὲ πέντε ἢ ἑπτὰ λέγειν αὐτά. ἢ
οὐ δοκοῦσί σοι τοῦτο ποιεῖν, ὁπόταν ὑμεῖς μὲν μόνον τὸ
καλὸν ἀγαθὸν ἡγῆσθε εἶναι, οἱ Ἐπικούρειοι δὲ τὸ ἡδύ;
καὶ ὅταν ὑμεῖς λέγητε σώματα εἶναι ἅπαντα, ὁ Πλάτων
<pb id="p.359" TEIform="pb"/>
δὲ νομίζῃ καὶ ἀσώματόν τι ἐν τοῖς οὖσιν εἶναι; ἀλλʼ ὅπερ
ἔφην, πλεονεκτικῶς πάνυ τὸ ἀμφισβητούμενον συλλαβὼν
ὡς ἀναμφιλόγως ἴδιον τῶν Στωϊκῶν δίδως αὐτοῖς
ἔχειν, καίτοι ἀντιλαμβανομένων τῶν ἄλλων καὶ λεγόν
των αὐτῶν τοῦτο εἶναι, ἔνθα δὴ κρίσεως μάλιστα, οἶμαι,
δεῖ. ἂν μὲν οὖν πρόδηλον γένηται τοῦτο, ὡς Στωϊκῶν
ἐστι μόνων τὰ δὶς δύο τέτταρα ἡγεῖσθαι, ὥρα σιωπᾶν
τοῖς ἄλλοις: ἄχρι δʼ ἂν αὐτοῦ τούτου πέρι διαμάχωνται,
πάντων ὁμοίως ἀκουστέον ἢ εἰδέναι ὅτι πρὸς χάριν δικάζειν δόξομεν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="37" org="uniform" sample="complete" part="N" TEIform="div1">
<sp TEIform="sp">
<p TEIform="p">οὔ μοι δοκεῖς, ὦ Λυκῖνε, ξυνιέναι πῶς <milestone unit="section2" n="780" TEIform="milestone"/>
βούλομαι εἰπεῖν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐκοῦν σαφέστερον χρὴ λέγειν εἰ ἑτεροῖόν
τι, ἀλλὰ μὴ τοιοῦτον φήσεις.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> εἴσῃ αὐτίκα οἷόν τι λέγω. θῶμεν γάρ τινας
δύο ἐσεληλυθέναι ἐς τὸ Ἀσκληπιεῖον ἢ ἐς τοῦ Διονύσου
τὸ ἱερόν, εἶτα μέντοι φιάλην τινὰ τῶν ἱερῶν ἀπολωλέναι.
δεήσει δή που ἀμφοτέρους ἐρευνηθῆναι αὐτούς, ὁπότερος
ὑπὸ κόλπου ἔχει τὴν φιάλην.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καὶ μάλα.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἔχει δὲ πάντως ὁ ἕτερος.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> πῶς γὰρ οὔ, εἴ γε ἀπόλωλεν;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐκοῦν ἂν παρὰ τῷ προτέρῳ εὕρῃς αὐτήν,
οὐκέτι τὸν ἕτερον ἀποδύσεις: πρόδηλον γὰρ ὡς οὐκ ἔχει.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> πρόδηλον γάρ.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ εἴ γε μὴ εὕροιμεν ἐν τῷ τοῦ προτέρου
κόλπῳ, ὁ ἕτερος πάντως ἔχει, καὶ οὐδὲν ἐρεύνης οὐδὲ οὕτως δεῖ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἔχει γάρ.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ ἡμεῖς τοίνυν εἰ εὕροιμεν ἤδη παρὰ τοῖς
Στωϊκοῖς τὴν φιάλην, οὐκέτι ἐρευνᾶν τοὺς ἄλλους ἀξιώσομεν
<pb id="p.360" TEIform="pb"/>
ἔχοντες ὃ πάλαι ἐζητοῦμεν. ἢ τίνος γὰρ ἂν ἕνεκα ἔτι κάμνοιμεν;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="38" org="uniform" sample="complete" part="N" TEIform="div1">
<sp TEIform="sp">
<p TEIform="p">οὐδενός, εἴ γε εὕροιτε καὶ εὑρόντες ἔχοιτε
εἰδέναι ὡς ἐκεῖνο ἦν τὸ ἀπολωλός, ἢ ὅλως γνώριμον ὑμῖν
εἴη τὸ ἀνάθημα. νῦν δέ, ὦ ἑταῖρε, πρῶτον μὲν οὐ δύο
εἰσὶν οἱ παρελθόντες ἐς τὸν νεών, ὡς ἀναγκαῖον εἶναι τὸν
ἕτερον αὐτοῖν τὰ φώρια ἔχειν, ἀλλὰ μάλα πολλοί τινες,
εἶτα καὶ τὸ ἀπολόμενον αὐτὸ ἄδηλον ὅ τι ποτέ ἐστιν, εἴτε
φιάλη τις ἢ σκύφος ἢ στέφανος: ὅσοι γοῦν ἱερεῖς, ἄλλος
<milestone unit="section2" n="781" TEIform="milestone"/> ἄλλο εἶναι λέγουσι καὶ οὐδὲ περὶ τῆς ὕλης αὐτῆς ὁμολογοῦσιν,
ἀλλʼ οἱ μὲν χαλκοῦ, οἱ δὲ ἀργύρου, οἱ δὲ χρυσοῦ,
οἱ δὲ κασσιτέρου εἶναι αὐτὸ φάσκουσιν. ἀνάγκη τοίνυν
ἅπαντας ἀποδῦσαι τοὺς εἰσελθόντας, εἰ βούλει εὑρεῖν
τὸ ἀπολωλός: καὶ γὰρ ἂν παρὰ τῷ πρώτῳ εὐθὺς
εὕρῃς φιάλην χρυσῆν, ἔτι καὶ τοὺς ἄλλους σοι ἀποδυτέον.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> διὰ τί, ὦ Λυκῖνε;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὅτι ἄδηλον εἰ φιάλη τὸ ἀπολόμενον ἦν. εἰ δὲ
καὶ τοῦτο ὑπὸ πάντων ὁμολογηθείη, ἀλλʼ οὔτι γε χρυσῆν
ἅπαντές φασιν εἶναι τὴν φιάλην: εἰ δὲ καὶ μάλιστα
γνώριμον γένοιτο ὡς φιάλη ἀπόλοιτο χρυσῆ, καὶ σὺ παρὰ
τῷ πρώτῳ εὕροις φιάλην χρυσῆν, οὐδὲ οὕτω παύσῃ διερευνώμενος
τοὺς ἄλλους: οὐ γὰρ δῆλόν που εἰ αὐτὴ ἦν
ἡ τοῦ θεοῦ. ἢ οὐκ οἴει πολλὰς φιάλας εἶναι χρυσᾶς;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἔγωγε.
</p>
</sp>
</div1>
<div1 type="section" n="39" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> δεήσει δὴ ἐπὶ πάντας ἰέναι ἐρευνῶντα καὶ
τὰ παρʼ ἑκάστῳ εὑρεθέντα πάντα εἰς μέσον καταθέντα
εἰκάζειν ὅ τι ποτὲ αὐτῶν πρέποι ἂν θεῖον κτῆμα οἴεσθαι.
καὶ γὰρ αὖ τὸ τὴν πολλὴν ἀπορίαν παρεχόμενον τοῦτό
ἐστιν, ὅτι ἕκαστος τῶν ἀποδυθησομένων ἔχει τι πάντως,
ὁ μὲν σκύφον, ὁ δὲ φιάλην, ὁ δὲ στέφανον, καὶ ὁ
μὲν ἐκ χαλκοῦ, ὁ δὲ ἐκ χρυσοῦ, ὁ δὲ ἀργύρου: εἰ δὲ ὃ
ἔχει, τοῦτο τὸ ἱερόν ἐστιν, οὐδέπω δῆλον. πᾶσα τοίνυν
<pb id="p.361" TEIform="pb"/>
ἀνάγκη ἀπορεῖν ὅντινα ἱερόσυλον εἴπῃς, ὅπου γε καὶ εἰ
πάντες τὰ ὅμοια εἶχον, ἄδηλον ἦν καὶ οὕτως ὅστις ὁ τὰ
τοῦ θεοῦ ὑφῃρημένος: ἔστι γὰρ καὶ ἰδιωτικὰ ἔχειν. τὸ <milestone unit="section2" n="782" TEIform="milestone"/>
δʼ αἴτιον τῆς ἀγνοίας ἕν ἐστιν, οἶμαι, τὸ ἀνεπίγραφον
εἶναι τὴν ἀπολομένην φιάλην — θῶμεν γὰρ φιάλην ἀπολωλέναι
— ὡς εἴ γε ἐπεγέγραπτο τοῦ θεοῦ τὸ ὄνομα ἢ
τοῦ ἀναθέντος, ἧττον ἂν ἐκάμνομεν καὶ εὑρόντες τὴν
ἐπιγεγραμμένην ἐπεπαύμεθʼ ἂν ἀποδύοντες καὶ ἐνοχλοῦντες
τοὺς ἄλλους. οἶμαι δέ σε, ὦ Ἑρμότιμε, καὶ ἀγῶνας
ἤδη γυμνικοὺς ἑωρακέναι πολλάκις.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ ὀρθῶς οἴει: πολλάκις γὰρ καὶ πολλαχόθι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἦ οὖν ποτε καὶ παρὰ τοὺς ἀθλοθέτας αὐτοὺς ἐκαθέζου;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> νὴ Δία, ἔναγχος Ὀλυμπίασιν ἐπὶ τὰ λαιὰ
τῶν Ἑλλανοδικῶν, Εὐανδρίδου τοῦ Ἠλείου θέαν μοι
προκαταλαβόντος ἐν τοῖς ἑαυτοῦ πολίταις: ἐπεθύμουν
γὰρ ἐγγύθεν ἅπαντα ὁρᾶν τὰ παρὰ τοῖς Ἑλλανοδίκαις γιγνόμενα.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οἶσθα οὖν καὶ τοῦτο, πῶς κληροῦσιν ὅντινα
ᾧτινι χρὴ παλαίειν ἢ παγκρατιάζειν;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οἶδα γάρ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐκοῦν ἂν ἄμεινον σὺ εἴποις ὡς ἐγγύθεν ἰδών.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="40" org="uniform" sample="complete" part="N" TEIform="div1">
<sp TEIform="sp">
<p TEIform="p">τὸ μὲν παλαιὸν ἐπὶ Ἡρακλέους ἀγωνοθετοῦντος φύλλα δάφνης —
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> μή μοι τὰ πάλαι, ὦ Ἑρμότιμε, ἃ δὲ εἶδες
ἐγγύθεν, ἐκεῖνα λέγε.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> κάλπις ἀργυρᾶ πρόκειται ἱερὰ τοῦ θεοῦ: ἐς
ταύτην ἐμβάλλονται κλῆροι μικροί, ὅσον δὴ κυαμιαῖοι τὸ
μέγεθος, ἐπιγεγραμμένοι. ἐγγράφεται δὲ ἐς δύο μὲν ἄλφα <milestone unit="section2" n="783" TEIform="milestone"/>
ἐν ἑκατέρῳ, ἐς δύο δὲ τὸ βῆτα, καὶ ἐς ἄλλους δύο τὸ
γάμμα καὶ ἑξῆς κατὰ τὰ αὐτά, ἢν πλείους οἱ ἀθληταὶ ὦσι,
δύο ἀεὶ κλῆροι τὸ αὐτὸ γράμμα ἔχοντες. προσελθὼν δὴ
<pb id="p.362" TEIform="pb"/>
τῶν ἀθλητῶν ἕκαστος προσευξάμενος τῷ Διὶ καθεὶς τὴν
χεῖρα ἐς τὴν κάλπιν ἀνασπᾷ τῶν κλήρων ἕνα καὶ μετʼ
ἐκεῖνον ἕτερος, καὶ παρεστὼς μαστιγοφόρος ἑκάστῳ ἀνέχει
αὐτοῦ τὴν χεῖρα οὐ παρέχων ἀναγνῶναι ὅ τι τὸ γράμμα
ἐστὶν ὃ ἀνέσπακεν. ἁπάντων δὲ ἤδη ἐχόντων ὁ ἀλυτάρχης,
οἶμαι, ἢ τῶν Ἑλλανοδικῶν αὐτῶν εἷς — οὐκέτι
γὰρ τοῦτο μέμνημαι — περιιὼν ἐπισκοπεῖ τοὺς κλήρους
ἐν κύκλῳ ἑστώτων καὶ οὕτω τὸν μὲν τὸ ἄλφα ἔχοντα τῷ
τὸ ἕτερον ἄλφα ἀνεσπακότι παλαίειν ἢ παγκρατιάζειν
συνάπτει, τὸν δὲ τὸ βῆτα τῷ τὸ βῆτα ὁμοίως καὶ τοὺς
ἄλλους τοὺς ὁμογράμμους κατὰ ταὐτά: οὕτω μὲν γάρ,
ἢν ἄρτιοι ὦσιν οἱ ἀγωνισταί, οἷον ὀκτὼ ἢ τέτταρες ἢ δώδεκα,
ἢν δὲ περιττοί, πέντε ἑπτὰ ἐννέα, γράμμα τι περιττὸν
ἑνὶ κλήρῳ ἐγγραφὲν συμβάλλεται αὐτοῖς, ἀντίγραφον
ἄλλο οὐκ ἔχον. ὃς δʼ ἂν τοῦτο ἀνασπάσῃ, ἐφεδρεύει
περιμένων, ἔστʼ ἂν ἐκεῖνοι ἀγωνίσωνται: οὐ γὰρ ἔχει τὸ
<milestone unit="section2" n="784" TEIform="milestone"/> ἀντίγραμμα: καὶ ἔστι τοῦτο οὐ μικρὰ εὐτυχία τοῦ ἀθλητοῦ,
τὸ μέλλειν ἀκμῆτα τοῖς κεκμηκόσι συμπεσεῖσθαι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="41" org="uniform" sample="complete" part="N" TEIform="div1">
<sp TEIform="sp">
<p TEIform="p">Ἔχʼ ἀτρέμας: τούτου γὰρ ἐδεόμην μάλιστα.
οὐκοῦν ἐννέα ὄντες ἀνεσπάκασιν ἅπαντες καὶ ἔχουσι
τοὺς κλήρους. περιιὼν δὴ — βούλομαι γάρ σε Ἑλλανοδίκην
ἀντὶ θεατοῦ ποιῆσαι — ἐπισκοπεῖς τὰ γράμματα,
καὶ οὐ πρότερον, οἶμαι, μάθοις ἂν ὅστις ὁ ἔφεδρός ἐστιν,
ἢν μὴ ἐπὶ πάντας ἔλθῃς καὶ συζεύξῃς αὐτούς.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> πῶς, ὦ Λυκῖνε, τοῦτο φής;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἀδύνατόν ἐστιν εὐθὺς εὑρεῖν τὸ γράμμα
ἐκεῖνο τὸ δηλοῦν τὸν ἔφεδρον, ἢ τὸ μὲν γράμμα ἴσως ἂν
εὕροις, οὐ μὴν εἴσῃ γε εἰ ἐκεῖνός ἐστιν: οὐ γὰρ προείρηται
ὅτι τὸ Κ ἢ τὸ Μ ἢ τὸ Ι ἐστὶ τὸ χειροτονοῦν τὸν ἔφεδρον:
ἀλλʼ ἐπειδὰν τῷ Α ἐντύχῃς, ζητεῖς τὸν τὸ ἕτερον
Α ἔχοντα καὶ εὑρὼν ἐκείνους μὲν ἤδη συνέζευξας, ἐντυχὼν
δὲ αὖθις τῷ βῆτα το ἕτερον βῆτα ὅπου ἐστὶ ζητεῖς,
<pb id="p.363" TEIform="pb"/>
τὸ ἀντίπαλον τῷ εὑρεθέντι, καὶ ἐπὶ πάντων ὁμοίως,
ἄχρι ἂν ἐκεῖνός σοι περιλειφθῇ ὁ τὸ μόνον γράμμα ἔχων τὸ ἀνανταγώνιστον.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="42" org="uniform" sample="complete" part="N" TEIform="div1">
<sp TEIform="sp">
<p TEIform="p">τί δʼ εἰ ἐκείνῳ πρώτῳ ἢ δευτέρῳ ἐντύχοις. τί ποιήσεις;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐ μὲν οὖν, ἀλλὰ σὺ ὁ Ἑλλανοδίκης ἐθέλω
εἰδέναι ὅ τι καὶ πράξεις, πότερον αὐτίκα ἐρεῖς ὅτι οὗτός
ἐστιν ὁ ἔφεδρος, ἢ δεήσει ἐπὶ πάντας ἐν κύκλῳ ἐλθόντα
ἰδεῖν εἴ που αὐτῷ γράμμα ὅμοιόν ἐστιν; ὡς εἴ γε μὴ
τοὺς πάντων κλήρους ἴδοις, οὐκ ἂν μάθοις τὸν ἔφεδρον.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ μήν, ὦ Λυκῖνε, ῥᾳδίως ἂν μάθοιμι: ἐπὶ
γοῦν τῶν ἐννέα ἢν τὸ Ε εὕρω πρῶτον ἢ δεύτερον, οἶδα <milestone unit="section2" n="785" TEIform="milestone"/>
ὅτι ἔφεδρος ὁ τοῦτο ἔχων ἐστί.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> πῶς, ὦ Ἑρμότιμε;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὕτως: τὸ Α δύο αὐτῶν ἔχουσι καὶ τὸ Β
ὁμοίως δύο, τῶν λοιπῶν δὲ τεττάρων ὄντων οἱ μὲν τὸ Γ,
οἱ δὲ τὸ Δ πάντως ἀνεσπάκασι καὶ ἀνήλωται ἤδη ἐς τοὺς
ἀθλητὰς ὀκτὼ ὄντας τὰ τέτταρα γράμματα. δῆλον οὖν
ὅτι μόνον ἂν οὕτω περιττὸν εἴη τὸ ἑξῆς γράμμα τὸ Ε,
καὶ ὁ τοῦτο ἀνεσπακὼς ἔφεδρός ἐστι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> πότερον, ὦ Ἑρμότιμε, ἐπαινέσω σε τῆς συνέσεως,
ἢ θέλεις ἀντείπω τά γʼ ἐμοὶ δοκοῦντα, ὁποῖα ἂν ᾖ;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> νὴ Δία: διαπορῶ μέντοι ὅ τι ἂν εὔλογον
ἀντειπεῖν ἔχοις πρὸς τὸ τοιοῦτον.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="43" org="uniform" sample="complete" part="N" TEIform="div1">
<sp TEIform="sp">
<p TEIform="p">σὺ μὲν γὰρ ὡς ἑξῆς παντως γραφομένων
τῶν γραμμάτων εἴρηκας, οἷον πρώτου τοῦ Α, δευτέρου
δὲ τοῦ Β καὶ κατὰ τὴν τάξιν, ἄχρι ἂν ἐς ἓν αὐτῶν τελευτήσῃ
ὁ ἀριθμὸς τῶν ἀθλητῶν: καὶ δίδωμί σοι Ὀλυμπίασιν
οὕτω γίγνεσθαι. τί δέ, εἰ ἐξελόντες ἀτάκτως πέντε
γράμματα ἐξ ἁπάντων, τὸ Χ καὶ τὸ Σ καὶ τὸ Ζ καὶ το
Κ καὶ τὸ Θ, τὰ μὲν ἄλλα τέτταρα διπλᾶ ἐπὶ τῶν κλήρων
τῶν ὀκτὼ γράφοιμεν, τὸ δὲ Ζ μόνον ἐπὶ τοῦ ἐνάτου, ὃ
<pb id="p.364" TEIform="pb"/>
δὴ καὶ δηλοῦν ἔμελλεν ἡμῖν τὸν ἔφεδρον, τί ποιήσεις
πρῶτον εὑρὼν τὸ Ζ; τῷ διαγνώσῃ ἔφεδρον ὄντα τὸν
ἔχοντα αὐτό, ἢν μὴ ἐπὶ πάντας ἐλθὼν εὕρῃς οὐδὲν αὐτῷ
συμφωνοῦν; οὐ γὰρ εἶχες ὥσπερ νῦν τῇ τάξει αὐτῶν τεκμαίρεσθαι.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> Δυσαπόκριτον τοῦτο ἐρωτᾷς.
<milestone unit="section2" n="786" TEIform="milestone"/>
</p>
</sp>
</div1>
<div1 type="section" n="44" org="uniform" sample="complete" part="N" TEIform="div1">
<sp TEIform="sp">
<p TEIform="p">ΛΥΚ&gt; Ἰδοὺ δὴ καὶ ἑτέρως τὸ αὐτὸ ἐπισκόπησον.
τί γάρ, εἰ μηδὲ γράμματα γράφοιμεν ἐπὶ τῶν κλήρων,
ἀλλά τινα σημεῖα καὶ χαρακτῆρας, οἷα πολλὰ Αἰγύπτιοι
γράφουσιν ἀντὶ τῶν γραμμάτων, κυνοκεφάλους τινὰς
ὄντας καὶ λεοντοκεφάλους ἀνθρώπους; ἢ ἐκεῖνα μὲν ἐάσωμεν,
ἐπείπερ ἀλλόκοτά ἐστι. φέρε δὲ τὰ μονοειδῆ καὶ
ἁπλᾶ ἐπιγράψωμεν ὡς οἷόν τε εἰκάσαντες ἀνθρώπους ἐπὶ
δυοῖν κλήροιν, δύο ἵππους ἐπὶ δυοῖν καὶ ἀλεκτρυόνας
δύο καὶ κύνας δύο, τῷ δὲ ἐνάτῳ λέων ἔστω τοὐπίσημον.
ἢν τοίνυν τῷ λεοντοφόρῳ τούτῳ κλήρῳ ἐν ἀρχῇ ἐντύχῃς,
πόθεν ἕξεις εἰπεῖν ὅτι οὗτός ἐστιν ὁ τὸν ἔφεδρον ποιῶν.
ἢν μὴ παραθεωρήσῃς ἅπαντας ἐπιὼν εἴ τις καὶ ἄλλος λέοντα ἔχει;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐκ ἔχω ὅ τι σοι ἀποκρίνωμαι, ὦ Λυκῖνε.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="45" org="uniform" sample="complete" part="N" TEIform="div1">
<sp TEIform="sp">
<p TEIform="p">εἰκότως: οὐδὲ γὰρ εὐπρόσωπον οὐδέν.
ὥστε ἢν ἐθέλωμεν ἢ τὸν ἔχοντα τὴν ἱερὰν φιάλην εὑρεῖν
ἢ τὸν ἔφεδρον ἢ τὸν ἄριστα ἡγησόμενον ἡμῖν ἐς τὴν πόλιν
ἐκείνην τὴν Κόρινθον, ἐπὶ πάντας ἀναγκαίως ἀφιξόμεθα
καὶ ἐξετάσομεν ἄκρως πειρώμενοι καὶ ἀποδύοντες
καὶ παραθεωροῦντες: μόλις γὰρ ἂν οὕτω τἀληθὲς ἐκμάθοιμεν.
<milestone unit="section2" n="787" TEIform="milestone"/> καὶ εἴ γέ τις μέλλει σύμβουλός μοι ἀξιόπιστος
ἔσεσθαι φιλοσοφίας πέρι, ἥντινα φιλοσοφητέον, οὗτος
ἂν εἴη μόνος ὁ τὰ ὑπὸ πασῶν αὐτῶν λεγόμενα εἰδώς, οἱ
δʼ ἄλλοι ἀτελεῖς, καὶ οὐκ ἂν πιστεύσαιμι αὐτοῖς, ἔστʼ ἂν
καὶ μιᾶς ἀπείρατοι ὦσι: τάχα γὰρ ἂν ἡ ἀρίστη ἐκείνη
εἴη. οὐ γὰρ δὴ εἴ τις παραστησάμενος καλὸν ἄνθρωπον
<pb id="p.365" TEIform="pb"/>
λέγοι τοῦτον εἶναι κάλλιστον ἀνθρώπων ἁπάντων, πιστεύσαιμεν
ἂν αὐτῷ, ἢν μὴ εἰδῶμεν ὅτι πάντας ἀνθρώπους
ἑώρακεν: ἴσως μὲν γὰρ καὶ οὗτος καλός, εἰ δὲ πάντων
κάλλιστος, οὐκ ἂν ἔχοι εἰδέναι μὴ ἰδὼν ἅπαντας.
ἡμεῖς δὲ οὐκ αὐτὸ μόνον καλοῦ, ἀλλὰ τοῦ καλλίστου δεόμεθα,
καὶ ἢν μὴ τοῦτο εὕρωμεν, οὐδὲν ἡμῖν πλέον πεπρᾶχθαι
ἡγησόμεθα: οὐ γὰρ ἀγαπήσομεν ὁποιῳδήποτε
καλῷ ἐντυχόντες, ἀλλʼ ἐκεῖνο τὸ ἀκρότατον ζητοῦμεν
κάλλος, ὅπερ ἀνάγκη ἓν εἶναι.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="46" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀληθῆ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τί οὖν; ἔχεις μοί τινα εἰπεῖν ἁπάσης ὁδοῦ
πεπειραμένον ἐν φιλοσοφίᾳ, καὶ ὃς τά τε ὑπὸ Πυθαγόρου
καὶ Πλάτωνος καὶ Ἀριστοτέλους καὶ Χρυσίππου καὶ
Ἐπικούρου καὶ τῶν ἄλλων λεγόμενα εἰδὼς τελευτῶν μίαν
εἵλετο ἐξ ἁπασῶν ὁδῶν ἀληθῆ τε δοκιμάσας καὶ πείρᾳ
μαθὼν ὡς μόνη ἄγει εὐθὺ τῆς εὐδαιμονίας; εἰ γάρ τινα <milestone unit="section2" n="788" TEIform="milestone"/>
τοιοῦτον εὕροιμεν, παυσόμεθα πράγματα ἔχοντες.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐ ῥᾴδιον, ὦ Λυκῖνε, τοιοῦτον ἄνδρα εὑρεῖν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="47" org="uniform" sample="complete" part="N" TEIform="div1">
<sp TEIform="sp">
<p TEIform="p">τί δὴ οὖν πράξομεν, ὦ Ἑρμότιμε; οὐκ
ἀπαγορευτέον οἶμαι, ἐπεὶ μηδενὸς ἡγεμόνος τοιούτου ἔς
γε τὸ παρὸν εὐποροῦμεν. ἆρα τόδε πάντων κράτιστόν
ἐστι καὶ ἀσφαλέστατον, αὐτὸν ἕκαστον ἀρξάμενον διὰ
πάσης προαιρέσεως χωρῆσαι καὶ ἐπισκέψασθαι ἀκριβῶς
τὰ ὑπὸ πάντων λεγόμενα;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἔοικεν ἀπό γε τούτων: πλὴν ἐκεῖνο μὴ ἐναντίον
ᾖ, ὃ μικρῷ πρόσθεν ἔλεγες, ὡς οὐ ῥᾴδιον ἐπιδόντα
ἑαυτὸν καὶ πετάσαντα τὴν ὀθόνην ἀναδραμεῖν αὖθις.
πῶς γὰρ οἷόν τε πάσας ἐπελθεῖν τὰς ὁδοὺς ἐν τῇ πρώτῃ,
ὡς φής, κατασχεθησομένῳ;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἐγώ σοι φράσω: τὸ τοῦ Θησέως ἐκεῖνο μιμησόμεθα,
καί τι λίνον παρὰ τῆς τραγικῆς Ἀριάδνης λαβόντες
<pb id="p.366" TEIform="pb"/>
εἴσιμεν ἐς τὸν λαβύρινθον ἕκαστον, ὡς ἔχειν
ἀπραγμόνως μηρυόμενοι αὐτὸ ἐξιέναι
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> τίς οὖν ἂν ἡμῖν Ἀριάδνη γένοιτʼ ἂν ἢ πόθεν
τοῦ λίνου εὐπορήσομεν;
<milestone unit="section2" n="789" TEIform="milestone"/>
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> θάρρει, ὦ ἑταῖρε: δοκῶ γάρ μοι εὑρηκέναι
οὗτινος ἐχόμενοι ἐξέλθοιμεν ἄν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> τί οὖν τοῦτό ἐστιν;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐκ ἐμὸν ἐρῶ, ἀλλά τινος τῶν σοφῶν, τὸ
<q direct="unspecified" TEIform="q">νῆφε καὶ μέμνησο ἀπιστεῖν:</q> ἢν γὰρ μὴ ῥᾳδίως πιστεύωμεν
ἀκούοντες, ἀλλὰ δικαστικῶς αὐτὸ ποιῶμεν ἀπολιπόντες
καὶ τοῖς ἑξῆς λόγον, ἴσως εὐμαρῶς ἂν τοὺς λαβυρίνθους ἐκφύγοιμεν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> εὖ λέγεις, καὶ τοῦτο ποιῶμεν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="48" org="uniform" sample="complete" part="N" TEIform="div1">
<sp TEIform="sp">
<p TEIform="p">εἶεν. ἐπὶ τίνα δὴ αὐτῶν πρῶτον ἔλθοιμεν
ἄν; ἢ τοῦτο μὲν οὐδὲν διοίσει; ἀρξάμενοι δὲ ἀφʼ
ὁτουοῦν, οἷον ἀπὸ Πυθαγόρου, ἢν οὕτω τύχῃ, πόσῳ ἂν
χρόνῳ οἰόμεθα ἐκμαθεῖν τὰ Πυθαγόρου ἅπαντα; καὶ μή
μοι ἐξαίρει καὶ τὰ πέντε ἔτη ἐκεῖνα τὰ τῆς σιωπῆς: σὺν
δʼ οὖν τοῖς πέντε ἱκανὰ τριάκοντα, οἶμαι, εἰ δὲ μή, ἀλλὰ
πάντως γε εἴκοσι.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> θῶμεν οὕτως.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> εἶτα ἑξῆς τῷ Πλάτωνι θετέον δηλαδὴ τοσαῦτα
ἕτερα, ἔτι μὴν καὶ Ἀριστοτέλει οὐκ ἐλάττω.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐ γάρ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> Χρυσίππῳ δέ γε οὐκέτι ἐρήσομαί σε πόσα: οἴδα
γὰρ παρὰ σοῦ ἀκούσας ὅτι τετταράκοντα μόγις ἱκανά.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὕτως.
<milestone unit="section2" n="790" TEIform="milestone"/>
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> εἶτα ἑξῆς Ἐπικούρῳ καὶ τοῖς ἄλλοις. ὡς δὲ
οὐ πολλὰ ταῦτα τίθημι, ἐκεῖθεν μάθοις ἄν, ἢν ἐννοήσῃς,
ὅσοι ὀγδοηκοντούτεις εἰσὶ Στωϊκοὶ ἢ Ἐπικούρειοι ἢ Πλατωνικοὶ
ὁμολογοῦντες μὴ ταῦτα εἰδέναι πάντα τὰ τῆς
ἑαυτοῦ αἱρέσεως ἕκαστος, ὡς μηδὲν ἐνδεῖν σφίσιν ἐς τὰ
<pb id="p.367" TEIform="pb"/>
μαθήματα: εἰ δὲ μή, ἀλλὰ Χρύσιππός γε καὶ Ἀριστοτέλης
καὶ Πλάτων φαῖεν ἄν, καὶ πρὸ τούτων ὁ Σωκράτης
οὐδὲν φαυλότερος αὐτῶν, ὃς ἐκεκράγει πρὸς ἅπαντας
οὐχ ὅπως μὴ πάντα, ἀλλὰ μηδʼ ὅλως εἰδέναι τι ἢ τοῦτο
μόνον ὅτι οὐκ οἶδε. λογισώμεθα οὖν ἐξ ἀρχῆς: εἴκοσι τῷ
Πυθαγόρᾳ ἐτίθεμεν, εἶτα Πλάτωνι τοσαῦθʼ ἕτερα, εἶτα
ἑξῆς τοῖς ἄλλοις. πόσα δʼ οὖν ταῦτα συντεθέντα ἐν κεφαλαίῳ
γένοιτʼ ἄν, εἰ δέκα μόνας θεῖμεν τὰς αἱρέσεις ἐν φιλοσοφία;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ὑπὲρ διακόσια, ὦ Λυκῖνε.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> βούλει οὖν ἀφαιρῶμεν τὸ τέταρτον, ὡς πεντήκοντα
καὶ ἑκατὸν ἔτη ἱκανὰ εἶναι, ἢ τὸ ἥμισυ ὅλον;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="49" org="uniform" sample="complete" part="N" TEIform="div1">
<sp TEIform="sp">
<p TEIform="p">αὐτὸς ἂν εἰδείης ἄμεινον: ἐγὼ δὲ ὁρῶ
τοῦτο, ὅτι ὀλίγοι ἂν καὶ οὕτω διὰ πασῶν ἐξέλθοιεν ἐκ
γενετῆς εὐθὺς ἀρξάμενοι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τί οὖν ἂν πάθοι τις, ὦ Ἑρμότιμε, εἰ τοιοῦτόν
ἐστι τὸ πρᾶγμα; ἢ ἀνατρεπτέον ἐκεῖνα τὰ ἤδη ὡμολογημένα,
ὡς οὐκ ἄν τις ἕλοιτο ἐκ πολλῶν τὸ βέλτιστον
μὴ οὐχὶ πειραθεὶς ἁπάντων; ὡς τόν γε ἄνευ πείρας αἱρούμενον
μαντείᾳ μᾶλλον ἢ κρίσει τἀληθὲς ἀναζητοῦντα. <milestone unit="section2" n="791" TEIform="milestone"/>
οὐχ οὕτως ἐλέγομεν;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ναί.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> πᾶσα τοίνυν ἀνάγκη ἐπὶ τοσοῦτον βιῶναι
ἡμᾶς, εἰ μέλλοιμεν εὖ τε αἱρήσεσθαι ἁπάντων πειραθέντες
καὶ ἑλόμενοι φιλοσοφήσειν καὶ φιλοσοφήσαντες εὐδαιμονήσειν:
πρὶν δὲ ρὕτω ποιῆσαι, ἐν σκότῳ, φασίν,
ὀρχοίμεθʼ ἂν οἷς ἂν τύχωμεν προσπταίοντες καὶ ὅ τι ἂν
πρῶτον ἐς τὰς χεῖρας ἔλθῃ, τοῦτʼ εἶναι τὸ ζητούμενον
ὑπολαμβάνοντες διὰ τὸ μὴ εἰδέναι τἀληθές. εἰ δὲ καὶ εὕροιμεν
ἄλλως κατά τινα ἀγαθὴν τύχην περιπεσόντες αὐτῷ,
οὐχ ἕξομεν βεβαίως εἰδέναι εἰ ἐκεῖνό ἐστιν ὃ ζητοῦμεν:
<pb id="p.368" TEIform="pb"/>
πολλὰ γάρ ἐστιν ὅμοια αὑτοῖς, λέγοντα ἕκαστον
αὐτὸ εἶναι τἀληθέστατον.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="50" org="uniform" sample="complete" part="N" TEIform="div1">
<sp TEIform="sp">
<p TEIform="p">ὦ Λυκῖνε, οὐκ οἶδʼ ὅπως εὔλογα μὲν δοκεῖς
μοι λέγειν, ἀτὰρ — εἰρήσεται γὰρ τἀληθές — οὐ
μετρίως ἀνιᾷς με διεξιὼν αὐτὰ καὶ ἀκριβολογούμενος
οὐδὲν δέον. ἴσως δὲ καὶ ἔοικα οὐκ ἐπʼ ἀγαθῷ ἐξεληλυθέναι
τήμερον ἐκ τῆς οἰκίας καὶ ἐξελθὼν ἐντετυχηκέναι
σοι, ὅς με πλησίον ἤδη τῆς ἐλπίδος ὄντα εἰς ἀπορίας φέρων
ἐμβέβληκας ἀδύνατον ἀποφαίνων τῆς ἀληθείας τὴν
εὕρεσιν ἐτῶν γε τοσούτων δεομένην.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐκοῦν, ὦ ἑταῖρε, πολὺ δικαιότερον μέμφοιο
ἂν τῷ πατρί σου Μενεκράτει καὶ τῇ μητρὶ — ἥτις ποτὲ
καὶ ἐκαλεῖτο, οὐ γὰρ οἶδα — ἢ καὶ πολὺ πρότερον τῇ
<milestone unit="section2" n="792" TEIform="milestone"/> φύσει ἡμῶν, ὅτι σε μὴ κατὰ τὸν Τιθωνὸν πολυετῆ καὶ
μακρόβιον ἔθεσαν, ἀλλὰ περιέγραψαν μὴ πλείω βιῶναι
τὸ μήκιστον ἐτῶν ἑκατὸν ἄνθρωπον ὄντα. ἐγὼ δὲ μετὰ
σοῦ σκεπτόμενος εὗρον τὸ ἐκ τοῦ λόγου ἀποβάν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="51" org="uniform" sample="complete" part="N" TEIform="div1">
<sp TEIform="sp">
<p TEIform="p">οὔκ, ἀλλʼ ὑβριστὴς ἀεὶ σύ, καὶ οὐκ οἶδʼ
ὅ τι παθὼν μισεῖς φιλοσοφίαν καὶ ἐς τοὺς φιλοσοφοῦντας ἀποσκώπτεις.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὦ Ἑρμότιμε, ἥτις μὲν ἡ ἀλήθειά ἐστιν ὑμεῖς
ἂν ἄμεινον εἴποιτε οἱ σοφοί, σύ τε καὶ ὁ διδάσκαλος: ἐγὼ
δὲ τό γε τοσοῦτον οἶδα, ὡς οὐ πάνυ ἡδεῖά ἐστιν αὐτὴ τοῖς
ἀκούουσιν, ἀλλὰ παρευδοκιμεῖται ὑπὸ τοῦ ψεύδους παρὰ
πολύ: εὐπροσωπότερον γὰρ ἐκεῖνο καὶ διὰ τοῦτο ἥδιον:
ἡ δὲ ἅτε μηδὲν κίβδηλον ἑαυτῇ συνειδυῖα μετὰ παρρησίας
διαλέγεται τοῖς ἀνθρώποις, καὶ διὰ τοῦτο ἄχθονται αὐτῇ.
ἰδού γέ τοι, καὶ σὺ νῦν ἄχθῃ μοι τἀληθὲς ἐξευρόντι περὶ
τούτων μετὰ σοῦ καὶ δηλώσαντι οἵων ἐρῶμεν ἐγώ τε καὶ
σύ, ὡς οὐ πάνυ ῥᾳδίων: ὥσπερ εἰ ἀνδριάντος ἐρῶν
ἐτύγχανες καὶ ᾤου τεύξεσθαι ὑπολαμβάνων ἄνθρωπον
εἶναι, ἐγὼ δὲ κατιδὼν ὡς λίθος ἢ χαλκὸς εἴη ἐμήνυσα
<pb id="p.369" TEIform="pb"/>
πρός σε ὑπʼ εὐνοίας ὅτι ἀδυνάτων ἐρᾷς, καὶ τότε δύσνουν
ἐμὲ εἶναι ᾤου ἂν σαυτῷ, διότι σε οὐκ εἴων ἐξαπατᾶσθαι
ἀλλόκοτα καὶ ἀνέλπιστα ἐλπίζοντα.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="52" org="uniform" sample="complete" part="N" TEIform="div1">
<sp TEIform="sp">
<p TEIform="p">οὐκοῦν τοῦτο, ὦ Λυκῖνε, φής, ὡς οὐ <milestone unit="section2" n="793" TEIform="milestone"/>
φιλοσοφητέον ἡμῖν, ἀλλὰ χρὴ ἀργίᾳ παραδιδόντας αὑτοὺς
ἰδιώτας καταβιῶναι;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καὶ ποῦ τοῦτο ἤκουσας ἐμοῦ λέγοντος; ἐγὼ
γὰρ οὐχ ὡς οὐ φιλοσοφητέον φημί, ἀλλʼ ἐπείπερ φιλοσοφητέον
ὁδοί τε πολλαί εἰσιν ἐπὶ φιλοσοφίαν ἑκάστη καὶ
ἀρετὴν ἄγειν φάσκουσαι, ἡ δὲ ἀληθὴς ἐν αὐταῖς ἄδηλος,
ἀκριβῆ ποιήσασθαι τὴν διαίρεσιν. ἀδύνατον δέ γε ἡμῖν
ἐφαίνετο πολλῶν προτεθέντων ἑλέσθαι τὸ ἄριστον, εἰ μὴ
ἐπὶ πάντα ἴοι τις πειρώμενος: εἶτά πως μακρὰ ἡ πεῖρα
ὤφθη. σὺ δὲ πῶς ἀξιοῖς; — αὖθις γὰρ ἐρήσομαι — ὅτῳ
ἂν πρώτῳ ἐντύχῃς, τούτῳ ἕψῃ καὶ συμφιλοσοφήσεις,
κἀκεῖνος ἕρμαιον ποιήσεταί σε;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="53" org="uniform" sample="complete" part="N" TEIform="div1">
<sp TEIform="sp">
<p TEIform="p">καί τί σοι ἀποκριναίμην ἂν ἔτι, ὃς οὔτε
αὐτόν τινα κρίνειν οἷόν τε εἶναι φής, ἢν μὴ φοίνικος
ἔτη βιώσῃ πάντας ἐν κύκλῳ περιιὼν καὶ πειρώμενος,
οὔτε τοῖς προπεπειραμένοις πιστεύειν ἀξιοῖς οὔτε τοῖς
πολλοῖς ἐπαινοῦσι καὶ μαρτυροῦσι;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τίνας φὴς τοὺς πολλοὺς εἰδότας καὶ πεπειραμένους
ἁπάντων; εἰ γάρ τις τοιοῦτός ἐστιν, ἱκανὸς
ἔμοιγε καὶ εἷς, καὶ οὐκέτι πολλῶν δεήσει. ἢν δὲ τοὺς οὐκ
εἰδότας λέγῃς, οὐδέν τι τὸ πλῆθος αὐτῶν προσάξεταί με
πιστεύειν, ἄχρι ἂν ἢ μηδὲν ἢ ἓν εἰδότες περὶ ἁπάντων ἀποφαίνωνται. <milestone unit="section2" n="794" TEIform="milestone"/>
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> μόνος δὲ σὺ τἀληθὲς κατεῖδες, οἱ δὲ ἄλλοι
ἀνόητοι ἅπαντες, ὅσοι φιλοσοφοῦσι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καταψεύδῃ μου, ὦ Ἑρμότιμε, λέγων ὡς ἐγὼ
προτίθημί πῃ ἐμαυτὸν τῶν ἄλλων ἤ τάττω ὅλως ἐν τοῖς
<pb id="p.370" TEIform="pb"/>
εἰδόσι, καὶ οὐ μνημονεύεις ὧν ἔφην, οὐκ αὐτὸς εἰδέναι
τἀληθὲς ὑπὲρ τοὺς ἄλλους διατεινόμενος, ἀλλὰ μετὰ
πάντων αὐτὸ ἀγνοεῖν ὁμολογῶν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="54" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀλλʼ, ὦ Λυκῖνε, τὸ μὲν ἐπὶ πάντας ἐλθεῖν
χρῆναι καὶ πειραθῆναι ὧν φασι καὶ τὸ μὴ ἂν ἄλλως
ἑλέσθαι τὸ βέλτιον ἢ οὕτως, εὔλογον ἴσως, τὸ δὲ τῇ πείρᾳ
ἑκάστῃ τοσαῦτα ἔτη ἀποδιδόναι, παγγέλοιον, ὥσπερ
οὐχ οἷόν τε ὂν ἀπʼ ὀλίγων καταμαθεῖν τὰ πάντα. ἐμοὶ
δὲ καὶ πάνυ ῥᾴδιον εἶναι δοκεῖ τὸ τοιοῦτον καὶ οὐ πολλῆς
διατριβῆς δεόμενον: φασί γέ τοι τῶν πλαστῶν τινα,
Φειδίαν οἶμαι, ὄνυχα μόνον λέοντος ἰδόντα ἀπʼ ἐκείνου
<milestone unit="section2" n="795" TEIform="milestone"/> ἀναλελογίσθαι, ἡλίκος ἂν ὁ πᾶς λέων γένοιτο κατʼ ἀξίαν
τοῦ ὄνυχος ἀναπλασθείς. καὶ σὺ δέ, ἤν τίς σοι χεῖρα μόνην
ἀνθρώπου δείξῃ τὸ ἄλλο σῶμα κατακαλύψας, εἴσῃ,
οἶμαι, αὐτίκα ὅτι ἄνθρωπός ἐστι τὸ κατακεκαλυμμένον,
κἂν μὴ τὸ πᾶν σῶμα ἴδῃς. καὶ τοίνυν τὰ μὲν κεφαλαιώδη
ὧν ἅπαντες λέγουσι, ῥᾴδιον καταμαθεῖν ἐν ὀλίγῳ μορίῳ
ἡμέρας, τὸ δὲ ὑπερακριβὲς τοῦτο καὶ μακρᾶς τῆς ἐξετάσεως
δεόμενον οὐ πάνυ ἀναγκαῖον ἐς τὴν αἵρεσιν τοῦ
βελτίονος, ἀλλʼ ἔστι κρῖναι καὶ ἀπʼ ἐκείνων.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="55" org="uniform" sample="complete" part="N" TEIform="div1">
<sp TEIform="sp">
<p TEIform="p">παπαῖ, ὦ Ἑρμότιμε, ὡς ἰσχυρὰ ταῦτα εἴρηκας
ἀπὸ τῶν μερῶν ἀξιῶν τὰ ὅλα εἰδέναι: καίτοι ἐγὼ
τὰ ἐναντία ἀκούσας μέμνημαι ὡς ὁ μὲν τὸ ὅλον εἰδὼς
εἰδείη ἂν καὶ τὸ μέρος, ὁ δὲ μόνον τὸ μέρος οὐκέτι καὶ
τὸ ὅλον. οὕτως καί μοι τόδε ἀπόκριναι, ὁ Φειδίας ἄν ποτε
ἰδὼν ὄνυχα λέοντος ἔγνω ἄν, ὅτι λέοντός ἐστιν, εἰ μὴ
ἑωράκει ποτὲ λέοντα ὅλον; ἢ σὺ ἀνθρώπου χεῖρα ἰδὼν
<milestone unit="section2" n="796" TEIform="milestone"/> ἔσχες ἂν εἰπεῖν ὅτι ἀνθρώπου ἐστὶ μὴ πρότερον εἰδὼς
μηδὲ ἑωρακὼς ἄνθρωπον; τί σιγᾷς; ἢ βούλει ἐγὼ ἀποκρίνωμαι
ὑπὲρ σοῦ τά γε ἀναγκαῖα, ὅτι οὐκ ἂν εἶχες;
ὥστε κινδυνεύει ὁ Φειδίας ἄπρακτος ἀπεληλυθέναι μάτην
ἀναπλάσας τὸν λέοντα: οὐδὲν γὰρ πρὸς τὸν Διόνυσον
<pb id="p.371" TEIform="pb"/>
ὦπται λέγων. ἢ πῶς ταῦτα ἐκείνοις ὅμοια; τῷ μὲν
γὰρ Φειδίᾳ καὶ σοὶ οὐδὲν ἄλλο τοῦ γνωρίζειν τὰ μέρη
αἴτιον ἦν ἢ τὸ εἰδέναι τὸ ὅλον, ἄνθρωπον λέγω καὶ λέοντα,
ἐν φιλοσοφίᾳ δέ, οἷον τῇ Στωϊκῶν, πῶς ἂν ἀπὸ τοῦ
μέρους καὶ τὰ λοιπὰ ἴδοις; ἢ πῶς ἂν ἀποφαίνοιο ὡς καλά;
οὐ γὰρ οἶσθα τὸ ὅλον, οὗ μέρη ἐκεῖνά ἐστιν.</p>
</sp>
</div1>
<div1 type="section" n="56" org="uniform" sample="complete" part="N" TEIform="div1">
<sp TEIform="sp">
<p TEIform="p">ὃ δὲ
φής, ὅτι τὰ κεφάλαια ῥᾴδιον ἀκοῦσαι ἁπάσης φιλοσοφίας
ἐν ὀλίγῳ μορίῳ ἡμέρας, οἷον ἀρχὰς αὐτῶν καὶ τέλη
καὶ τί θεοὺς οἴονται εἶναι, τί ψυχήν, καὶ τίνες μὲν σώματα
πάντα φασί, τίνες δὲ καὶ ἀσώματα εἶναι ἀξιοῦσι,
καὶ ὅτι οἱ μὲν ἡδονήν, οἱ δὲ τὸ καλὸν ἀγαθὸν καὶ εὔδαιμον
τίθενται καὶ τὰ τοιαῦτα, οὑτωσὶ μὲν ἀκούσαντας
ἀποφήνασθαι ῥᾴδιον καὶ ἔργον οὐδέν: εἰδέναι δὲ ὅστις <milestone unit="section2" n="797" TEIform="milestone"/>
ὁ τἀληθῆ λέγων ἐστίν, ὅρα μὴ οὐχὶ μορίου ἐστὶν ἡμέρας,
ἀλλὰ πολλῶν ἡμερῶν δέηται. ἢ τί γὰρ ἐκεῖνοι παθόντες
ὑπὲρ αὐτῶν τούτων ἑκατοντάδας καὶ χιλιάδας βιβλίων
ἕκαστοι συγγεγράφασιν, ὡς πείσαιεν, οἶμαι, ἀληθῆ εἶναι
τὰ ὀλίγα ἐκεῖνα καὶ ἅ σοι δοκεῖ ῥᾴδια καὶ εὐμαθῆ; νῦν
δὲ μάντεως, οἶμαι, δεήσει σοι κἀνταῦθα πρὸς τὴν αἵρεσιν
τῶν κρειττόνων, εἰ μὴ ἀνέχῃ τὴν διατριβήν, ὡς ἀκριβῶς
ἑλέσθαι, αὐτὸς ἅπαντα καὶ ὅλον ἕκαστον κατανοήσας:
ἐπίτομος γὰρ αὕτη γένοιτʼ ἄν, οὐκ ἔχουσα περιπλοκὰς
οὐδʼ ἀναβολάς, εἰ μεταστειλάμενος τὸν μάντιν ἀκούσας
τῶν κεφαλαίων ἁπάντων σφαγιάζοιο ἐφʼ ἑκάστοις: ἀπαλλάξει
γάρ σε ὁ θεὸς μυρίων πραγμάτων δείξας ἐν τῷ τοῦ
ἱερείου ἥπατι ἅτινά σοι αἱρετέον.</p>
</sp>
</div1>
<div1 type="section" n="57" org="uniform" sample="complete" part="N" TEIform="div1">
<sp TEIform="sp">
<p TEIform="p">εἰ δὲ βούλει, καὶ
ἄλλο τι ἀπραγμονέστερον ὑποθήσομαί σοι, ὡς μὴ ἱερεῖα
καταθύῃς ταυτὶ καὶ θυσιάζῃς τῳ μηδὲ ἱερέα τινὰ τῶν
μεγαλομίσθων παρακαλῇς, ἀλλʼ ἐς κάλπιν ἐμβαλὼν γραμμάτια <milestone unit="section2" n="798" TEIform="milestone"/>
ἔχοντα τῶν φιλοσόφων ἑκάστου τοὔνομα κέλευε
παῖδα τῶν ἀνήβων ἀμφιθαλῆ τινα, προσελθόντα πρὸς
τὴν κάλπιν, ἀνελέσθαι ὅ τι ἂν πρῶτον ὑπὸ τὴν χεῖρα
<pb id="p.372" TEIform="pb"/>
ἔλθῃ τῶν γραμματίων, καὶ τὸ λοιπὸν κατὰ τὸν λαχόντα
ἐκεῖνον, ὅστις ἂν ᾖ, φιλοσόφει.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="58" org="uniform" sample="complete" part="N" TEIform="div1">
<sp TEIform="sp">
<p TEIform="p">ταυτὶ μέν, ὦ Λυκῖνε, βωμολοχικὰ καὶ οὐ
κατὰ σέ. σὺ δὲ εἰπέ μοι, ἤδη ποτὲ οἶνον ἐπρίω αὐτός;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καὶ μάλα πολλάκις.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἆρʼ οὖν περιῄεις ἅπαντας ἐν κύκλῳ τοὺς ἐν
τῇ πόλει καπήλους ἀπογευόμενος καὶ παραβάλλων καὶ
ἀντεξετάζων τοὺς οἴνους;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐδαμῶς.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> χρὴ γάρ, οἶμαι, σοι τῷ πρώτῳ χρηστῷ καὶ
ἀξίῳ ἐντυχόντι ἀποφέρεσθαι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> νὴ Δία.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ ἀπό γε τοῦ ὀλίγου ἐκείνου γεύματος εἶχες
ἂν εἰπεῖν ὁποῖος ἅπας ὁ οἶνός ἐστιν;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> εἶχον γάρ.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> εἰ δὲ δὴ ἔλεγες προσελθὼν τοῖς καπήλοις,
Ἐπειδὴ κοτύλην πρίασθαι βούλομαι, δότε μοι, ὦ οὗτοι,
ἐκπιεῖν ὅλον ἕκαστος ὑμῶν τὸν πίθον, ὡς διὰ παντὸς
ἐπεξελθὼν μάθοιμι ὅστις ἀμείνω τὸν οἶνον ἔχει καὶ ὅθεν
μοι ὠνητέον: εἰ ταῦτʼ ἔλεγες, οὐκ ἂν οἴει καταγελάσαι
σου αὐτούς, εἰ δὲ καὶ ἐπὶ πλέον ἐνοχλοίης, τάχʼ ἂν καὶ
προσχέαι τοῦ ὕδατος;
<milestone unit="section2" n="799" TEIform="milestone"/>
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οἶμαι ἔγωγε καὶ δίκαιά γʼ ἂν πάθοιμι.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> κατὰ ταὐτὰ δὴ καὶ ἐν φιλοσοφίᾳ. τί δεῖ ἐκπιεῖν
τὸν πίθον δυναμένους γε ἀπʼ ὀλίγου τοῦ γεύματος
εἰδέναι ὁποῖον τὸ πᾶν ἐστιν;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="59" org="uniform" sample="complete" part="N" TEIform="div1">
<sp TEIform="sp">
<p TEIform="p">ὡς ὀλισθηρὸς εἶ, ὦ Ἑρμότιμε, καὶ διαδιδράσκεις
ἐκ τῶν χειρῶν. πλὴν ἀλλʼ ὤνησάς γε: οἰόμενος
γὰρ ἐκπεφευγέναι ἐς τὸν αὐτὸν κύρτον ἐμπέπτωκας.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> πῶς τοῦτʼ ἔφης;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ὅτι αὐθομολογούμενον πρᾶγμα λαβὼν καὶ
γνώριμον ἅπασι τὸν οἶνον εἰκάζεις αὐτῷ τὰ ἀνομοιότατα
<pb id="p.373" TEIform="pb"/>
καὶ περὶ ὧν ἀμφισβητοῦσιν ἅπαντες ἀφανῶν ὄντων. ὥστε
ἔγωγε οὐκ ἔχω εἰπεῖν καθʼ ὅ τι σοι ὅμοιος φιλοσοφία καὶ
οἶνος, εἰ μὴ ἄρα κατὰ τοῦτο μόνον, ὅτι καὶ οἱ φιλόσοφοι
ἀποδίδονται τὰ μαθήματα ὥσπερ οἱ κάπηλοι, κερασάμενοί
γε οἱ πολλοὶ καὶ δολώσαντες καὶ κακομετροῦντες. οὑτωσὶ
δὲ ἐπισκοπήσωμεν ὅ τι καὶ λέγεις: τὸν οἶνον φὴς
τὸν ἐν τῷ πίθῳ ὅλον αὐτὸν αὑτῷ ὅμοιον εἶναι, καὶ μὰ
Δίʼ οὐδὲν ἄτοπον: ἀλλὰ καὶ εἴ τις γεύσαιτο ἀρυσάμενος
ὀλίγον ὅσον αὐτοῦ, εἴσεσθαι αὐτίκα ὁποῖος ἅπας ὁ πίθος
ἐστίν, ἀκόλουθον καὶ τοῦτο, καὶ οὐδὲν ἂν ἔγωγέ τι ἀντεῖ
πον. ὅρα δὴ καὶ τὸ μετὰ τοῦτο: φιλοσοφία καὶ οἱ φιλοσοφοῦντες
οἷον ὁ διδάσκαλος ὁ σός, ἆρα ταὐτὰ πρὸς ὑμᾶς
λέγει ὁσημέραι καὶ περὶ τῶν αὐτῶν, ἢ ἄλλα ἄλλοτε; <milestone unit="section2" n="800" TEIform="milestone"/>
πολλὰ γάρ ἐστι, πρόδηλον, ὦ ἑταῖρε: ἢ οὐκ ἂν εἴκοσιν
ἔτη παρέμενες αὐτῷ κατὰ τὸν Ὀδυσσέα περινοστῶν καὶ
περιπλανώμενος, εἰ τὰ αὐτὰ ἔλεγεν, ἀλλʼ ἀπέχρη ἄν σοι
καὶ ἅπαξ ἀκούσαντι.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="60" org="uniform" sample="complete" part="N" TEIform="div1">
<sp TEIform="sp">
<p TEIform="p">πῶς γὰρ οὔ;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> πῶς οὖν οἷόν τέ σοι ἦν ἀπὸ τοῦ πρώτου γεύματος
εἰδέναι τὰ πάντα; οὐ γὰρ τὰ αὐτά γε, ἀλλʼ ἀεὶ
ἔτερα καινὰ ἐπὶ καινοῖς ἐλέγετο, οὐχ ὥσπερ ὁ οἶνος ἀεὶ ὁ
αὐτὸς ἦν. ὥστε, ὦ ἑταῖρε, ἢν μὴ ὅλον ἐκπίῃς τὸν πίθον,
καὶ ἄλλως μεθύων περιῄεις: ἀτεχνῶς γὰρ ἐν τῷ πυθμένι
δοκεῖ μοι ὁ θεὸς κατακρύψαι τὸ φιλοσοφίας ἀγαθὸν ὑπὸ
τὴν τρύγα αὐτήν. δεήσει οὖν ὅλον ἐξαντλῆσαι ἐς τέλος,
ἢ οὔποτʼ ἂν εὕροις τὸ νεκτάρεον ἐκεῖνο πόμα, οὗ πάλαι <milestone unit="section2" n="801" TEIform="milestone"/>
διψῆν μοι δοκεῖς. σὺ δὲ οἴει τὸ τοιοῦτον αὐτὸ εἶναι, ὡς
εἰ μόνον γεύσαιο αὐτοῦ καὶ σπάσαις μικρὸν ὅσον, αὐτίκα
σε πάνσοφον γενησόμενον, ὥσπερ φασὶν ἐν Δελφοῖς τὴν
πρόμαντιν, ἐπειδὰν πίῃ τοῦ ἱεροῦ νάματος, ἔνθεον εὐθὺς
γίγνεσθαι καὶ χρᾶν τοῖς προσιοῦσιν. ἀλλʼ οὐχ οὕτως
ἔχειν ἔοικε: σύ γʼ οὖν ὑπὲρ ἥμισυ τοῦ πίθου ἐκπεπωκὼς
<pb id="p.374" TEIform="pb"/>
ἐνάρχεσθαι ἔτι ἔλεγες.</p>
</sp>
</div1>
<div1 type="section" n="61" org="uniform" sample="complete" part="N" TEIform="div1">
<sp TEIform="sp">
<p TEIform="p">ὅρα τοίνυν μὴ τῷδε μᾶλλον
φιλοσοφία ἔοικεν: ὁ μὲν γὰρ πίθος ἔτι μενέτω σοὶ καὶ ὁ
κάπηλος, ἐνέστω δὲ μὴ οἶνος, ἀλλὰ πανσπερμία τις, πυρὸς
ὑπεράνω καὶ μετὰ τοῦτον κύαμοι, εἶτα κριθαὶ καὶ
ὐπὸ ταύταις φακοί, εἶτα ἐρέβινθοι καὶ ἄλλα ποικίλα.
<milestone unit="section2" n="802" TEIform="milestone"/> πρόσει δὴ σὺ ὠνήσασθαι ἐθέλων τῶν σπερμάτων, καὶ ὃς
ἀφελὼν τοῦ πυροῦ, οὗπερ ἦν, ἀνέδωκέ σοι δεῖγμα ἐς τὴν
χεῖρα, ὡς ἴδοις, ἆρα οὖν ἔχοις ἂν εἰπεῖν εἰς ἐκεῖνο ἀποβλέπων
εἰ καὶ οἱ ἐρέβινθοι καθαροὶ καὶ οἱ φακοὶ εὐτακεῖς
καὶ οἱ κύαμοι οὐ διάκενοι;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐδαμῶς.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐ τοίνυν οὐδὲ φιλοσοφίαν ἀφʼ ἑνὸς ὧν φησει
τις τοῦ πρώτου, μάθοις ἂν ἅπασαν ὁποία ἐστίν: οὐ
γὰρ ἕν τι ἦν ὥσπερ ὁ οἶνος, ᾧπερ σὺ αὐτὴν ἀπεικάζεις
ἀξιῶν ὁμοίαν εἶναι τῷ γεύματι, τὸ δὲ ἑτεροῖόν τι ὤφθη
οὐ παρέργου τῆς ἐξετάσεως δεόμενον. οἶνον μὲν γὰρ φαῦλον
πρίασθαι ἐν δυοῖν ὀβολοῖν ὁ κίνδυνος, αὐτὸν δέ τινα
ἐν τῷ συρφετῷ παραπολεῖσθαι, ὡς καὶ αὐτὸς ἐν ἀρχῇ
ἔφησθα, οὐ μικρὸν εἶναι κακόν. ἄλλως τε ὁ μὲν ὅλον
ἀξιῶν ἐκπιεῖν τὸν πίθον, ὡς κοτύλην πρίαιτο, ζημιώσαι
<milestone unit="section2" n="803" TEIform="milestone"/> ἂν τὸν κάπηλον οὕτως ἀπίθανα γευόμενος, φιλοσοφία
δὲ οὐδὲν ἂν τοιοῦτο πάθοι, ἀλλὰ κἂν ὅτι πάμπολλα πίῃς,
οὐδέν τι ἐλάττων ὁ πίθος γίγνεται οὐδὲ ζημιώσεται ὁ
κάπηλος: ἐπιρρεῖ γὰρ κατὰ τὴν παροιμίαν τὸ πρᾶγμα
ἐξαντλούμενον ἐς τὸ ἔμπαλιν ἢ ὁ τῶν Δαναΐδων πίθος:
ἐκεῖνος μὲν γὰρ τὸ ἐμβαλλόμενον οὐ συνεῖχεν, ἀλλὰ διέρρει
εὐθύς, ἐντεῦθεν δὲ ἢν ἀφέλῃς τι, πλεῖον: τὸ λοιπὸν
γίγνεται.</p>
</sp>
</div1>
<div1 type="section" n="62" org="uniform" sample="complete" part="N" TEIform="div1">
<sp TEIform="sp">
<p TEIform="p">ἐθέλω δέ σοι καὶ ἄλλο ὅμοιον εἰπεῖν φιλοσοφίας
περὶ γεύματος, καὶ μή με νομίσῃς βλασφημεῖν
περὶ αὐτῆς, ἢν εἴπω ὅτι φαρμάκῳ ὀλεθρίῳ ἔοικεν, οἷον
κωνείῳ ἢ ἀκονίτῳ ἢ ἄλλῳ τῶν τοιούτων: οὐδὲ γὰρ ταῦτα,
ἐπείπερ θανατηφόρα ἐστίν, ἀποκτείνειεν ἄν, εἴ τις
<pb id="p.375" TEIform="pb"/>
ὀλίγον ὅσον ἀκαριαῖον ἀποξύσας αὐτῶν ἄκρῳ τῷ ὄνυχι
ἀπογεύσαιτο, ἀλλὰ ἢν μὴ τοσοῦτον ὅσον χρή, καὶ ὅπως
καὶ ξὺν οἷς, οὐκ ἂν ἀποθάνοι ὁ προσενεγκάμενος: σὺ δὲ <milestone unit="section2" n="804" TEIform="milestone"/>
ἠξίους τοὐλάχιστον ἐξαρκεῖν, ὡς ἀποτελέσαι τὴν τοῦ ὅλου γνῶσιν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="63" org="uniform" sample="complete" part="N" TEIform="div1">
<sp TEIform="sp">
<p TEIform="p">ἔστω ταῦτα ὡς βούλει, Λυκῖνε. τί οὖν;
ἑκατὸν ἔτη χρὴ βιῶναι καὶ τοσαῦτα ὑπομεῖναι πράγματα;
ἢ οὐκ ἂν ἄλλως φιλοσοφήσαιμεν;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐ γάρ, ὦ Ἑρμότιμε: καὶ δεινὸν οὐδέν, εἴ
γε ἀληθῆ ἔλεγες ἐν ἀρχῇ, ὡς ὁ μὲν βίος βραχύς, ἡ δὲ
τέχνη μακρή. νῦν δὲ οὐκ οἶδʼ ὅ τι παθὼν ἀγανακτεῖς, εἰ
μὴ αὐθημερὸν ἡμῖν πρὶν ἥλιον δῦναι Χρύσιππος ἢ Πλάτων
ἢ Πυθαγόρας γένοιο.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> περιέρχῃ με, ὦ Λυκῖνε, καὶ συνελαύνεις ἐς
στενὸν οὐδὲν ὑπʼ ἐμοῦ δεινὸν παθών, ὑπὸ φθόνου δηλαδή,
ὅτι ἐγὼ μὲν προὔκοπτον ἐν τοῖς μαθήμασι, σὺ δὲ
ὠλιγώρησας ἑαυτοῦ τηλικοῦτος ὤν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οἶσθʼ οὖν ὃ δράσεις; ἐμοὶ μὲν ὥσπερ κορυβαντιῶντι
μὴ πρόσεχε τὸν νοῦν, ἀλλʼ ἔα ληρεῖν, σὺ δὲ
ὡς ἔχεις προχώρει ἐς τὸ πρόσθεν τῆς ὁδοῦ καὶ πέραινε
κατὰ τὰ ἐξ ἀρχῆς σοι δεδογμένα περὶ τούτων.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἀλλʼ οὐκ ἐᾷς σὺ βίαιος ὢν αἱρεῖσθαί τι, ἢν
μὴ πειραθῶ ἁπάντων.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καὶ μὴν εὖ εἰδέναι χρὴ ὡς οὐκ ἄν ποτε ἄλλο <milestone unit="section2" n="805" TEIform="milestone"/>
εἴποιμι. βίαιον δὲ λέγων ἐμὲ ἀναίτιον δοκεῖς μοι κατὰ
τὸν ποιητὴν αἰτιάασθαι αὐτόν, ἔστʼ ἂν μὴ ἕτερός σοι λόγος
συμμαχήσας ἀφέληται τῆς βίας, ἤδη ἀγόμενον: ἰδού
γέ τοι καὶ τάδε πολλῷ βιαιότερα φαίη ἄν σοι ὁ λόγος:
σὺ δʼ ἐκεῖνον παρεὶς ἐμὲ ἴσως αἰτιάσῃ.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> τὰ ποῖα; θαυμάζω γάρ, εἴ τι ἄρρητον καταλέλειπται αὐτῷ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="64" org="uniform" sample="complete" part="N" TEIform="div1">
<sp TEIform="sp">
<p TEIform="p">οὐχ ἱκανὸν εἶναί φησι τὸ πάντα ἰδεῖν καὶ
<pb id="p.376" TEIform="pb"/>
διεξελθεῖν διʼ αὐτῶν, ὡς ἔχειν ἤδη ἑλέσθαι τὸ βέλτιστον,
ἀλλʼ ἔτι τοῦ μεγίστου ἐνδεῖν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> τίνος τούτου;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> κριτικῆς τινος, ὦ θαυμάσιε, καὶ ἐξεταστικῆς
παρασκευῆς καὶ νοῦ ὀξέος καὶ διανοίας ἀκριβοῦς καὶ ἀδεκάστου,
οἵαν χρὴ εἶναι τὴν περὶ τῶν τηλικούτων δικάσουσαν,
ἢ μάτην ἂν ἅπαντα ἑωραμένα εἴη. ἀποδοτέον
οὖν φησι καὶ τῷ τοιούτῳ χρόνον οὐκ ὀλίγον καὶ προθέμενον
ἅπαντα εἰς μέσον αἱρεῖσθαι διαμέλλοντα καὶ βραδύνοντα
καὶ πολλάκις ἐπισκοποῦντα, μήτε ἡλικίαν τοῦ
λέγοντος ἑκάστου μήτε σχῆμα ἢ δόξαν ἐπὶ σοφίᾳ αἰδούμενον,
ἀλλὰ κατὰ τοὺς Ἀρεοπαγίτας αὐτὸ ποιοῦντα, οἳ
<milestone unit="section2" n="806" TEIform="milestone"/> ἐν νυκτὶ καὶ σκότῳ δικάζουσιν, ὡς μὴ ἐς τοὺς λέγοντας,
ἀλλʼ ἐς τὰ λεγόμενα ἀποβλέποιεν: καὶ τότʼ ἤδη ἐξέσται
σοι βεβαίως ἑλομένῳ φιλοσοφεῖν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> μετὰ τὸν βίον φής: ἐκ γὰρ τούτων οὐδενὸς
ἀνθρώπων βίος ἐξαρκέσειεν ἂν ὡς ἐπὶ πάντα ἐλθεῖν καὶ
ἕκαστον ἀκριβῶς ἐπιδεῖν καὶ ἐπιδόντα κρῖναι καὶ κρίναντα
ἑλέσθαι καὶ ἑλόμενον φιλοσοφῆσαι, μόνως γὰρ δὴ
οὕτως εὑρεθῆναι φὴς τἀληθές, ἄλλως δὲ οὔ.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="65" org="uniform" sample="complete" part="N" TEIform="div1">
<sp TEIform="sp">
<p TEIform="p">ὀκνῶ γάρ σοι εἰπεῖν, ὦ Ἑρμότιμε, ὅτι
οὐδὲ τοῦτό πω ἱκανόν, ἀλλʼ ἔτι μοι δοκοῦμεν λεληθέναι
ἡμᾶς αὐτοὺς οἰόμενοι μέν τι εὑρηκέναι βέβαιον, εὑρόντες
δὲ οὐδέν, ὥσπερ οἱ ἁλιεύοντες πολλάκις καθέντες τὰ
δίκτυα καὶ βάρους τινὸς αἰσθόμενοι ἀνέλκουσιν ἰχθῦς
παμπόλλους γε περιβεβληκέναι ἐλπίζοντες, εἶτα ἐπειδὰν
κάμωσιν ἀνασπῶντες, ἢ λίθος τις ἀναφαίνεται αὐτοῖς ἢ
κεράμιον ψάμμῳ σεσαγμένον. σκόπει μὴ καὶ ἡμεῖς τι τοιοῦτον ἀνεσπάκαμεν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐ μανθάνω τί σοι τὰ δίκτυα ταῦτα βούλεται:
ατεχνῶς γάρ με περιβάλλεις αὐτοῖς.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐκοῦν πειρῶ διεκδῦναι: σὺν θεῷ γὰρ οἶσθα
<pb id="p.377" TEIform="pb"/>
νεῖν, εἰ καί τις ἄλλος: ἐγὼ γὰρ κἂν ἐφʼ ἅπαντας ἔλθωμεν
πειρώμενοι καὶ τοῦτο ἐργασώμεθά ποτε, οὐδέπω οὐδὲ
τοῦτο δῆλον ἔσεσθαι νομίζω, εἴ τις ἐξ αὐτῶν ἔχει τὸ
ζητούμενον ἢ πάντες ὁμοίως ἀγνοοῦσι.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> τί φής; οὐδὲ τούτων τις πάντως ἔχει; <milestone unit="section2" n="807" TEIform="milestone"/>
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἄδηλον. ἤ σοι ἀδύνατον δοκεῖ ἅπαντας ψεύδεσθαι,
τὸ δʼ ἀληθὲς ἄλλο τι εἶναι πρὸς μηδενὸς αὐτῶν πω εὑρημένον;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="66" org="uniform" sample="complete" part="N" TEIform="div1">
<sp TEIform="sp">
<p TEIform="p">πῶς οἷόν τε;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὕτως: ἔστω γὰρ ὁ μὲν ἀληθὴς ἀριθμὸς ἡμῖν
εἴκοσιν, οἷον, κυάμους τις εἴκοσιν ἐς τὴν χεῖρα λαβών,
ἐπικλεισάμενος ἐρωτάτω δέκα τινάς, ὁπόσοι εἰσὶν οἱ κύαμοι
ἐν τῇ χειρὶ αὐτοῦ, οἱ δὲ εἰκάζοντες ὁ μὲν ἑπτά, ὁ δὲ
πέντε, ὁ δὲ τριάκοντα λεγέτωσαν, ὁ δέ τις δέκα ἢ πεντεκαίδεκα,
καὶ ὅλως ἄλλος ἄλλον τινὰ ἀριθμόν: ἐνδέχεται
μέντοι καὶ κατὰ τύχην τινὰ ἀληθεῦσαι, ἦ γάρ;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ναί.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐ μὴν οὐδὲ τοῦτο ἀδύνατον, ἅπαντας ἄλλον
ἄλλους ἀριθμοὺς εἰπεῖν, τοὺς ψευδεῖς καὶ οὐκ ὄντας,
μηδένα δὲ αὐτῶν φάναι ὅτι εἴκοσιν ὁ ἀνὴρ κυάμους ἔχει.
ἢ τί φής;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὐ ἀδύνατον.
κατὰ ταὐτὰ τοίνυν ἅπαντες μὲν οἱ φιλοσοφοῦντες
τὴν εὐδαιμονίαν ζητοῦσιν ὁποῖόν τί ἐστι, καὶ
λέγουσιν ἄλλος ἄλλο τι αὐτὴν εἶναι, ὁ μὲν ἡδονήν, ὁ δὲ
τὸ καλόν, ὁ δὲ ὅσα ἕτερά φασι περὶ αὐτῆς. εἰκὸς μὲν οὖν
καὶ τούτων ἕν τι εἶναι τὸ εὔδαιμον, οὐκ ἀπεικὸς δὲ καὶ
ἄλλο τι παρʼ αὐτὰ πάντα. καὶ ἐοίκαμεν ἡμεῖς ἀνάπαλιν
ἢ ἐχρῆν, πρὶν τὴν ἀρχὴν εὑρεῖν, ἐπείγεσθαι πρὸς τὸ τέλος.
ἔδει δʼ οἶμαι πρότερον φανερὸν γενέσθαι ὅτι ἔγνωσται
τἀληθὲς καὶ πάντως ἔχει τις αὐτὸ εἰδὼς τῶν φιλοσοφούντων, <milestone unit="section2" n="808" TEIform="milestone"/>
<pb id="p.378" TEIform="pb"/>
εἶτα μετὰ τοῦτο τὸ ἑξῆς ἂν ἦν ζητῆσαι, ᾧ πειστέον ἐστίν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ὥστε, ὦ Λυκῖνε, τοῦτο φής, ὅτι οὐδʼ ἂν διὰ
πάσης φιλοσοφίας χωρήσωμεν, οὐδὲ τότε πάντως ἕξομεν
τἀληθὲς ἐξευρεῖν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> μὴ ἐμέ, ὦγαθέ, ἐρώτα, ἀλλὰ τὸν λόγον αὖθις
αὐτόν: καὶ ἴσως ἂν ἀποκρίναιτό σοι ὅτι οὐδέπω,
ἔστʼ ἂν ἄδηλον ᾖ εἰ ἕν τι τούτων ἐστὶν ὧν οὗτοι λέγουσιν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="67" org="uniform" sample="complete" part="N" TEIform="div1">
<sp TEIform="sp">
<p TEIform="p">οὐδέποτε ἄρα ἐξ ὧν σὺ φὴς εὑρήσομεν
οὐδὲ φιλοσοφήσομεν, ἀλλὰ δεήσει ἡμᾶς ἰδιώτην τινὰ βίον
ζῆν ἀποστάντας τοῦ φιλοσοφεῖν. τοῦτο ξυμβαίνει γε ἐξ
ὧν φής, ἀδύνατον εἶναι φιλοσοφῆσαι καὶ ἀνέφικτον ἀνθρώπῳ
γε ὄντι: ἀξιοῖς γὰρ τὸν φιλοσοφήσειν μέλλοντα
ἑλέσθαι πρῶτον φιλοσοφίαν τὴν ἀρίστην, ἡ δὲ αἵρεσις
οὕτως σοι ἐδόκει μόνως ἀκριβὴς ἂν γενέσθαι, εἰ διὰ πάσης
φιλοσοφίας χωρήσαντες ἑλοίμεθα τὴν ἀληθεστάτην.
εἶτα λογιζόμενος ἐτῶν ἀριθμόν, ὁπόσος ἑκάστῃ ἱκανός,
ὑπερεξέπιπτες ἀπομηκύνων τὸ πρᾶγμα ἐς γενεὰς ἄλλας,
<milestone unit="section2" n="809" TEIform="milestone"/> ὡς ὑπερήμερον γίγνεσθαι τἀληθὲς τοῦ ἑκάστου βίου:
τελευτῶν δὲ καὶ τοῦτο αὐτὸ οὐκ ἀνενδοίαστον ἀποφαίνεις,
ἄδηλον εἶναι λέγων, εἴτε εὕρηται πρὸς τῶν φιλοσοφούντων
πάλαι τἀληθὲς εἴτε καὶ μή.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> σὺ δὲ πῶς, ὦ Ἑρμότιμε, δύναιο ἂν ἐπομοσάμενος
εἰπεῖν ὅτι εὕρηται πρὸς αὐτῶν;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἐγὼ μὲν οὐκ ἂν ὀμόσαιμι.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καίτοι πόσα ἄλλα παρεῖδον ἑκών σοι ἐξετάσεως
μακρᾶς καὶ αὐτὰ δεόμενα;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="68" org="uniform" sample="complete" part="N" TEIform="div1">
<sp TEIform="sp">
<p TEIform="p">τὰ ποῖα;
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> οὐκ ἀκούεις τῶν Στωϊκῶν ἢ Ἐπικουρείων ἢ
Πλατωνικῶν εἶναι φασκόντων τοὺς μὲν εἰδέναι τοὺς λόγους
ἑκάστους, τοὺς δὲ μή, καίτοι τά γε ἄλλα πάνυ ἀξιοπίστους ὄντας;
<pb id="p.379" TEIform="pb"/>
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> ἀληθῆ ταῦτα.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> τὸ τοίνυν διακρῖναι τοὺς εἰδότας καὶ διαγνῶναι
ἀπὸ τῶν οὐκ εἰδότων μέν, φασκόντων δέ, οὔ σοι
δοκεῖ πάνυ ἐργῶδες εἶναι;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> καὶ μάλα.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> δεήσει τοίνυν σέ, εἰ μέλλεις Στωϊκῶν τὸν
ἄριστον εἴσεσθαι, εἰ καὶ μὴ ἐπὶ πάντας, ἀλλʼ οὖν ἐπὶ τοὺς
πλείστους αὐτῶν ἐλθεῖν καὶ πειραθῆναι καὶ τὸν ἀμείνω <milestone unit="section2" n="810" TEIform="milestone"/>
προστήσασθαι διδάσκαλον, γυμνασάμενόν γε πρότερον
καὶ κριτικὴν τῶν τοιούτων δύναμιν πορισάμενον, ὡς μή
σε λάθῃ ὁ χείρων προκριθείς. καὶ σὺ καὶ πρὸς τοῦτο ὅρα
ὅσου δεῖ τοῦ χρόνου, οὗ ἑκὼν παρῆκα δεδιὼς μὴ σὺ ἀγανακτήσῃς,
καίτοι τό γε μέγιστόν τε ἅμα καὶ ἀναγκαιότατον
ἐν τοῖς τοιούτοις, λέγω δὴ τοῖς ἀδήλοις τε καὶ ἀμφιβόλοις,
ἓν τοῦτό ἐστιν, οἶμαι: καὶ μόνη σοι αὕτη πιστὴ
καὶ βέβαιος ἐλπὶς ἐπὶ τὴν ἀλήθειάν τε καὶ εὕρεσιν αὐτῆς,
άλλη δὲ οὐδʼ ἡτισοῦν ἢ τὸ κρίνειν δύνασθαι καὶ χωρίζειν
ἀπὸ τῶν ἀληθῶν τὰ ψευδῆ ὑπάρχειν σοι καὶ κατὰ τοὺς
ἀργυρογνώμονας διαγιγνώσκειν ἅ τε δόκιμα καὶ ἀκίβδηλα
καὶ ἃ παρακεκομμένα, καὶ εἴ ποτε τοιαύτην τινὰ δύναμιν
καὶ τέχνην πορισάμενος ᾔεις ἐπὶ τὴν ἐξέτασιν τῶν
λεγομένων: εἰ δὲ μή, εὖ ἴσθι ὡς οὐδὲν κωλύσει σε τῆς
ῥινὸς ἕλκεσθαι ὑφʼ ἑκάστων ἢ θαλλῷ προδειχθέντι ἀκολουθεῖν
ὥσπερ τὰ πρόβατα, μᾶλλον δὲ τῷ ἐπιτραπεζίῳ
ὕδατι ἐοικὼς ἔσῃ, ἐφʼ ὅ τι ἂν μέρος ἑλκύσῃ σέ τις ἄκρῳ
τῷ δακτύλῳ ἀγόμενος, ἢ καὶ νὴ Δία καλάμῳ τινὶ ἐπʼ
ὄχθῃ παραποταμίᾳ πεφυκότι καὶ πρὸς πᾶν τὸ πνέον καμπτομένῳ,
κἂν μικρά τις αὔρα διαφυσήσασα διασαλεύσῃ <milestone unit="section2" n="811" TEIform="milestone"/>
αὐτόν.</p>
</sp>
</div1>
<div1 type="section" n="69" org="uniform" sample="complete" part="N" TEIform="div1">
<sp TEIform="sp">
<p TEIform="p">ὡς εἴ γέ τινα εὕροις διδάσκαλον, ὃς ἀποδείξεως
πέρι καὶ τῆς τῶν ἀμφισβητουμένων διακρίσεως τέχνην
τινὰ εἰδὼς διδάξειέ σε, παύσῃ δηλαδὴ πράγματα
ἔχων: αὐτίκα γάρ σοι τὸ βέλτιστον φανεῖται καὶ τἀληθὲς
<pb id="p.380" TEIform="pb"/>
ὑπαχθὲν τῇ ἀποδεικτικῇ ταύτῃ τέχνῃ καὶ τὸ ψεῦδος ἐλεγχθήσεται,
καὶ σὺ βεβαίως ἑλόμενος καὶ κρίνας φιλοσοφήσεις
καὶ τὴν τριπόθητον εὐδαιμονίαν κτησάμενος
βιώσῃ μετʼ αὐτῆς ἅπαντα συλλήβδην ἔχων τἀγαθά.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> εὖ γε, ὦ Λυκῖνε: παρὰ πολὺ γὰρ ταῦτʼ ἀμείνω
καὶ ἐλπίδος οὐ μικρᾶς ἐχόμενα λέγεις, καὶ ζητητέος,
ὡς ἔοικεν, ἡμῖν ἀνήρ τις τοιοῦτος, διαγνωστικούς τε καὶ
διακριτικοὺς ποιήσων ἡμᾶς καὶ τὸ μέγιστον, ἀποδεικτικούς:
ὡς τά γε μετὰ ταῦτα ῥᾴδια ἤδη καὶ ἀπράγμονα
καὶ οὐ πολλῆς διατριβῆς δεόμενα. καὶ ἔγωγε ἤδη χάριν
οἶδά σοι ἐξευρόντι σύντομόν τινα ταύτην ἡμῖν καὶ ἀρίστην ὁδόν.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> καὶ μὴν οὐδέπω χάριν ἄν μοι εἰδείης εἰκότως:
οὐδὲν γάρ σοι ἐξευρηκὼς ἔδειξα, ὡς ἐγγυτέρω σε ποιήσειν
τῆς ἐλπίδος, τὸ δὲ πολὺ πορρωτέρω γεγόναμεν ἢ
<milestone unit="section2" n="812" TEIform="milestone"/> πρότερον ἦμεν καὶ κατὰ τοὺς παροιμιαζομένους <q direct="unspecified" TEIform="q">πολλὰ
μοχθήσαντες ὁμοίως ἐσμέν.</q>
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> πῶς τοῦτο φής; πάνυ γὰρ λυπηρόν τι καὶ
δύσελπι ἐρεῖν ἔοικας.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="70" org="uniform" sample="complete" part="N" TEIform="div1">
<sp TEIform="sp">
<p TEIform="p">ὅτι, ὦ ἑταῖρε, κἂν εὕρωμεν ὑπισχνούμενόν
τινα εἰδέναι τε ἀπόδειξιν καὶ ἄλλον διδάξειν, οὐκ
αὐτίκα, οἶμαι, πιστεύσομεν αὐτῷ, ἀλλά τινα ζητήσομεν
τὸν κρῖναι δυνάμενον, εἰ ἀληθῆ ὁ ἀνὴρ λέγει: κἂν τούτου
εὐπορήσωμεν, ἄδηλον ἔτι ἡμῖν εἰ ὁ ἐπιγνώμων οὗτος
οἶδε διαγιγνώσκειν τὸν ὀρθῶς κρινοῦντα ἢ μή, καὶ
ἐπʼ αὐτὸν αὖθις τοῦτον ἄλλου ἐπιγνώμονος, οἶμαι, δεῖ.
ἡμεῖς γὰρ πόθεν ἂν εἰδείημεν διακρίνειν τὸν ἄριστα κρῖναι
δυνάμενον; ὁρᾷς ὅποι τοῦτο ἀποτείνεται καὶ ὡς ἀπέραντον
γίγνεται, στῆναί ποτε καὶ καταληφθῆναι μὴ δυνάμενον;
ἐπεὶ καὶ τὰς ἀποδείξεις αὐτάς, ὁπόσας οἷόν τε
εὑρίσκειν, ἀμφισβητουμένας ὄψει καὶ μηδὲν ἐχούσας βεβαιου:
αἱ γοῦν πλεῖσται αὐτῶν διʼ ἄλλων ἀμφισβητουμένων
<pb id="p.381" TEIform="pb"/>
πείθειν ἡμᾶς βιάζονται εἰδέναι, αἱ δὲ τοῖς πάνυ
προδήλοις τὰ ἀφανέστατα συνάπτουσαι οὐδὲν αὐτοῖς κοινωνοῦντα
ἀποδείξεις ὅμως αὐτῶν εἶναι φάσκουσιν, ὥσπερ
εἴ τις οἴοιτο ἀποδείξειν εἶναι θεούς, διότι βωμοὶ αὐτῶν
ὄντες φαίνονται. ὥστε, ὦ Ἑρμότιμε, οὐκ οἶδʼ ὅπως
καθάπερ οἱ ἐν κύκλῳ θέοντες ἐπὶ τὴν αὐτὴν ἀρχὴν καὶ <milestone unit="section2" n="813" TEIform="milestone"/>
ἀπορίαν ἐπανεληλύθαμεν.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="71" org="uniform" sample="complete" part="N" TEIform="div1">
<sp TEIform="sp">
<p TEIform="p">οἷά με εἰργάσω, ὦ Λυκῖνε, ἄνθρακάς
μοι τὸν θησαυρὸν ἀποφήνας, καὶ ὡς ἔοικεν ἀπολεῖταί μοι
τὰ τοσαῦτα ἔτη καὶ ὁ κάματος ὁ πολύς.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἀλλʼ, ὦ Ἑρμότιμε, πολὺ ἔλαττον ἀνιάσῃ, ἢν
ἐννοήσῃς ὅτι οὐ μόνος ἔξω μένεις τῶν ἐλπισθέντων ἀγαθῶν,
ἀλλὰ πάντες, ὡς ἔπος εἰπεῖν, περὶ ὄνου σκιᾶς μάχονται
οἱ φιλοσοφοῦντες. ἢ τίς ἄρα δύναιτο διʼ ἐκείνων
ἁπάντων χωρῆσαι ὧν ἔφην; ὅπερ ἀδύνατον καὶ αὐτὸς
λέγεις εἶναι. νῦν δὲ ὅμοιόν μοι δοκεῖς ποιεῖν ὥσπερ εἴ τις
δακρύοι καὶ αἰτιῷτο τὴν τύχην, ὅτι μὴ δύναιτο ἀνελθεῖν
ἐς τὸν οὐρανόν, ἢ ὅτι μὴ βύθιος ὑποδὺς εἰς τὴν θάλατταν
ἀπὸ Σικελίας ἐς Κύπρον ἀναδύσεται, ἢ ὅτι μὴ ἀρθεὶς
πτηνὸς αὐθημερὸν ἀπὸ τῆς Ἑλλάδος εἰς Ἰνδοὺς τελεῖ:
τὸ δʼ αἴτιον τῆς λύπης, ὅτι ἠλπίκει, οἶμαι, ἢ ὄναρ
ποτὲ ἰδὼν τοιοῦτον ἢ αὐτὸς αὑτῷ ἀναπλάσας, οὐ πρότερον
ἐξετάσας εἰ ἐφικτὰ εὔχεται καὶ κατὰ τὴν ἀνθρώπου
φύσιν. καὶ δὴ καὶ σέ, ὦ ἑταῖρε, πολλὰ καὶ θαυμαστὰ
ὀνειροπολοῦντα νύξας ὁ λόγος ἀπὸ τοῦ ὕπνου ἐκθορεῖν
ἐποίησεν: εἶτα ὀργίζῃ αὐτῷ ἔτι μόλις τοὺς ὀφθαλμοὺς
ἀνοίγων καὶ τὸν ὕπνον οὐ ῥᾳδίως ἀποσειόμενος ὑφʼ ἡδονῆς
ὧν ἑώρας. πάσχουσι δὲ αὐτὸ καὶ οἱ τὴν κενὴν μακαρίαν <milestone unit="section2" n="814" TEIform="milestone"/>
ἑαυτοῖς ἀναπλάττοντες, ἢν μεταξὺ πλουτουσιν αὐτοῖς
καὶ θησαυροὺς ἀνορύττουσι καὶ βασιλεύουσι καὶ τὰ
ἄλλα εὐδαιμονοῦσιν, — οἷα πολλὰ ἡ θεὸς ἐκείνη ῥᾳδιουργεῖ,
ἡ Εὐχή, μεγαλόδωρος οὖσα καὶ πρὸς οὐδὲν ἀντιλέγουσα,
<pb id="p.382" TEIform="pb"/>
κἂν πτηνὸς θέλῃ τις γενέσθαι, κἂν κολοσσιαῖος
τὸ μέγεθος, κἂν ὄρη ὅλα χρυσᾶ εὑρίσκειν — ἢν τοίνυν
ταῦτα ἐννοοῦσιν αὐτοῖς ὁ παῖς προσελθὼν ἔρηταί τι τῶν
ἀναγκαίων, οἷον ὅθεν ἄρτους ὠνητέον ἢ ὅ τι φατέον
πρὸς τὸν ἀπαιτοῦντα τοὐνοίκιον ἐκ πολλοῦ περιμένοντα,
οὕτως ἀγανακτοῦσιν ὡς ὑπὸ τοῦ ἐρομένου καὶ παρενοχλήσαντος
ἀφαιρεθέντες ἅπαντα ἐκεῖνα τἀγαθὰ καὶ ὀλίγου
δέουσι τὴν ῥῖνα τοῦ παιδὸς ἀποτραγεῖν.</p>
</sp>
</div1>
<div1 type="section" n="72" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀλλὰ
σύ, ὦ φιλότης, μὴ πάθῃς αὐτὸ πρὸς ἐμέ, εἴ σε θησαυροὺς
ἀνορύττοντα καὶ πετόμενον καί τινας ἐννοίας ὑπερφυεῖς
ἐννοοῦντα καί τινας ἐλπίδας ἀνεφίκτους ἐλπίζοντα
φίλος ὢν οὐ περιεῖδον διὰ παντὸς τοῦ βίου ὀνείρῳ ἡδεῖ
μὲν ἴσως, ἀτὰρ ὀνείρῳ γε συνόντα, διαναστάντα δὲ ἀξιῶ
πράττειν τι τῶν ἀναγκαίων καὶ ὅ σε παραπέμψει ἐς τὸ
λοιπον τοῦ βίου τὰ κοινὰ ταῦτα φρονοῦντα: ἐπεὶ ὅ γε
νῦν ἔπραττες καὶ ἐπενόεις, οὐδὲν τῶν Ἱπποκενταύρων
καὶ Χιμαιρῶν καὶ Γοργόνων διαφέρει, καὶ ὅσα ἄλλα ὄνειροι
<milestone unit="section2" n="815" TEIform="milestone"/> καὶ ποιηταὶ καὶ γραφεῖς ἐλεύθεροι ὄντες ἀναπλάττουσιν
οὔτε γενόμενα πώποτε οὔτε γενέσθαι δυνάμενα.
καὶ ὅμως ὁ πολὺς λεὼς πιστεύουσιν αὐτοῖς καὶ κηλοῦνται
ὁρῶντες ἢ ἀκούοντες τὰ τοιαῦτα διὰ τὸ ξένα καὶ ἀλλόκοτα
εἶναι.</p>
</sp>
</div1>
<div1 type="section" n="73" org="uniform" sample="complete" part="N" TEIform="div1">
<sp TEIform="sp">
<p TEIform="p">καὶ σὺ δὴ μυθοποιοῦ τινος ἀκούσας
ὡς ἔστι τις γυνὴ ὑπερφυὴς τὸ κάλλος, ὑπὲρ τὰς Χάριτας
αὐτὰς ἢ τὴν Οὐρανίαν <del status="unremarkable" TEIform="del">εἶναι</del>, μὴ πρότερον ἐξετάσας εἰ
ἀληθῆ λέγει καὶ εἰ ἔστι που τῆς γῆς ἡ ἄνθρωπος αὕτη,
ἤρας εὐθύς, ὥσπερ φασὶ τὴν Μήδειαν ἐξ ὀνείρατος ἐρασθῆναι
τοῦ Ἰάσονος. ὃ δὲ δὴ μάλιστά σε πρὸς τὸν ἔρωτα
ἐπηγαγετο καὶ τοὺς ἄλλους δέ, ὁπόσοι τοῦ αὐτοῦ σοι εἰδώλου
ἐρῶσι, τοῦτο ἦν, ὥς γέ μοι εἰκάζοντι φαίνεται,
τὸ τὸν λέγοντα ἐκεῖνον περὶ τῆς γυναικός, ἐπείπερ ἐπιστεύθη
τὸ πρῶτον ὅτι ἀληθῆ λέγει, ἀκόλουθα ἐπάγειν:
εις τοῦτο γὰρ ἑωρᾶτε μόνον, καὶ διὰ τοῦτο εἷλκεν ὑμᾶς
<pb id="p.383" TEIform="pb"/>
τῆς ῥινός, ἐπείπερ ἅπαξ τὴν πρώτην λαβὴν ἐνεδώκατε
αὐτῷ, καὶ ἦγεν ἐπὶ τὴν ἀγαπωμένην διʼ ἧς ἔλεγεν εὐθείας
ὁδοῦ: ῥᾴδια γάρ, οἶμαι, τὰ μετὰ ταῦτα καὶ οὐδεὶς
ὑμῶν ἔτι ἐπιστρεφόμενος εἰς τὴν εἴσοδον ἐξήταζεν εἰ
ἀληθής ἐστι καὶ εἰ μὴ ἔλαθε καθʼ ἣν οὐκ ἐχρῆν εἰσελθών,
ἀλλʼ ἠκολούθει τοῖς τῶν προωδευκότων ἴχνεσι, καθάπερ
τὰ πρόβατα πρὸς τὸν ἡγούμενον, δέον ἐπὶ τῇ εἰσόδῳ καὶ
κατὰ τὴν ἀρχὴν εὐθὺς σκέψασθαι, εἴπερ εἰσιτητέον.</p>
</sp>
</div1>
<div1 type="section" n="74" org="uniform" sample="complete" part="N" TEIform="div1">
<sp TEIform="sp">
<p TEIform="p">ὃ δέ φημι, σαφέστερον ἂν μάθοις, ἤν τι τοιοῦτον <milestone unit="section2" n="816" TEIform="milestone"/>
ὅμοιον παραθεωρήσῃς αὐτῷ: λέγοντος γάρ τινος τῶν
μεγαλοτόλμων τούτων ποιητῶν, ὡς γένοιτό ποτε τρικέφαλος
καὶ ἑξάχειρ ἄνθρωπος, ἂν τὸ πρῶτον ταῦτα ἀπραγμόνως
ἀποδέξῃ μὴ ἐξετάσας εἰ δυνατόν, ἀλλὰ πιστεύσας,
εὐθὺς ἀκολούθως ἂν ἐπάγοι καὶ τὰ λοιπά, ὡς καὶ ὀφθαλμοὺς
ὁ αὐτὸς εἶχεν ἓξ καὶ ὦτα ἓξ καὶ φωνὰς τρεῖς ἅμα
ἠφίει καὶ ἤσθιε διὰ τριῶν στομάτων καὶ δακτύλους τριάκοντα
εἶχεν, οὐχ ὥσπερ ἕκαστος ἡμῶν δέκα ἐν ἀμφοτέραις
ἑκάστη πέλτην ἢ γέρρον ἢ ἀσπίδα εἶχον, αἱ τρεῖς δὲ ἡ μὲν
πέλεκυν κατέφερεν, ἡ δὲ λόγχην ἠφίει, ἡ δὲ τῷ ξίφει
ἐχρῆτο. καὶ τίς ἔτι ἂν ἀπιστήσειε ταῦτα λέγοντι αὐτῷ;
ἀκόλουθα γὰρ τῇ ἀρχῇ, περὶ ᾗς ἐχρῆν εὐθὺς σκοπεῖν εἴπερ
δεκτέα καὶ εἰ συγχωρητέα οὕτως ἔχειν. ἢν δὲ ἅπαξ
ἐκεῖνα δῷς, ἐπιρρεῖ τὰ λοιπὰ καὶ οὔποτε στήσεται καὶ τὸ
ἀπιστεῖν αὐτοῖς οὐκέτι ῥᾴδιον, ἐπείπερ ἀκόλουθα καὶ
ὅμοιά ἐστι τῇ συγχωρηθείσῃ ἀρχῇ, ἅπερ καὶ ὑμεῖς πάσχετε:
ὑπὸ γὰρ δὴ ἔρωτος καὶ προθυμίας οὐκ ἐξετάσαντες <milestone unit="section2" n="817" TEIform="milestone"/>
τὰ κατὰ τὴν εἴσοδον ἑκάστην ὅπως ὑμῖν ἔχει, προχωρεῖτε
ὑπὸ τῆς ἀκολουθίας ἑλκόμενοι, οὐκ ἐννοοῦντες
εἴ πῃ γένοιτʼ ἂν ἀκόλουθόν τι αὐτῷ καὶ ψεῦδος ὄν, οἷον,
εἴ τις λέγοι τὰ δὶς πέντε ἑπτὰ εἶναι καὶ σὺ πιστεύσειας
αὐτῷ μὴ ἀριθμήσας ἐπὶ σαυτοῦ, ἐπάξει δηλαδὴ ὅτι καὶ
<pb id="p.384" TEIform="pb"/>
τετράκις πέντε τετταρεσκαίδεκα πάντως ἐστὶ καὶ μεχρι
ἂν ὅτου ἐθελήσῃ, οἷα καὶ ἡ θαυμαστὴ γεωμετρία ποιεῖ:
κἀκείνη γὰρ τοὺς ἐν ἀρχῇ ἀλλόκοτά τινα αἰτήματα αἰτή:
σασα καὶ συγχωρηθῆναι αὐτῇ ἀξιώσασα οὐδὲ συστῆναι
δυνάμενα, σημεῖά τινα ἀμερῆ καὶ γραμμὰς ἀπλατεῖς καὶ
τὰ τοιαῦτα, ἐπὶ σαθροῖς τοῖς θεμελίοις τούτοις οἰκοδομεῖ
τὰ τοιαῦτα καὶ ἀξιοῖ εἰς ἀπόδειξιν ἀληθῆ λέγειν ἀπὸ
ψευδοῦς τῆς ἀρχῆς ὁρμωμένη.</p>
</sp>
</div1>
<div1 type="section" n="75" org="uniform" sample="complete" part="N" TEIform="div1">
<sp TEIform="sp">
<p TEIform="p">κατὰ ταὐτὰ τοίνυν
καὶ ὑμεῖς δόντες τὰς ἀρχὰς τῆς προαιρέσεως ἑκάστης
πιστεύετε τοῖς ἑξῆς καὶ γνώρισμα τῆς ἀληθείας αὐτῶν
τὴν ἀκολουθίαν ἡγεῖσθε εἶναι ψευδῆ οὖσαν: εἶτα οἱ μὲν
<milestone unit="section2" n="818" TEIform="milestone"/> ὑμῶν ἐναποθνήσκουσι ταῖς ἐλπίσι, πρὶν ἰδεῖν τἀληθὲς
καὶ καταγνῶναι τῶν ἐξαπατησάντων ἐκείνων, οἱ δὲ κἂν
αἴσθωνται ἐξηπατημένοι ὀψέ ποτε γέροντες ἤδη γενόμενοι,
ὀκνοῦσιν ἀναστρέφειν αἰδούμενοι, εἰ δεήσει τηλικούτους
αὐτοὺς ὄντας ἐξομολογήσασθαι ὅτι πράγματα
παίδων ἔχοντες οὐ συνίεσαν: ὥστε ἐμμένουσι τοῖς αὐτοῖς
ὑπʼ αἰσχύνης καὶ ἐπαινοῦσι τὰ παρόντα καὶ ὁπόσους ἂν
δύνωνται προτρέπουσιν ἐπὶ τὰ αὐτά, ὡς ἂν μὴ μόνοι
ἐξηπατημένοι ὦσιν, ἀλλὰ ἔχωσι παραμυθίαν τὸ καὶ πολλοὺς
καὶ ἄλλους τὰ ὅμοια παθεῖν αὐτοῖς: καὶ γὰρ αὖ
κἀκεῖνο ὁρῶσιν, ὅτι ἢν τἀληθὲς εἴπωσιν, οὐκετι σεμνοὶ
ὥσπερ νῦν καὶ ὑπὲρ τοὺς πολλοὺς δόξουσιν οὐδὲ τιμήσονται
ὁμοίως. οὐκ ἂν οὖν ἑκόντες εἴποιεν εἰδότες, ἀφʼ
οἵων ἐκπεσόντες ὅμοιοι τοῖς ἄλλοις δόξουσιν. ὀλίγοις δʼ
ἂν πάνυ ἐντύχοις ὑπʼ ἀνδρείας τολμῶσι λέγειν ὅτι ἐξηπάτηνται
καὶ τοὺς ἄλλους ἀποτρέπειν τῶν ὁμοίων πειρωμένους.
εἰ δʼ οὖν τινι τοιούτῳ ἐντύχοις, φιλαλήθη τε
<milestone unit="section2" n="819" TEIform="milestone"/> κάλει τὸν τοιοῦτον καὶ χρηστὸν καὶ δίκαιον καί, εἰ βούλει,
φιλόσοφον: οὐ γὰρ ἂν φθονήσαιμι τούτῳ μόνῳ τοῦ
ὀνόματος: οἱ δʼ ἄλλοι ἢ οὐδὲν ἀληθὲς ἴσασιν οἰόμενοι
εἰδέναι ἢ εἰδότες ἀποκρύπτονται ὑπὸ δειλίας καὶ αἰσχύνης
<pb id="p.385" TEIform="pb"/>
καὶ τοῦ προτιμᾶσθαι βούλεσθαι.</p>
</sp>
</div1>
<div1 type="section" n="76" org="uniform" sample="complete" part="N" TEIform="div1">
<sp TEIform="sp">
<p TEIform="p">καίτοι πρὸς τῆς
Ἀθηνᾶς ἅπαντα μὲν ἃ ἔφην, ἐάσωμεν αὐτοῦ καταβαλόντες
καὶ λήθη τις ἔστω αὐτῶν ὥσπερ τῶν πρὸ Εὐκλείδου
ἄρχοντος πραχθέντων, ὑποθέμενοι δὲ ταύτην φιλοσοφίαν
ὀρθὴν εἶναι τὴν τῶν Στωϊκῶν, ἄλλην δὲ μηδʼ ἡντιναοῦν,
ἴδωμεν εἰ ἐφικτὴ αὕτη καὶ δυνατή ἐστιν, ἢ
μάτην κάμνουσιν ὁπόσοι ἐφίενται αὐτῆς: τὰς μὲν γὰρ
ὑποσχέσεις ἀκούω θαυμαστάς τινας, ἡλίκα εὐδαιμονήσουσιν
οἱ ἐς τὸ ἀκρότατον ἐλθόντες: μόνους γὰρ τούτους
πάντα συλλαβόντας ἕξειν τὰ τῷ ὄντι ἀγαθά. τὸ μετὰ
ταῦτα δὲ σὺ ἂν ἄμεινον εἰδείης, εἴ τινι ἐντετύχηκας
Στωϊκῷ τοιούτῳ <del status="unremarkable" TEIform="del">καὶ Στωϊκῶν τῷ ἄκρῳ</del>, οἵῳ μήτε λυπεῖσθαι <milestone unit="section2" n="820" TEIform="milestone"/>
μήθʼ ὑφʼ ἡδονῆς κατασπᾶσθαι μήτε ὀργίζεσθαι,
φθόνου δὲ κρείττονι καὶ πλούτου καταφρονοῦντι καὶ
συνόλως εὐδαίμονι, ὁποῖον χρὴ τὸν κανόνα εἶναι καὶ
γνώμονα τοῦ κατὰ τὴν ἀρετὴν βίου, — ὁ γὰρ καὶ κατὰ
μικρότατον ἐνδέων ἀτελής, κἂν πάντα πλείω ἔχῃ — εἰ δὲ
τοῦτο οὐχί, οὐδέπω εὐδαίμων.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="77" org="uniform" sample="complete" part="N" TEIform="div1">
<sp TEIform="sp">
<p TEIform="p">οὐδένα τοιοῦτον εἶδον.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> εὖ γε, ὦ Ἑρμότιμε, ὅτι οὐ ψεύδῃ ἑκών. εἰς
τί δʼ οὖν ἀποβλέπων φιλοσοφεῖς, ὅταν ὁρᾷς μήτε τὸν
διδάσκαλον τὸν σὸν μήτε τὸν ἐκείνου μήτε τὸν πρὸ αὐτοῦ
μηδʼ ἂν εἰς δεκαγονίαν ἀναγάγῃς μηδένα αὐτῶν σοφὸν
ἀκριβῶς καὶ διὰ τοῦτο εὐδαίμονα γεγενημένον; οὐδὲ
γὰρ ἂν ἐκεῖνο ὀρθῶς εἴποις, ὡς ἀπόχρη, κἂν πλησίον
γένῃ τῆς εὐδαιμονίας, ἐπεὶ οὐδὲν ὄφελος: ὁμοίως γὰρ
ἔξω τοῦ ὀδοῦ ἐστι καὶ ἐν τῷ ὑπαίθρῳ ὅ τε παρὰ τὴν θύραν
ἔξω ἑστὼς καὶ ὁ πόρρω, διαλλάττοιεν δʼ ἄν, ὅτι μᾶλλον
οὗτος ἀνιάσεται ὁρῶν ἐγγύθεν οἵων ἐστέρηται. εἶτα <milestone unit="section2" n="821" TEIform="milestone"/>
ἵνα πλησίον γένῃ τῆς εὐδαιμονίας — δώσω γὰρ τοῦτό
σοι — τοσαῦτα πονεῖς κατατρύχων σεαυτόν, καὶ παραδεδράμηκε
σε ὁ βίος ὁ τοσοῦτος ἐν ἀκηδίᾳ καὶ καμάτῳ
<pb id="p.386" TEIform="pb"/>
καὶ ἀγρυπνίαις κάτω νενευκότα; καὶ εἰσαῦθις πονήσεις,
ὡς φής, ἄλλα εἴκοσιν ἔτη τοὐλάχιστον, ἵνα ὀγδοηκοντούτης
γενόμενος — εἴ τις ἐγγυητής ἐστί σοι, ὅτι βιώσῃ
τοσαῦτα — ὅμως ᾖς ἐν τοῖς μηδέπω εὐδαιμονοῦσιν; εἰ
μὴ μόνος οἴει τεύξεσθαι τούτου καὶ αἱρήσειν διώκων ὃ
πρὸ σοῦ μάλα πολλοὶ κἀγαθοὶ καὶ ὠκύτεροι παρὰ πολὺ
διώκοντες οὐ κατέλαβον.</p>
</sp>
</div1>
<div1 type="section" n="78" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀλλὰ καὶ κατάλαβε, εἰ δοκεῖ,
καὶ ἔχε ὅλον συλλαβών, τὸ μὲν δὴ πρῶτον οὐχ ὁρῶ
ὅ τι ποτʼ ἂν εἴη τἀγαθόν, ὡς ἀντάξιον δοκεῖν τῶν πόνων
τῶν τοσούτων. ἔπειτα ἐς πόσον ἔτι τὸν λοιπὸν χρόνον
ἀπολαύσεις αὐτοῦ γέρων ἤδη καὶ παντὸς ἡδέος ἔξωρος
<milestone unit="section2" n="822" TEIform="milestone"/> ὢν καὶ τὸν ἕτερον πόδα, φασίν, ἐν τῇ σορῷ ἔχων; εἰ μή
τι ἐς ἄλλον, ὦ γενναῖε, βίον προγυμνάζεις ἑαυτόν, ὡς
ἐς ἐκεῖνον ἐλθὼν ἄμεινον διαγάγοις, εἰδὼς ὅντινα τρόπον
χρὴ βιοῦν, ὅμοιον ὡς εἴ τις ἐς τοσοῦτον σκευάζοι τε
καὶ εὐτρεπίζοι ὡς δειπνήσων ἄμεινον, ἄχρι ἂν λάθῃ ὑπὸ
λιμοῦ διαφθαρείς.</p>
</sp>
</div1>
<div1 type="section" n="79" org="uniform" sample="complete" part="N" TEIform="div1">
<sp TEIform="sp">
<p TEIform="p">ἀλλὰ μὴν οὐδʼ ἐκεῖνό πω κατανενόηκας,
οἶμαι, ὡς ἡ μὲν ἀρετὴ ἐν ἔργοις δήπου ἐστίν,
οἷον ἐν τῷ δίκαια πράττειν καὶ σοφὰ καὶ ἀνδρεῖα, ὑμεῖς
δὲ — τὸ δὲ ὑμεῖς ὅταν εἴπω, τοὺς ἄκρους τῶν φιλοσοφούντων
φημί — ἀφέντες ταῦτα ζητεῖν καὶ ποιεῖν ῥημάτια
δύστηνα μελετᾶτε καὶ συλλογισμοὺς καὶ ἀπορίας καὶ
τὸ πλεῖστον τοῦ βίου ἐπὶ τούτοις διατρίβετε, καὶ ὃς ἂν
κρατῇ ἐν αὐτοῖς, καλλίνικος ὑμῖν δοκεῖ: ἀφʼ ὧν, οἶμαι,
καὶ τὸν διδάσκαλον τουτονὶ θαυμάζετε, γέροντα ἄνδρα,
ὅτι τοὺς προσομιλοῦντας ἐς ἀπορίαν καθίστησι καὶ οἶδεν
<milestone unit="section2" n="823" TEIform="milestone"/> ὡς χρὴ ἐρέσθαι καὶ σοφίσασθαι καὶ πανουργῆσαι καὶ ἐς
ἄφυκτα ἐμβαλεῖν, καὶ τὸν καρπὸν ἀτεχνῶς ἀφέντες —
οὗτος δὲ ἦν περὶ τὰ ἔργα — περὶ τὸν φλοιὸν ἀσχολεῖσθε
τὰ φύλλα καταχέοντες ἀλλήλων ἐν ταῖς ὁμιλίαις. ἢ γὰρ
ἄλλα ἐστὶν ἃ πράττετε, ὦ Ἑρμότιμε, πάντες ἕωθεν εἰς ἑσπέραν;
<pb id="p.387" TEIform="pb"/>
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> οὔκ, ἀλλὰ ταῦτα.
</p>
</sp>
</div1>
<div1 type="section" n="80" org="uniform" sample="complete" part="N" TEIform="div1">
<sp TEIform="sp">
<speaker TEIform="speaker">Λυκῖνος</speaker>
<p TEIform="p"> ἢ οὖν οὐχὶ καὶ ὀρθῶς τις φαίη τὴν σκιὰν
ὑμᾶς θηρεύειν ἐάσαντας τὸ σῶμα ἢ τοῦ ὄφεως τὸ σύφαρ
ἀμελήσαντας τοῦ ὁλκοῦ, μᾶλλον δὲ τὸ ὅμοιον ποιεῖν ὥσπερ
εἴ τις ἐς ὅλμον ὕδωρ ἐκχέας ὑπέρῳ σιδηρῷ πτίττοι
πράττειν ἀναγκαῖόν τι καὶ προὔργου οἰόμενος, οὐκ εἰδὼς
ὅτι ἂν ἀποβάλῃ, φασί, τοὺς ὤμους πτίττων, ὕδωρ ὁμοίως
τὸ ὕδωρ μένει; καί μοι δὸς ἐνταῦθα ἤδη ἐρέσθαι σε,
εἰ ἐθέλοις ἂν ἔξω τῶν λόγων τὰ ἄλλα ἐοικέναι τῷ διδασκάλῳ,
οὕτω μὲν ὀργίλος, οὕτω δὲ μικρολόγος, οὕτω δὲ <milestone unit="section2" n="824" TEIform="milestone"/>
φιλόνεικος ὢν καὶ φιλήδονος νὴ Δίʼ, εἰ καὶ μὴ τοῖς πολλοῖς
δοκεῖ. τί σιγᾷς, ὦ Ἑρμότιμε; θέλεις διηγήσομαι ἃ
πρῴην ἤκουσα ὑπὲρ φιλοσοφίας τινὸς λέγοντος ἀνδρὸς
πάνυ γεγηρακότος, ᾧ πάμπολλοι τῶν νέων ἐπὶ σοφίᾳ
πλησιάζουσιν; ἀπαιτῶν γὰρ παρά τινος τῶν μαθητῶν
τὸν μισθὸν ἠγανάκτει, λέγων ὑπερήμερον εἶναι καὶ ἐκπρόθεσμον
τοῦ ὀφλήματος, ὃν ἔδει πρὸ ἑκκαίδεκα ἡμερῶν
ἐκτετικέναι τῇ ἕνῃ καὶ νέᾳ: οὕτω γὰρ συνθέσθαι.</p>
</sp>
</div1>
<div1 type="section" n="81" org="uniform" sample="complete" part="N" TEIform="div1">
<sp TEIform="sp">
<p TEIform="p">καὶ ἐπεὶ ταῦτα ἠγανάκτει, παρεστὼς ὁ θεῖος τοῦ νεανίσκου,
ἄγροικος ἄνθρωπος καὶ ἰδιώτης ὡς πρὸς τὰ ὑμέτερα,
Πέπαυσο, εἶπεν, ὦ θαυμάσιε, τὰ μέγιστʼ ἠδικῆσθαι <milestone unit="section2" n="825" TEIform="milestone"/>
λέγων, εἰ ῥημάτια παρὰ σοῦ πριάμενοι μηδέπω
ἐκτετίκαμεν διάφορον. καίτοι ἃ μὲν ἡμῖν πέπρακας, ἔχεις
ἔτι καὶ αὐτὸς καὶ οὐδὲν ἔλαττον γέγονέ σοι τῶν μαθημάτων:
τὰ δʼ ἄλλα ὧν ἐξ ἀρχῆς ἐπιθυμῶν συνέστησά σοι
τὸν νεανίσκον, ὁ δʼ οὐδὲν ἀμείνων γεγένηται διὰ σέ, ὃς
τοὐμοῦ γείτονος Ἐχεκράτους τὴν θυγατέρα συναρπάσας
παρθένον οὖσαν διέφθειρε καὶ ὀλίγου δίκην ἔφυγε βιαίων,
εἰ μὴ ἐγὼ ταλάντου ὠνησάμην τὸ πλημμέλημα
παρὰ πένητος ἀνδρὸς τοῦ Ἐχεκράτους: τὴν μητέρα δὲ
πρῴην ἐρράπισεν, ὅτι αὐτοῦ ἐλάβετο ὑπὸ κόλπου ἐκκομίζοντος
τὸν κάδον, ὡς ἔχοι συμβολάς, οἶμαι, καταθεῖναι.
<pb id="p.388" TEIform="pb"/>
τὰ μὲν γὰρ ἐς ὀργὴν καὶ θυμὸν καὶ ἀναισχυντίαν
<milestone unit="section2" n="826" TEIform="milestone"/> καὶ ἐς τόλμαν καὶ ψεῦδος μακρῷ τινι ἄμεινον εἶχε πέρυσιν
ἢ νῦν: καίτοι ἐβουλόμην ἂν αὐτὸν ἐς ταῦτα ὠφελῆσθαι
ὑπὸ σοῦ μᾶλλον ἤπερ ἐκεῖνα εἰδέναι, ἃ καθʼ ἑκάστην
ἡμέραν πρὸς ἡμᾶς οὐδὲν δεομένους ἐπὶ τὸ δεῖπνον
διεξέρχεται, ὡς κροκόδειλος ἥρπασε παιδίον, καὶ ὑπέσχηται
ἀποδώσειν αὐτό, ἂν ἀποκρίνηται ὁ πατὴρ οὐκ
οἶδʼ ὅ τι, ἢ ὡς ἀναγκαῖόν ἐστιν ἡμέρας οὔσης μὴ νύκτα
εἶναι: ἐνίοτε δὲ καὶ κέρατα ἡμῖν ὁ γενναῖος ἀναφύει οὐκ
οἶδʼ ὅπως περιπλέκων τὸν λόγον. ἡμεῖς δὲ γελῶμεν ἐπὶ
τούτοις, καὶ μάλιστα ὅταν ἐπιβυσάμενος τὰ ὦτα μελετᾷ
πρὸς αὑτὸν ἕξεις τινὰς καὶ σχέσεις καὶ καταλήψεις καὶ
φαντασίας καὶ τοιαῦτα πολλὰ ὀνόματα διεξιών. ἀκούομεν
δὲ αὐτοῦ λέγοντος ὡς καὶ ὁ θεὸς οὐκ ἐν οὐρανῷ ἐστιν,
ἀλλὰ διὰ πάντων πεφοίτηκεν, οἷον ξύλων καὶ λίθων καὶ
ζῴων, ἄχρι καὶ τῶν ἀτιμοτάτων: καὶ τῆς γε μητρὸς ἐρομένης
αὐτὸν τί ταῦτα ληρεῖ, καταγελάσας αὐτῆς, Ἀλλʼ
ἢν τὸν λῆρον τοῦτον, ἔφη, ἐκμάθω ἀκριβῶς, οὐδὲν κωλύσει
με μόνον πλούσιον μόνον βασιλέα εἶναι, τοὺς δὲ
ἄλλους ἀνδράποδα καὶ καθάρματα νομίζεσθαι ὡς πρὸς
<milestone unit="section2" n="827" TEIform="milestone"/> ἐμέ.</p>
</sp>
</div1>
<div1 type="section" n="82" org="uniform" sample="complete" part="N" TEIform="div1">
<sp TEIform="sp">
<p TEIform="p">τοιαῦτα τοῦ ἀνδρὸς εἰπόντος, ὁ φιλόσοφος ὅρα
οἵαν ἀπόκρισιν ἀπεκρίνατο, ὦ Ἑρμότιμε, ὡς πρεσβυτικήν:
ἔφη γάρ, Ἀλλʼ εἴ γε μὴ ἐμοὶ ἐπλησίαζεν οὗτος, οὐκ
οἴει μακρῷ χείρω ἂν αὐτὸν ἐξεργάσασθαι ἢ καὶ νὴ Δία
ἴσως τῷ δημίῳ παραδεδόσθαι; ὡς νῦν γε χαλινόν τινα
ἐμβέβληκεν αὐτῷ ἡ φιλοσοφία καὶ ἡ πρὸς ταυτην αἰδώς,
καὶ διὰ τοῦτο μετριώτερός ἐστιν ὑμῖν καὶ φορητὸς ἔτι:
φέρει γάρ τινα αἰσχύνην αὐτῷ, εἰ ἀνάξιος φαίνοιτο τοῦ
σχήματος καὶ τοῦ ὀνόματος, ἃ δὴ παρακολουθοῦντα παιδαγωγεῖ
αὐτόν. ὥστε δίκαιος ἂν εἴην, εἰ καὶ μὴ ὧν βελτίω
ἀπέφηνα, μισθὸν παρʼ ὑμῶν λαβεῖν, ἀλλʼ οὖν ἐκείνων
γε, ἃ μὴ δέδρακεν αἰδούμενος φιλοσοφίαν: ἐπεὶ καὶ
<pb id="p.389" TEIform="pb"/>
αἱ τίτθαι τοιάδε λέγουσι περὶ τῶν παιδίων, ὡς απιτέον
αὐτοῖς ἐς διδασκάλου: καὶ γὰρ ἂν μηδέπω μαθεῖν ἀγαθόν
τι δύνωνται, ἀλλʼ οὖν φαῦλον οὐδὲν ποιήσουσιν
ἐκεῖ μένοντες. ἐγὼ μὲν οὖν τὰ ἄλλα πάντα ἀποπλῆσαί
μοι δοκῶ, καὶ ὅντινα ἂν ἐθέλῃς τῶν εἰδότων τὰ ἡμέτερα,
ἧκέ μοι ἐς αὔριον παραλαβὼν ὄψει τε ὅπως ἐρωτᾷ καὶ
πῶς ἀποκρίνεται καὶ ὅσα μεμάθηκε καὶ ὅσα ἤδη ἀνέγνωκε
βιβλία περὶ ἀξιωμάτων, περὶ συλλογισμῶν, περὶ καταλήψεως, <milestone unit="section2" n="828" TEIform="milestone"/>
περὶ καθηκόντων καὶ ἄλλα ποικίλα. εἰ δὲ ἢ τὴν
μητέρα ἔτυπτεν ἢ παρθένους συνήρπαζε, τί ταῦτα πρὸς
ἐμέ; οὐ γὰρ παιδαγωγόν με ἐπεστήσατε αὐτῷ.</p>
</sp>
</div1>
<div1 type="section" n="83" org="uniform" sample="complete" part="N" TEIform="div1">
<sp TEIform="sp">
<p TEIform="p">τοιαῦτα
γέρων ἄνθρωπος ὑπὲρ φιλοσοφίας ἔλεγε. σὺ δὲ καὶ
αὐτὸς ἂν φαίης, ὦ Ἑρμότιμε, ἱκανὸν εἶναι, ὡς διὰ τοῦτο
φιλοσοφοίημεν, ὡς μηδὲν τῶν φαυλοτέρων πράττοιμεν.
ἢ ἐπʼ ἄλλαις ἐλπίσιν ἐξ ἀρχῆς φιλοσοφεῖν ἠξιοῦμεν, οὐχ
ὡς τῶν ἰδιωτῶν κοσμιώτεροι εἴημεν περινοστοῦντες; τί
οὖν οὐκ ἀποκρίνῃ καὶ τοῦτο;
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"> τί δʼ ἄλλο ἢ ὅτι καὶ δακρῦσαι ὀλίγου δέω;
ἐς τοσοῦτό μου καθίκετο ὁ λόγος ἀληθὴς ὤν, καὶ ὀδύρομαι,
ὅσον ἄθλιος χρόνον ἀνάλωκα καὶ προσέτι μισθοὺς
οὐκ ὀλίγους τελῶν ἀντὶ τῶν πόνων: νυνὶ γὰρ ὥσπερ ἐκ
μέθης ἀνανήφων ὁρῶ οἷα μέν ἐστιν ὧν ἤρων, ὁπόσα δὲ
πέπονθα διὰ ταῦτα.
</p>
</sp>
<sp TEIform="sp">
<speaker TEIform="speaker">Λυκῖνος</speaker>
<p TEIform="p"/>
</sp>
</div1>
<div1 type="section" n="84" org="uniform" sample="complete" part="N" TEIform="div1">
<sp TEIform="sp">
<p TEIform="p">καὶ τί δεῖ δακρύων, ὦ χρηστέ; τὸ γὰρ
τοῦ μύθου ἐκεῖνο πάνυ συνετόν, οἶμαι, ὃν Αἴσωπος διηγεῖτο: <milestone unit="section2" n="829" TEIform="milestone"/>
ἔφη γὰρ ἄνθρωπόν τινα ἐπὶ τῇ ἠϊόνι καθεζόμενον
ἐπὶ τὴν κυματωγὴν ἀριθμεῖν τὰ κύματα, σφαλέντα
δὲ καὶ ἄχθεσθαι καὶ ἀνιᾶσθαι, ἄχρι δὴ τὴν κερδὼ παραστᾶσαν
εἰπεῖν αὐτῷ, Τί, ὦ γενναῖε, ἀνιᾷ τῶν παρελθόντων
ἕνεκα, δέον τὰ ἐντεῦθεν ἀρξάμενον ἀριθμεῖν
ἀμελήσαντα ἐκείνων; καὶ σὺ τοίνυν, ἐπείπερ οὕτω σοι
δοκεῖ, ἐς τὸ λοιπὸν ἂν ἄμεινον ποιήσαις βίον τε κοινὸν
<pb id="p.390" TEIform="pb"/>
ἅπασι βιοῦν ἀξιῶν καὶ συμπολιτεύσῃ τοῖς πολλοῖς οὐδὲν
ἀλλόκοτον καὶ τετυφωμένον ἐλπίζων, καὶ οὐκ αἰσχυνῇ,
ἤνπερ εὖ φρονῇς, εἰ γέρων ἄνθρωπος μεταμαθήσῃ καὶ
μεταχωρήσεις πρὸς τὸ βέλτιον.</p>
</sp>
</div1>
<div1 type="section" n="85" org="uniform" sample="complete" part="N" TEIform="div1">
<sp TEIform="sp">
<p TEIform="p">ταῦτα πάντα, ὦ φιλότης,
ὁπόσα εἶπον, μή με νομίσῃς κατὰ τῆς Στοᾶς παρεσκευασμένον
ἢ ἔχθραν τινὰ ἐξαίρετον πρὸς Στωϊκοὺς
ἐπανῃρημένον εἰρηκέναι, ἀλλὰ κοινὸς ἐπὶ πάντας ὁ λόγος:
τὰ γὰρ αὐτὰ πρὸς σὲ εἶπον ἄν, εἰ τὰ Πλάτωνος ἢ
<milestone unit="section2" n="830" TEIform="milestone"/> Ἀριστοτέλους ᾕρησο τῶν ἄλλων ἀκρίτων ἐρήμην καταγνούς.
νῦν δὲ ἐπεὶ τὰ Στωϊκῶν προετίμησας, πρὸς τὴν
Στοὰν ἀποτετάσθαι ὁ λόγος ἔδοξεν οὐδὲν ἐξαίρετον πρὸς αὐτὴν ἔχων.
</p>
</sp>
<sp TEIform="sp">
<speaker TEIform="speaker">Ἑρμότιμος</speaker>
<p TEIform="p"/>
</sp>
</div1>
<div1 type="section" n="86" org="uniform" sample="complete" part="N" TEIform="div1">
<sp TEIform="sp">
<p TEIform="p">εὖ λέγεις: ἄπειμι γοῦν ἐπʼ αὐτὸ τοῦτο,
ὡς μεταβαλοίμην καὶ αὐτὸ δὴ τὸ σχῆμα. ὄψει γοῦν οὐκ
εἰς μακρὰν οὔτε πώγωνα ὥσπερ νῦν λάσιον καὶ βαθὺν
οὔτε δίαιταν κεκολασμένην, ἀλλʼ ἄνετα πάντα καὶ ἐλεύθερα:
τάχα δὲ καὶ πορφυρίδα μεταμφιάσομαι, ὡς εἰ
δεῖεν ἅπαντες ὅτι μηκέτι μοι τῶν λήρων ἐκείνων μέτεστιν.
ὡς εἴθε γε καὶ ἐξεμέσαι δυνατὸν ἦν ἅπαντα ἐκεῖνα, ὁπόσα
ἤκουσα παρʼ αὐτῶν, καὶ εὖ ἴσθι, οὐκ ἂν ὤκνησα καὶ
ἐλλέβορον πιεῖν διὰ τοῦτο ἐς τὸ ἔμπαλιν ἢ ὁ Χρύσιππος,
ὅπως μηδὲν ἔτι νοήσαιμι ὧν φασι. σοὶ δʼ οὖν οὐ μικρὰν
χάριν οἶδα, ὦ Λυκῖνε, ὅτι με παραφερόμενον ὑπὸ θολεροῦ
τινος χειμάρρου καὶ τραχέος, ἐπιδιδόντα ἐμαυτὸν καὶ
<milestone unit="section2" n="831" TEIform="milestone"/> κατὰ ῥοῦν συρρέοντα τῷ ὕδατι, ἀνέσπασας ἀπιστάς, τὸ
τῶν τραγῳδῶν τοῦτο, θεὸς ἐκ μηχανῆς ἐπιφανείς. δοκῶ
δέ μοι οὐκ ἀλόγως ἂν καὶ ξυρήσασθαι τὴν κεφαλὴν ὥσπερ
οἱ ἐκ τῶν ναυαγίων ἀποσωθέντες ἐλεύθεροι, ἅτε καὶ
σωτήρια τήμερον ἄξων τοσαύτην ἀχλὺν ἀποσεισάμενος
τῶν ὀμμάτων. φιλοσόφῳ δὲ ἐς τὸ λοιπὸν κἂν ἄκων ποτὲ
ὁδῷ βαδίζων ἐντύχω, οὕτως ἐκτραπήσομαι καὶ περιστήσομαι
ὥσπερ τοὺς λυττῶντας τῶν κυνῶν.
</p>
</sp>
</div1>
</body>
</text>
</TEI.2>

<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title>Podagra</title>
<author>Lucian</author>
<editor role="editor">Karl Jacobitz</editor>
<funder n="org:Google">Google Digital Humanities Awards Program</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<title>Luciani Samosatensis Opera, Vol III</title>
<author>Lucian</author>
<editor role="editor">Karl Jacobitz</editor>
<imprint>
<publisher>in aedibus B. G. Teubneri</publisher>
<pubPlace>Leipzig</pubPlace>
<date>1896</date>
</imprint>
</monogr>
</biblStruct>
<p>Keyboarding</p>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="text"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
</teiHeader>
<text>
<group>
<text n="1">
<body>
<pb id="p.443"/>
<head>πόδαγρος, χόρος, ποδάγρα, ἄγγελος, ἰατροὶ, βάσανοι</head>
<sp>
<speaker>πόδαγρος</speaker>
<p>
<lb rend="displayNum" n="1"/> ὦ στυγνὸν οὔνομʼ, ὦ θεοῖς στυγούμενον,
<lb/>ποδάγρα, πολυστένακτε, Κωκυτοῦ τέκνον,
<lb/>ἣν Ταρτάρου κευθμῶσιν ἐν βαθυσκίοις <pb id="reitz.v.2.p.644"/>
<lb/>Μέγαιρʼ Ἐρινὺς γαστρὸς ἐξεγείνατο
<lb rend="displayNum" n="5"/>μαζοῖσί τʼ ἐξέθρεψε, καὶ πικρῷ βρέφει 
<lb/>εἰς χεῖλος ἐστάλαξεν Ἀλληκτὼ γάλα,
<lb/>τίς τὴν δυσώνυμόν σε δαιμόνων ἄρα
<lb/>εἰς φῶς ἀνῆκεν; ἦλθες ἀνθρώποις βλάβος.
<lb/>εἰ γὰρ τεθνῶσιν ἀμπλακημάτων τίσις
<lb rend="displayNum" n="10"/>βροτοῖς ὀπηδεῖ τῶν ἔδρασαν ἐν φάει, 
<lb/>οὐ Τάνταλον ποτοῖσιν, οὐδʼ Ἰξίονα
<lb/>τροχῷ στροβητόν, οὐδὲ Σίσυφον πέτρῳ
<lb/>ἔδει κολάζειν ἐν δόμοισι Πλουτέως,
<lb/>ἁπλῶς δὲ πάντας τοὺς κακῶς δεδρακότας <pb id="reitz.v.2.p.645"/>
<pb id="p.444"/>
<lb rend="displayNum" n="15"/> τοῖς σοῖς προσάπτειν ἀρθροκηδέσιν πόνοις,
<lb/>ὥς μου τὸ λυπρὸν καὶ ταλαίπωρον δέμας
<lb/>χειρῶν ἀπʼ ἄκρων εἰς ἄκρας ποδῶν βάσεις
<lb/>ἰχῶρι φαύλῳ καὶ πικρῷ χυμῷ χολῆς
<lb/>πνεύματι βιαίῳ τόδε διασφίγγον πόρους
<lb rend="displayNum" n="20"/> ἕστηκε καὶ μεμυκὸς ἐπιτείνει πόνους.
<lb/>σπλάγχνων δʼ ἐπʼ αὐτῶν διάπυρον τρέχει κακόν, <pb id="reitz.v.2.p.646"/>
<lb/>δίναισι φλογμῶν σάρκα πυρπολούμενον,
<lb/>ὁποῖα κρητὴρ μεστὸς Αἰτναίου πυρὸς
<lb/>ἢ Σικελὸς αὐλὼν ἁλιπόρου διασφάγος,
<lb rend="displayNum" n="25"/> ὅπου δυσεξέλικτα κυματούμενος
<lb/>σήραγξι πετρῶν σκολιὸς εἱλεῖται κλύδων.
<lb/>ὦ δυστέκμαρτον πᾶσιν ἀνθρώποις τέλος,
<lb/>ὡς εἰς μάτην σε πάντες ἀμφιθάλπομεν
<lb/>ἐλπίδι ματαίᾳ μωρὰ βουκολούμενοι.
 </p>
</sp>
<sp>
<speaker>χόρος</speaker>
<p>
<lb rend="displayNum" n="30"/> ἀνὰ Δίνδυμον Κυβήβης
<lb/>Φρύγες ἔνθεον ὀλολυγὴν
<lb/>ἁπαλῷ τελοῦσιν Ἄττῃ,
<lb/>καὶ πρὸς μέλος κεραύλου
<lb/>Φρυγίου κατʼ ὄρεα Τμώλου
<lb rend="displayNum" n="35"/> κῶμον βοῶσι Λυδοί·
<lb/>παραπλῆγες δʼ ἀμφὶ ῥόπτροις
<lb/>κελαδοῦσι Κρητὶ ῥυθμῷ
<lb/>νόμον Κορύβαντες εὐάν.
κλάζει βρίθουσα σάλπιγξ <pb id="reitz.v.2.p.647"/>
<lb rend="displayNum" n="40"/> Ἄρει κρέκουσα θούρῳ
<lb/>πολεμηίαν ἀϋτήν.
<lb/>ἡμεῖς δὲ σοί, Ποδάγρα,
<lb/>πρώταις ἔαρος ἐν ὥραις
<lb/>μύσται τελοῦμεν οἴκτους,
<lb rend="displayNum" n="45"/> ὅτε πᾶς χλοητόκοισι
<lb/>ποίαις τέθηλε λειμών,
<pb id="p.445"/>
<lb/>Ζεφύρου δὲ δένδρα πνοιαῖς
<lb/>ἁπαλοῖς κομᾷ πετήλοις,
<lb/>ἁ δύσγαμος κατʼ οἴκους
<lb rend="displayNum" n="50"/>μερόπων θροεῖ χελιδών, 
<lb/>καὶ νυκτέροις καθʼ ὕλαν
<lb/>τὸν Ἴτυν στένει δακρύουσʼ
<lb/>Ἀτθὶς γόοις ἀηδών.
</p>
</sp>
<sp>
<speaker>πόδαγρος</speaker>
<p>
<lb/>  ὤμοι πόνων ἀρωγόν, ὦ τρίτου ποδὸς <pb id="reitz.v.2.p.648"/>
<lb rend="displayNum" n="55"/>μοῖραν λελογχὸς βάκτρον, ἐξέρειδέ μου 
<lb/>βάσιν τρέμουσαν καὶ κατίθυνον τρίβον,
<lb/>ἴχνος βέβαιον ὡς ἐπιστήσω πέδῳ.
<lb/>ἔγειρε, τλῆμον, γυῖα δεμνίων ἄπο
<lb/>καὶ λίπε μελάθρων τὴν ὑπώροφον στέγην.
<lb rend="displayNum" n="60"/>σκέδασον δʼ ἀπʼ ὄσσων νύχιον ἀέρος βάθος 
<lb/>μολὼν θύραζε καὶ πρὸς ἡλίου φάος
<lb/>ἀθόλωτον αὔραν πνεύματος φαιδροῦ σπάσον·
<lb/>δέκατον γὰρ ἤδη τοῦτο πρὸς πέμπτῳ φάει,
<lb/>ἐξ οὗ ζόφῳ σύγκλειστος ἡλίου δίχα
<lb rend="displayNum" n="65"/>εὐναῖς ἐν ἀστρώτοισι τείρομαι δέμας. 
<lb/>ψυχὴ μὲν οὖν μοι καὶ προθυμία πάρα
<lb/>βάσεις ἀμείβειν ἐπὶ θύρας ὡρμημένῳ,
<lb/>δέμας δὲ νωθρὸν οὐχ ὑπηρετεῖ πόθοις.
<lb/>ὅμως δʼ ἐπείγου, θυμέ, γιγνώσκων ὅτι
<lb rend="displayNum" n="70"/>πτωχὸς ποδαγρῶν, περιπατεῖν μὲν ἂν θέλῃ 
<lb/>καὶ μὴ δύνηται, τοῦτον ἐν νεκροῖς τίθει.
<lb/>ἀλλʼ εἶα.
<lb/>τίνες γὰρ οἵδε βάκτρα νωμῶντες χεροῖν,
<lb/>κάρηνα φύλλοις ἀκτέας καταστεφεῖς;
<lb rend="displayNum" n="75"/>τίνι δαιμόνων ἄγουσι κωμαστὴν χορόν; 
<lb/>μῶν, Φοῖβε Παιάν, σὸν γεραίρουσιν σέβας; <pb id="reitz.v.2.p.649"/>
<lb/>ἀλλʼ οὐ στέφονται Δελφίδος φύλλῳ δάφνης.
<lb/>ἢ μή τις ὕμνος Βακχίῳ κωμάζεται;

</p>
</sp>
</body>
</text>
</group>
</text>
</TEI.2>

<?xml version="1.0" encoding="UTF-8"?><TEI.2 TEIform="TEI.2">
<teiHeader type="text" status="new" TEIform="teiHeader">
<fileDesc TEIform="fileDesc">
<titleStmt TEIform="titleStmt">
<title TEIform="title">Pro lapsu inter salutandum</title>
<author TEIform="author">Lucian</author>
<editor role="editor" TEIform="editor">Karl Jacobitz</editor>
<funder n="org:Google" TEIform="funder">Google Digital Humanities Awards Program</funder>
</titleStmt>
<publicationStmt TEIform="publicationStmt">
<publisher TEIform="publisher">Trustees of Tufts University</publisher>
<pubPlace TEIform="pubPlace">Medford, MA</pubPlace>
<authority TEIform="authority">Perseus Project</authority>
</publicationStmt>
<sourceDesc default="NO" TEIform="sourceDesc">
<biblStruct default="NO" TEIform="biblStruct">
<monogr TEIform="monogr">
<title TEIform="title">Luciani Samosatensis Opera, Vol I</title>
<author TEIform="author">Lucian</author>
<editor role="editor" TEIform="editor">Karl Jacobitz</editor>
<imprint TEIform="imprint">
<publisher TEIform="publisher">in aedibus B. G. Teubneri</publisher>
<pubPlace TEIform="pubPlace">Leipzig</pubPlace>
<date TEIform="date">1896</date>
</imprint>
</monogr>
</biblStruct>
<p TEIform="p">Keyboarding</p>
</sourceDesc>
</fileDesc>
<encodingDesc TEIform="encodingDesc">
<refsDecl doctype="TEI.2" TEIform="refsDecl">
<state unit="section" TEIform="state"/>
</refsDecl>
</encodingDesc>
<profileDesc TEIform="profileDesc">
<langUsage default="NO" TEIform="langUsage">
<language id="greek" TEIform="language">Greek</language>
</langUsage>
</profileDesc>
</teiHeader>
<text TEIform="text">
<body TEIform="body">
<pb id="p.328" TEIform="pb"/>
<div1 type="section" n="1" org="uniform" sample="complete" part="N" TEIform="div1">
<p TEIform="p">χαλεπὸν μὲν ἄνθρωπον ὄντα δαίμονός τινος ἐπήρειαν
διαφυγεῖν, πολὺ δὲ χαλεπώτερον ἀπολογίαν εὑρεῖν
παραλόγου καὶ δαιμονίου πταίσματος, ἅπερ ἀμφότερα
νῦν ἐμοὶ συμβέβηκεν, ὃς ἀφικόμενος παρὰ σέ, ὡς προσείποιμι
τὸ ἑωθινόν, δέον τὴν συνήθη ταύτην φωνὴν
ἀφεῖναι καὶ χαίρειν κελεύειν, ἐγὼ δὲ ὁ χρυσοῦς ἐπιλαθόμενος
<milestone unit="section2" n="725" TEIform="milestone"/> ὑγιαίνειν σε ἠξίουν, εὔφημον μὲν καὶ τοῦτο,
οὐκ ἐν καιρῷ δὲ ὡς οὐ κατὰ τὴν ἕω. ἐγὼ μὲν οὖν ἐπὶ
τούτῳ εὐθὺς ἴδιόν τε καὶ ἠρυθρίων καὶ παντοῖος ἦν ὑπὸ
ἀπορίας, οἱ παρόντες δὲ οἱ μὲν παραπαίειν, ὡς τὸ εἰκός,
οἱ δὲ ληρεῖν ὑφʼ ἡλικίας, οἱ δὲ χθεσινῆς κραιπάλης ἀνάμεστον
ἔτι ᾤοντό με εἶναι, εἰ καὶ ὅτι μάλιστα σὺ ἐπιεικῶς
ἤνεγκας τὸ γεγονὸς οὐδʼ ὅσον ἄκρῳ τῷ μειδιάματι
ἐπισημηνάμενος τῆς γλώττης τὴν διαμαρτίαν. ἔδοξεν οὖν
μοι καλῶς ἔχειν παραμυθίαν τινὰ ἐμαυτῷ συγγράψαι,
ὡς μὴ πάνυ ἀνιῴμην ἐπὶ τῷ πταίσματι μηδʼ ἀφόρητον
ἡγοίμην, εἰ πρεσβύτης ἀνὴρ τοσοῦτον ἀπεσφάλην τοῦ
καλῶς ἔχοντος ἐπὶ τοσούτων μαρτύρων: ἀπολογίας μὲν
γὰρ οὐδὲν ἔδει, οἶμαι, ὑπὲρ γλώττης εἰς οὕτως εὔφημον
<milestone unit="section2" n="726" TEIform="milestone"/> εὐχὴν ὀλισθούσης.
</p>
</div1>
<div1 type="section" n="2" org="uniform" sample="complete" part="N" TEIform="div1">
<p TEIform="p">ἀρχόμενος μὲν οὖν τῆς γραφῆς
πάνυ ἀπόρῳ ἐντεύξεσθαι ᾤμην τῷ προβλήματι, προῖόντι
δὲ πολλὰ προὐφάνη τὰ λεκτέα. οὐ μὴν πρότερον ἐρῶ
αὐτά, ἢν μὴ περὶ τοῦ χαίρειν αὐτοῦ καὶ τοῦ εὖ πράττειν
καὶ τοῦ ὑγιαίνειν προείπω τὰ εἰκότα. τὸ μὲν δὴ χαίρειν
ἀρχαία μὲν ἡ προσαγόρευσις, οὐ μὴν ἑωθινὴ μόνον οὐδὲ
ὑπὸ τὴν πρώτην ἔντευξιν, ἀλλὰ καὶ πρῶτον μὲν ἰδόντες
ἀλλήλους ἔλεγον αὐτό, ὡς τό
<quote rend="blockquote" TEIform="quote">
<lb TEIform="lb"/>χαῖρʼ, ὦ δυνάστα τῆσδε γῆς Τιρυνθίας.</quote>
<pb id="p.329" TEIform="pb"/>
καὶ μετὰ τὸ δεῖπνον ἐς λόγους ἤδη παροινίους τρεπόμενοι, ὡς τό
<quote rend="blockquote" TEIform="quote">
<lb TEIform="lb"/>χαῖρʼ, Ἀχιλεῦ, δαιτὸς μὲν ἐΐσης οὐκ ἐπιδευεῖς,</quote>

Ὀδυσσεὺς ὁπότε τὴν ἐπεσταλμένην πρεσβείαν αὐτῷ ἐρρητόρευε.
καὶ ἤδη ἀπιόντες παρʼ ἀλλήλων, ὡς τό
<quote rend="blockquote" TEIform="quote">
<lb TEIform="lb"/>χαίρετʼ, ἐγὼ δʼ ὔμμιν θεὸς ἄμβροτος, οὐκέτι θνητός.</quote>

ἴδιος δὲ καιρὸς οὐδεὶς ἀπενενέμητο τῇ προσρήσει, οὐδὲ
<milestone unit="section2" n="727" TEIform="milestone"/>
ὡς νῦν μόνος ὁ ἑωθινός, ὅπου γε καὶ ἐπὶ τῶν ἀπαισίων
καὶ ἀπευκτοτάτων ὅμως ἐχρῶντο αὐτῇ, ὡς ὁ τοῦ Εὐριπίδου
Πολυνείκης ἤδη τελευτῶν τὸν βίον,
<quote rend="blockquote" TEIform="quote">
<lb TEIform="lb"/>καὶ χαίρετʼ, ἤδη γάρ με περιβάλλει σκότος.</quote>
καὶ οὐ μόνον φιλοφροσύνης αὐτοῖς ἦν τοῦτο σύμβολον,
ἀλλὰ καὶ ἀπεχθείας καὶ τοῦ μηκέτι χρήσεσθαι ἀλλήλοις:
τὸ γοῦν μακρὰ χαίρειν φράσαι τὸ μηκέτι φροντιεῖν δηλοῖ.
</p>
</div1>
<div1 type="section" n="3" org="uniform" sample="complete" part="N" TEIform="div1">
<p TEIform="p">πρῶτος δʼ αὐτὸ Φιλιππίδης ὁ ἡμεροδρομήσας λέγεται
ἀπὸ Μαραθῶνος ἀγγέλλων τὴν νίκην εἰπεῖν πρὸς
τοὺς ἄρχοντας καθημένους καὶ πεφροντικότας ὑπὲρ τοῦ
τέλους τῆς μάχης, Χαίρετε, νικῶμεν, καὶ τοῦτο εἰπὼν
συναποθανεῖν τῇ ἀγγελίᾳ καὶ τῷ χαίρειν συνεκπνεῦσαι.
ἐν ἐπιστολῆς δὲ ἀρχῇ Κλέων ὁ Ἀθηναῖος δημαγωγὸς ἀπὸ
Σφακτηρίας πρῶτον χαίρειν προὔθηκεν εὐαγγελιζόμενος
<milestone unit="section2" n="728" TEIform="milestone"/>
τὴν νίκην τὴν ἐκεῖθεν καὶ τὴν τῶν Σπαρτιατῶν ἅλωσιν:
καὶ ὅλως γε μετʼ ἐκεῖνον ὁ Νικίας ἀπὸ Σικελίας
ἐπιστέλλων ἐν τῷ ἀρχαίῳ τῶν ἐπιστολῶν διέμεινεν ἀπʼ
αὐτῶν ἀρξάμενος τῶν πραγμάτων.
</p>
</div1>
<div1 type="section" n="4" org="uniform" sample="complete" part="N" TEIform="div1">
<p TEIform="p">ἀλλʼ ὁ θαυμαστὸς
Πλάτων, ἀνὴρ ἀξιόπιστος νομοθέτης τῶν τοιούτων, τὸ
μὲν χαίρειν κελεύει καὶ πάνυ ἀποδοκιμάζειν ὡς μοχθηρὸν
ὂν καὶ οὐδὲν σπουδαῖον ἐμφαῖνον, τὸ δʼ εὖ πράττειν
ἀντʼ αὐτοῦ εἰσάγει ὡς κοινὸν σώματός τε καὶ ψυχῆς εὖ
διακειμένων σύμβολον, καὶ ἐπιστέλλων γε τῷ Διονυσίῳ
αἰτιᾶται αὐτόν, ὅτι ποιων ἐς τὸν Ἀπόλλω χαίρειν τὸν
<pb id="p.330" TEIform="pb"/>
<milestone unit="section2" n="729" TEIform="milestone"/> θεὸν προσεῖπεν ὡς ἀνάξιον τοῦ Πυθίου καὶ οὐχ ὅπως
θεοῖς, ἀλλʼ οὐδʼ ἀνθρώποις δεξιοῖς πρέπον.
</p>
</div1>
<div1 type="section" n="5" org="uniform" sample="complete" part="N" TEIform="div1">
<p TEIform="p">ὁ μέν γε
θεσπέσιος Πυθαγόρας, εἰ καὶ μηδὲν αὐτὸς ἴδιον ἡμῖν καταλιπεῖν
τῶν αὐτοῦ ἠξίωσεν, ὅσον Ὀκέλλῳ τῷ Λευκανῷ
καὶ Ἀρχύτᾳ καὶ τοῖς ἄλλοις ὁμιληταῖς αὐτοῦ τεκμαίρεσθαι,
οὔτε τὸ χαίρειν οὔτε τὸ εὖ πράττειν προὔγραφεν,
ἀλλʼ ἀπὸ τοῦ ὑγιαίνειν ἄρχεσθαι ἐκέλευεν: ἅπαντες γοῦν
οἱ ἀπʼ αὐτοῦ ἀλλήλοις ἐπιστέλλοντες ὁπότε σπουδαῖόν τι
γράφοιεν, ὑγιαίνειν εὐθὺς ἐν ἀρχῇ παρεκελεύοντο ὡς καὶ
αὐτὸ ψυχῇ τε καὶ σώματι ἁρμοδιώτατον καὶ συνόλως
ἅπαντα περιειληφὸς τἀνθρώπου ἀγαθά, καὶ τό γε τριπλοῦν
<milestone unit="section2" n="730" TEIform="milestone"/> αὐτοῖς τρίγωνον, τὸ διʼ ἀλλήλων, τὸ πεντάγραμμον,
ᾧ συμβόλῳ πρὸς τοὺς ὁμοδόξους ἐχρῶντο, ὑγίεια
πρὸς αὐτῶν ὠνομάζετο, καὶ ὅλως ἡγοῦντο τῷ μὲν ὑγιαίνειν
τὸ εὖ πράττειν καὶ τὸ χαίρειν εἶναι, οὔτε δὲ τῷ εὖ
<milestone unit="section2" n="731" TEIform="milestone"/> πράττειν οὔτε τῷ χαίρειν πάντως καὶ τὸ ὑγιαίνειν. εἰσὶ
δὲ οἳ καὶ τὴν τετρακτύν, τὸν μέγιστον ὅρκον αὐτῶν, ἣ
τὸν ἐντελῆ αὐτοῖς ἀριθμὸν ἀποτελεῖ, ἤδη καὶ ὑγιείας ἀρχὴν
<milestone unit="section2" n="732" TEIform="milestone"/> ἐκάλεσαν, ὧν καὶ Φιλόλαός ἐστι.
</p>
</div1>
<div1 type="section" n="6" org="uniform" sample="complete" part="N" TEIform="div1">
<p TEIform="p">καὶ τί σοι τοὺς
παλαιοὺς λέγω, ὅπου καὶ Ἐπίκουρος ἀνὴρ πάνυ χαίρων
τῷ χαίρειν καὶ τὴν ἡδονὴν πρὸ ἁπάντων αἱρούμενος ἐν
ταῖς σπουδαιοτέραις ἐπιστολαῖς — εἰσὶ δὲ αὗται ὀλίγαι — .
καὶ ἐν ταῖς πρὸς τοὺς φιλτάτους μάλιστα ὑγιαίνειν εὐθὺς
ἐν ἀρχῇ προστάττει; πολὺ δʼ ἂν καὶ ἐν τῇ τραγῳδίᾳ καὶ
ἐν τῇ ἀρχαίᾳ κωμῳδίᾳ εὕροις τὸ ὑγιαίνειν πρῶτον εὐθὺς
λεγόμενον: τὸ μὲν γὰρ 
<quote rend="blockquote" TEIform="quote">
<lb TEIform="lb"/>οὖλέ τε καὶ μάλα χαῖρε</quote>
σαφῶς προτεταγμένον τοῦ χαίρειν τὸ ὑγιαίνειν ἔχει: ὁ
δὲ Ἄλεξις, 
<quote rend="blockquote" TEIform="quote">
<lb TEIform="lb"/>ὦ δέσποθʼ, ὑγίαινʼ, ὡς χρόνιος ἐλήλυθας:</quote>
ὁ δὲ Ἀχαιός, 
<quote rend="blockquote" TEIform="quote">
<lb TEIform="lb"/>ἥκω πεπραγὼς δεινά, σὺ δʼ ὑγίαινέ μοι:</quote>
<pb id="p.331" TEIform="pb"/>
καὶ ὁ Φιλήμων, 
<quote rend="blockquote" TEIform="quote">
<lb TEIform="lb"/>αἰτῶ δʼ ὑγίειαν πρῶτον, εἶτʼ εὐπραξίαν,
<lb TEIform="lb"/>τρίτον δὲ χαίρειν, εἶτʼ ὀφείλειν μηδενί.</quote>
ὁ μὲν γὰρ τὸ σκόλιον γράψας, οὗ καὶ Πλάτων μέμνηται,
<milestone unit="section2" n="733" TEIform="milestone"/>
τί καὶ οὗτός φησιν; ὑγιαίνειν μὲν ἄριστον, τὸ δεύτερον
καλὸν γενέσθαι, τρίτον δὲ πλουτεῖν, τοῦ χαίρειν δὲ τὸ
παράπαν οὐκ ἐμνήσθη, ἵνα σοι μὴ τὸ γνωριμώτατον
ἐκεῖνο καὶ πᾶσι διὰ στόματος λέγω,
<quote rend="blockquote" TEIform="quote">
<lb TEIform="lb"/>ὑγίεια, πρεσβίστα μακάρων, μετὰ σεῦ ναίοιμι τὸ λειπόμενον 
<lb TEIform="lb"/>βιοτᾶς:</quote>
ὥστε εἰ πρεσβίστη ἐστὶν ὑγίεια, καὶ τὸ ἔργον αὐτῆς τὸ
ὑγιαίνειν προτακτέον τῶν ἄλλων ἀγαθῶν.
</p>
</div1>
<div1 type="section" n="7" org="uniform" sample="complete" part="N" TEIform="div1">
<p TEIform="p">μυρία δὲ
καὶ ἄλλα ἔκ τε ποιητῶν καὶ συγγραφέων καὶ φιλοσόφων
καταδεῖξαί σοι ἔχων, προτιμώντων τὸ ὑγιαίνειν, τοῦτο
μὲν παραιτήσομαι, ὡς μὴ εἰς ἀπειροκαλίαν τινὰ μειρακιώδη
ἐκπέσῃ μοι τὸ σύγγραμμα καὶ κινδυνεύωμεν ἄλλῳ
ἥλῳ ἐκκρούειν τὸν ἧλον, ὀλίγα δέ σοι τῆς ἀρχαίας ἱστορίας
ὁπόσα μέμνημαι οἰκεῖα τῷ παρόντι προσγράψαι καλῶς
ἔχειν ὑπέλαβον.
</p>
</div1>
<div1 type="section" n="8" org="uniform" sample="complete" part="N" TEIform="div1">
<p TEIform="p">ὅτε Ἀλέξανδρος τὴν ἐν Ἰσσῷ
μάχην ἀγωνιεῖσθαι ἔμελλεν, ὡς Εὐμένης ὁ Καρδιανὸς
<milestone unit="section2" n="734" TEIform="milestone"/>
ἐν τῇ πρὸς Ἀντίπατρον ἐπιστολῇ λέγει, ἕωθεν εἰσελθὼν
εἰς τὴν σκηνὴν αὐτοῦ ὁ Ἡφαιστίων, εἴτʼ ἐπιλαθόμενος
εῖτʼ ἐκταραχθεὶς ὥσπερ ἐγὼ εἴτε καὶ θεοῦ τινος τοῦτο
καταναγκάσαντος, ταὐτὸν ἐμοὶ ἔφη, Ὑγίαινε, βασιλεῦ,
καιρὸς ἤδη παρατάττεσθαι. ταραχθέντων δὲ τῶν παρόντων
πρὸς τὸ παράδοξον τῆς προσαγορεύσεως καὶ τοῦ
Ηφαιστίωνος ὀλίγου δεῖν ὑπʼ αἰδοῦς ἐκθανόντος, Ἀλέξανδρος,
Δέχομαι, εἶπε, τὴν κλῃδόνα: τὸ γὰρ σώους
ἐπανήξειν ἀπὸ τῆς μάχης ἤδη μοι ὑπέσχηται.
</p>
</div1>
<div1 type="section" n="9" org="uniform" sample="complete" part="N" TEIform="div1">
<p TEIform="p">Ἀντίοχος
δὲ ὁ σωτὴρ ὅτε τοῖς Γαλάταις συνάπτειν ἔμελλεν, ἔδοξεν
ὄναρ ἐπιστάντα οἱ τὸν Ἀλέξανδρον κελεύειν σύνθημα
<pb id="p.332" TEIform="pb"/>
πρὸ τῆς μάχης παραδοῦναι τῇ στρατιᾷ τὸ ὑγιαίνειν, καὶ
ὑπὸ τούτῳ συνθήματι τὴν θαυμαστὴν ἐκείνην νίκην ἐνίκησε.
</p>
</div1>
<div1 type="section" n="10" org="uniform" sample="complete" part="N" TEIform="div1">
<p TEIform="p">καὶ Πτολεμαῖος δὲ ὁ Λάγου Σελεύκῳ ἐπιστέλλων
σαφῶς ἀνέστρεψε τὴν τάξιν ἐν ἀρχῇ μὲν τῆς ἐπιστολῆς
ὑγιαίνειν αὐτὸν προσειπών, ἐπὶ τέλει δὲ ἀντὶ τοῦ
ἐρρῶσθαι ὑπογράψας τὸ χαίρειν, ὡς Διονυσόδωρος ὁ τὰς
ἐπιστολὰς αὐτοῦ συναγαγών φησιν.
</p>
</div1>
<div1 type="section" n="11" org="uniform" sample="complete" part="N" TEIform="div1">
<p TEIform="p">ἄξιον δὲ καὶ
<milestone unit="section2" n="735" TEIform="milestone"/> Πύρρου τοῦ Ἠπειρώτου μνησθῆναι, ἀνδρὸς μετὰ Ἀλέξανδρον
τὰ δεύτερα ἐν στρατηγίαις ἐνεγκαμένου καὶ μυρίας
τροπὰς τῆς τύχης: ἐνεγκόντος. οὗτος τοίνυν ἀεὶ θεοῖς
εὐχόμενος καὶ θύων καὶ ἀνατιθεὶς οὐδεπώποτε ἢ νίκην
ἢ βασιλείας ἀξίωμα μεῖζον ἢ εὔκλειαν ἢ πλούτου ὑπερβολὴν
ᾔτησε παρʼ αὐτῶν, ἀλλʼ ἓν τοῦτο ηὔχετο, ὑγιαίνειν,
ὡς ἔστʼ ἂν τοῦτʼ ἔχῃ, ῥᾳδίως αὐτῷ τῶν ἄλλων
προσγενησομένων. καὶ ἄριστα, οἶμαι, ἐφρόνει, λογιζόμενος
ὅτι οὐδὲν ὄφελος τῶν ἁπάντων ἀγαθῶν, ἔστʼ ἂν
τοῦ ὑγιαίνειν μόνον ἀπῇ.
</p>
</div1>
<div1 type="section" n="12" org="uniform" sample="complete" part="N" TEIform="div1">
<p TEIform="p">ναί, φησί τις. ἀλλὰ νῦν
ἑκάστου καιρὸς ἴδιος ὑφʼ ἡμῶν ἀποδέδεικται, σὺ δὲ τοῦτον
ἐναλλάξας, εἰ καὶ μηδὲν ἄλλο ἔφησθα; ὅμως τῷ δικαίῳ
λόγῳ οὐκ ἂν ἔξω εἴης τοῦ ἡμαρτηκέναι, ὥσπερ ἂν
εἴ τις περὶ τῇ κνήμῃ τὸ κράνος ἢ περὶ τῇ κεφαλῇ τὰς κνημῖδας
ἐπιδήσαιτο. ἀλλʼ, ὦ βέλτιστε, φαίην ἂν κἀγὼ πρὸς
αὐτόν, εἰκότως ἂν ταῦτα ἔλεγες, εἴ τις ὅλως καιρὸς ἦν
ὑγιείας μὴ δεόμενος, νῦν δὲ καὶ ἕωθεν καὶ μεσούσης
ἡμέρας καὶ νύκτωρ ἀεὶ τὸ ὑγιαῖνον ἀναγκαῖον, καὶ μάλιστα
τοῖς ἄρχουσι καὶ πολλὰ πράττουσιν ὑμῖν, ὅσῳ καὶ
<milestone unit="section2" n="736" TEIform="milestone"/> πρὸς τὰ πολλὰ δεῖσθε τοῦ σώματος: ἔτι δὲ ὁ μὲν χαῖρε
εἰπὼν μόνον εὐφήμῳ τῇ ἀρχῇ ἐχρήσατο, καὶ ἔστιν εὐχὴ
το πρᾶγμα, ὁ δὲ ὑγιαίνειν παρακελευόμενος καὶ χρήσιμόν
τι δρᾷ καὶ ὑπομιμνήσκει τῶν πρὸς τὸ ὑγιαίνειν συντελούντων,
καὶ οὐ συνεύχεται μόνον, ἀλλὰ καὶ παραγγέλλει.
</p>
</div1>
<div1 type="section" n="13" org="uniform" sample="complete" part="N" TEIform="div1">
<p TEIform="p">τί δʼ; οὐχὶ καὶ ἐν τῷ τῶν ἐντολῶν βιβλίῳ, ὃ
<pb id="p.333" TEIform="pb"/>
ἀεὶ παρὰ βασιλέως λαμβανετε, τοῦτο πρῶτον ὑμῖν ἐστι
παράγγελμα, τῆς ὑγιείας τῆς ὑμετέρας αὐτῶν ἐπιμελεῖσθαι;
καὶ μάλʼ εἰκότως: οὐδὲν γὰρ ἂν εἴη ὄφελος ὑμῶν
πρὸς τὰ ἄλλα μὴ οὕτω διακειμένων. ἀλλὰ καὶ ὑμεῖς αὐτοί,
εἴ τι κἀγὼ τῆς Ῥωμαίων φωνῆς ἐπαΐω, τοὺς προσαγορεύοντας
ἀντιδεξιούμενοι τῷ τῆς ὑγιείας ὀνόματι πολλάκις
ἀμείβεσθε.
</p>
</div1>
<div1 type="section" n="14" org="uniform" sample="complete" part="N" TEIform="div1">
<p TEIform="p">καὶ ταῦτα πάντα εἶπον οὐχ ὡς ἐκ προνοίας
ἀφελὼν μὲν τὸ χαίρειν, ἐπιτηδεύσας δὲ ἀντʼ αὐτοῦ
εἰπεῖν τὸ ὑγιαίνειν, ἀλλʼ ὡς τοῦτο μὲν ἄκων παθών: ἢ
γελοῖός γʼ ἂν ἦν ξενίζων καὶ τοὺς καιροὺς τῶν προσαγορεύσεων
ἐναλλάττων.
</p>
</div1>
<div1 type="section" n="15" org="uniform" sample="complete" part="N" TEIform="div1">
<p TEIform="p">χάριν δὲ ὁμολογῶ τοῖς θεοῖς,
ὅτι μοι τὸ σφάλμα εἰς ἄλλο μακρῷ αἰσιώτερον περιετράπη
<milestone unit="section2" n="737" TEIform="milestone"/>
καὶ εἰς τὸ ἄμεινον παρώλισθον, καὶ τάχα τῆς Ὑγιείας ἢ
Ἀσκληπιοῦ αὐτοῦ ἐπιπνοίᾳ τοῦτʼ ἐπράχθη διʼ ἐμοῦ σοι
τὸ ὑγιαίνειν ὑπισχνουμένου: ἐπεὶ ἔγωγε πῶς ἂν αὐτὸ
ἔπαθον ἄνευ θεοῦ μηδέπω πρότερον ἐν τῷ μακρῷ βίῳ
ταραχθεὶς ὅμοιον;
</p>
</div1>
<div1 type="section" n="16" org="uniform" sample="complete" part="N" TEIform="div1">
<p TEIform="p">εἰ δὲ δεῖ καὶ ἀνθρωπίνην τινὰ
ὑπὲρ τοῦ γεγονότος ἀπολογίαν εἰπεῖν, οὐδὲν ξένον, εἰ
πάνυ ἐσπουδακὼς ἐπὶ τοῖς ἀρίστοις ὑπὸ σοῦ γνωρίζεσθαι
ἐκ τῆς ἄγαν ἐπιθυμίας εἰς τοὐναντίον διαταραχθεὶς ἐνέπεσον.
τάχα δʼ ἄν τινα ἐκπλήξειε τῆς κατʼ ὀρθὸν λογισμὸν
καὶ στρατιωτῶν πλῆθος, ὧν οἱ μὲν προωθοῦντες,
οἱ δὲ ἐν τῇ τάξει τῆς προσαγορεύσεως μὴ μένοντες.
</p>
</div1>
<div1 type="section" n="17" org="uniform" sample="complete" part="N" TEIform="div1">
<p TEIform="p">σὺ
δʼ εὖ οἶδʼ ὅτι κἂν οἱ ἄλλοι εἰς ἄνοιαν ἢ ἀπαιδευσίαν ἢ
παραφροσύνην ἀναφέρωσι τὸ πρᾶγμα, αἰδοῦς αὐτὸ σύμβολον
καὶ ἀφελείας ἐποιήσω καὶ ψυχῆς μηδὲν ἀγοραῖον
καὶ ἔντεχνον ἐχούσης: ὡς τό γε πάνυ θαρραλέον ἐν τοῖς
τοιούτοις οὐ πόρρω θρασύτητος καὶ ἀναισχυντίας ἐστί.
καὶ ἔμοιγε εἴη μηδὲν μὲν τοιοῦτο σφάλλεσθαι, εἰ δὲ συμβαίη,
<milestone unit="section2" n="738" TEIform="milestone"/>
πρὸς εὐφημίαν αὐτὸ τρέπεσθαι.
</p>
</div1>
<div1 type="section" n="18" org="uniform" sample="complete" part="N" TEIform="div1">
<p TEIform="p">ἐπὶ γοῦν τοῦ
πρώτου Σεβαστοῦ καὶ τοιόνδε τι λέγεται γενέσθαι: ὁ μὲν
ἔτυχε δίκην τινὰ δικάσας ὀρθῶς καὶ ἀπολύσας ἐγκλήματος
<pb id="p.334" TEIform="pb"/>
τοῦ μεγίστου ἀδίκως συκοφαντούμενον ἄνθρωπον,
ὁ δὲ χάριν ὁμολογῶν μεγάλῃ τῇ φωνῇ, Χάριν οἶδά σοι,
ἔφη, ὦ αὐτοκράτορ, ὅτι κακῶς καὶ ἀδίκως ἐδίκασας: καὶ
τῶν περὶ Σεβαστὸν ἀγανακτησάντων καὶ διασπάσασθαι
τὸν ἄνθρωπον ἐθελόντων, Παύσασθε χαλεπαίνοντες,
ἐκεῖνος ἔφη: οὐ γὰρ τὴν γλῶτταν αὐτοῦ, ἀλλὰ τὴν γνώμην
ἐξετάζειν ἄξιον. ἐκεῖνος μὲν οὕτως: σὺ δʼ εἴτε τὴν
γνώμην σκέψαιο, πάνυ εὔνουν εὑρήσεις, εἴτε τὴν γλῶτταν,
εὔφημος καὶ αὐτή.
</p>
</div1>
<div1 type="section" n="19" org="uniform" sample="complete" part="N" TEIform="div1">
<p TEIform="p">ἔοικα δʼ ἐνταῦθα ἤδη γενόμενος
εἰκότως ἄλλο τι φοβήσεσθαι, μή τισι δόξω ἐξεπίτηδες
ἡμαρτηκέναι, ὡς τὴν ἀπολογίαν ταύτην συγγράψαιμι.
καὶ εἴη γε, ὦ φίλτατε Ἀσκληπιέ, τοιοῦτον φανῆναι
τὸν λόγον, ὡς μὴ ἀπολογίαν, ἀλλʼ ἐπιδείξεως ἀφορμὴν εἶναι δοκεῖν.
</p>
</div1>
</body>
</text>
</TEI.2>

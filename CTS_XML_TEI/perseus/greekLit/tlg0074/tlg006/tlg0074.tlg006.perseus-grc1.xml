<?xml version="1.0" encoding="UTF-8"?><TEI.2>
<teiHeader type="text">
<fileDesc>
<titleStmt>
<title>Acies Contra Alanos</title>
<author>Arrian</author>
<editor role="editor">Rudolf Hercher</editor>
<editor role="editor">Alfred Eberhard</editor>
<funder n="org:Google">Google Digital Humanities Awards Program</funder>
</titleStmt>
<publicationStmt>
<publisher>Trustees of Tufts University</publisher>
<pubPlace>Medford, MA</pubPlace>
<authority>Perseus Project</authority>
</publicationStmt>
<sourceDesc>
<biblStruct>
<monogr>
<title>Arriani Nicomediensis Scripta Minora</title>
<author>Arrian</author>
<editor role="editor">Rudolf Hercher</editor>
<editor role="editor">Alfred Eberhard</editor>
<imprint>
<publisher>in aedibus B. G. Teubneri</publisher>
<pubPlace>Leipzig</pubPlace>
<date>1885</date>
</imprint>
</monogr>
</biblStruct>
<p>Keyboarding</p>
</sourceDesc>
</fileDesc>
<encodingDesc>
<refsDecl doctype="TEI.2">
<state unit="section"/>
</refsDecl>
</encodingDesc>
<profileDesc>
<langUsage>
<language id="greek">Greek</language>
</langUsage>
</profileDesc>
</teiHeader>
<text>
<body>
<pb id="p.80"/>
<div1 type="section" n="1">
<milestone unit="blancard" n="98"/>
<p>ἡγεῖσθαι μὲν τῆς πάσης στρατιᾶς τοὺς κατασκόπους
ἱππέας ἐπὶ δυοῖν τεταγμένους σὺν τῷ οἰκείῳ
ἡγεμόνι. ἐπὶ τούτοις δὲ τοὺς ἱπποτοξότας τοὺς Πετραίους,
καὶ τούτους ἐπὶ δυοῖν. ἀγόντων δὲ αὐτοὺς οἱ
 δεκάδαρχοι. ἐπὶ δὲ τούτοις ἐπιτετάχθων οἱ ἀπὸ τῆς ἴλης ᾗτινι Αὐριανοὶ ὄνομα.
<milestone unit="blancard" n="99"/> συντετάχθων δὲ αὐτοῖς
οἱ τῆς σπείρας τῆς τετάρτης τῶν Ῥαιτῶν, ἧς ἄρχων Δάφνης
Κορίνθιος, ἐπὶ τούτοις δὲ οἱ ἀπὸ τῆς ἴλης ᾗ ὄνομα
Κολῶνες. συντετάχθων δὲ αὐτοῖς Ἰτουραῖοι καὶ Κυρηναῖοι
καὶ οἱ ἀπὸ τῆς πρώτης Ῥαιτικῆς.
</p>
</div1>
<div1 type="section" n="2">
<p> συμπάντων δὲ  τούτων ἀρχέτω Δημήτριος. ἐπὶ τούτοις δὲ οἱ Κελτοὶ
ἱππῆς, καὶ οὗτοι ἐπὶ δυοῖν, καὶ τούτων ἡγείσθω ἑκατόνταρχος,
ὥσπερ ἐπὶ στρατοπέδου.
</p>
</div1>
<div1 type="section" n="3">
<p> πεζοὶ δὲ ἐπὶ τούτοις τετάχθων, τὰ σημεῖα ἀνατεταμένα
πρὸ σφῶν ἔχοντες, οἵ τε Ἰταλοὶ καὶ Κυρηναίων οἱ παρόντες. πάντων δὲ ἡγείσθω Πούλχερ, ὅσπερ ἄρχει
τοῖς Ἰταλοῖς. Βοσπορανοὶ δὲ ἐπὶ τούτοις πεζοὶ ἰόντων,
ἡγεμόνα παρεχόμενοι Λαμπροκλέα, καὶ οἱ Νομάδες ἐπὶ
 τούτοις ὑποτεταγμένοι Οὐήρῳ τῷ σφετέρῳ ἄρχοντι.
<milestone unit="blancard" n="100"/>
</p>
</div1>
<div1 type="section" n="4">
<p> ἡ τάξις δὲ ἔστω ἐς ὁπλίτας τέσσαρας. αὐτῶν δὲ τούτων ὅσοι τοξόται ἡγείσθων. τὰς δὲ πλευρὰς τῆς τάξεως
φυλασσόντων ἑκατέρωθεν οἱ ἱππεῖς οἱ Ἀκεῖοι. ἐπὶ δὲ
τούτοις οἱ ἐπίλεκτοι ἱππεῖς ἰόντων, καὶ ἐπὶ τούτοις οἱ
<pb id="p.81"/>
ἀπὸ τῆς φάλαγγος ἱππῆς, ἔπειτα οἱ καταπέλται, ἔπειτα
</p>
</div1>
<div1 type="section" n="5">
<p>
τὸ σημεῖον τῆς πεντεκαιδεκάτης φάλαγγος, καὶ ἀμφʼ
αὐτῷ ὁ ἡγεμὼν τῆς φάλαγγος Οὐάλης, καὶ ὁ ὕπαρχος
καὶ οἱ χιλίαρχοι οἷς τέτακται, καὶ οἱ ἑκατόνταρχοι οἱ
τῆς πρώτης σπείρας ἐπιστάται. πρὸ δὲ τοῦ σημείου αὖ
τῶν πεζῶν οἱ ἀκοντισταὶ τετάχθων. αὐτοὺς δὲ τοὺς
πεζοὺς ἐπὶ τεσσάρων τεταγμένους ἰέναι.
</p>
</div1>
<div1 type="section" n="6">
<p> ἐπὶ δὲ τῇ πεντεκαιδεκάτῃ
φάλαγγι τετάχθω τὸ σημεῖον τῆς δωδεκάτης
φάλαγγος, καὶ χιλίαρχοι ἀμφʼ αὐτῷ καὶ ἑκατόνταρχοι.
ἐπὶ τεσσάρων ὡσαύτως καὶ ἥδε ἡ φάλαγξ ἴτω τεταγμένη.
</p>
</div1>
<div1 type="section" n="7">
<p>ἐπὶ δὲ τῷ ὁπλιτικῷ τετάχθω τὸ συμμαχικόν, οἵ τε
ἀπὸ τῆς σμικρᾶς Ἀρμενίας καὶ Τραπεζουντίων, οἱ ὁπλῖται
<milestone unit="blancard" n="101"/> 
καὶ οἱ Κόλχοι καὶ Ῥιζιανοὶ οἱ λογχοφόροι. ἐπιτετάχθων
δὲ αὐτοῖς οἱ Ἀπλανοὶ πεζοί. παντὸς δὲ τοῦ συμμαχικοῦ
ἡγεμὼν ἔστω Σεκουνδῖνος, ὅσπερ τῶν Ἀπλανῶν
ἡγεῖται.
</p>
</div1>
<div1 type="section" n="8">
<p> ἐπὶ τούτοις δὲ τὰ σκευοφόρα ἑπέσθω. οὐραγείτω
δὲ ἡ ἴλη τῶν Γετῶν καὶ ὁ ταύτης ἴλαρχος.
</p>
</div1>
<div1 type="section" n="9">
<p> τὰς πλευρὰς
δὲ τοῦ πεζικοῦ κοσμούντων μὲν ἑκατόνταρχοι καὶ οἱ
ἐπὶ τῷδε τεταγμένοι, φυλακῆς δὲ ἕνεκα ἴλη ἡ Ἀλλακτικὴ
παριππευέτω ἐπὶ ἕνα στοῖχον ἑκατέρωθεν τεταγμένη,
καὶ οἱ τῶν Ἰταλῶν ἱππῆς. ὁ δὲ ἴλαρχος αὐτῶν
ἐπιφοιτάτω ταῖς πλευραῖς.
</p>
</div1>
<div1 type="section" n="10">
<p> ὁ δὲ ἡγεμὼν τῆς πάσης
στρατιᾶς Ξενοφῶν τὸ πολὺ μὲν πρὸ τῶν σημείων τῶν
πεζικῶν ἡγείσθω, ἐπιφοιτάτω δὲ πάσῃ τῇ τάξει, καὶ
ἐπισκοπείτω ὅπως τεταγμένοι ἰᾶσι, καὶ τοὺς μὲν
<milestone unit="blancard" n="102"/>
ἀτακτοῦντας ἐς τάξιν ἐπαναγέτω, τοὺς δὲ ἐν κόσμῳ
ἰόντας ἐπαινείτω.
οὕτω μὲν τεταγμένους ἰέναι.
</p>
</div1>
<div1 type="section" n="11">
<p> ἐλθόντας δὲ ἐς τὸ
ἀποδεδειγμένον χωρίον, τὴν μὲν ἵππον πᾶσαν περιστῆσαι
ἐν κύκλῳ ἐς τετράγωνον τάξιν, τοὺς κατασκόπους
δὲ πέμψαι ἐς τὰ ὑπερδέξια χωρία σκοπῆς ἕνεκα
τῶν πολεμίων. ἐνταῦθα δὲ ἀπὸ σημείου ὁπλίζεσθαι
<pb id="p.82"/>
 σιγῇ, ὁπλισαμένους δὲ ἐς τάξιν καθίστασθαι.
</p>
</div1>
<div1 type="section" n="12">
<p> ἡ τάξις
δὲ ἔστω ἥδε. τὸ μὲν κέρας ἑκάτερον τῶν πεζῶν τὰ
ὑπερδέξια ἐχέτω τῶν χωρίων, ὅτι ἐν τοιῷδε ἡ ἔκταξις
ἔσται. ἐπιτετάχθων δὲ τῷ κέρᾳ τῷ μὲν δεξιῷ οἱ ἀμφὶ
Οὐασάκην καὶ Ἄρβηλον Ἀρμένιοι, τὸ ὑπερδεξιώτατον τοῦ κέρως ἔχοντες, ὅτι τοξόται εἰσὶν οἱ σύμπαντες.
</p>
</div1>
<div1 type="section" n="13">
<p> προτετάχθων δὲ αὐτῶν οἱ τῆς σπείρας τῆς Ἰταλικῆς
πεζοί. πάντων δὲ ἡγείσθω Πούλχερ, ὅσπερ καὶ τῆς σπείρας
τῆς Ἰταλικῆς ἄρχει. καὶ τούτῳ ἐπιτετράφθω αὐτός
τε ὁ Οὐασάκης καὶ Ἄρβηλος καὶ ἐκείνων ἱππικόν τε καὶ πεζικόν.
</p>
</div1>
<div1 type="section" n="14">
<p> ἐπὶ δὲ τοῦ ἀριστεροῦ τετάχθων καὶ οὗτοι τὸ ὑπερδεξιώτατον
τοῦ κέρως ἔχοντες οἵ τε ἀπὸ τῆς σμικρᾶς
Ἀρμενίας σύμμαχοι καὶ οἱ Τραπεζουντίων γυμνῆτες καὶ
 οἱ Ῥιζιανοὶ λογχοφόροι.
<milestone unit="blancard" n="103"/> προτετάχθων δὲ τούτων οἱ Ἀπλανοὶ οἱ διακόσιοι, καὶ Κυρηναῖοι οἱ ἑκατόν, ὡς
προβολὴν μὲν εἶναι πρὸ τῶν ἀκοντιστῶν τοὺς ὁπλίτας,
 τοὺς δὲ ὑπερακοντίζειν ἐκ τοῦ ὑπερδεξιοῦ.
</p>
</div1>
<div1 type="section" n="15">
<p> τὸ δὲ
ἐν μέσῳ σύμπαν τὸ μὲν δεξιὸν ἐχέτω ἡ πεζικὴ φάλαγξ
ἡ πεντεκαιδεκάτη ὑπὲρ τὸ μέσον τοῦ παντὸς χωρίου, ὅτι πολὺ πλείονες πλήθει οὗτοί εἰσι· τὸ δὲ ὑπόλοιπον
τοῦ ἀριστεροῦ ἐκπληρούντων οἱ τῆς δωδεκάτης φάλαγγος
πεζοὶ ἔστε ἐπὶ τὸ ἄκρον τοῦ κέρως τοῦ ἀριστεροῦ.
</p>
</div1>
<div1 type="section" n="16">
<p>τετάχθων δὲ ἐπὶ ὀκτώ, καὶ πυκνὴ αὐτοῖς ἔστω ἡ σύγκλεισις.
 καὶ αἱ μὲν πρῶται τέσσαρες τάξεις ἔστων κοντοφόρων, ὧν δὴ τοῖς κοντοῖς μακρὰ καὶ ἐπίλεπτα τὰ
σιδήρια προῆκται. καὶ τούτους οἱ μὲν πρωτοστάται ἐς
προβολὴν ἐχόντων, ὡς εἰ πελάζοιεν αὐτοῖς οἱ πολέμιοι,
κατὰ τὰ στήθη μάλιστα τῶν ἵππων τίθεσθαι τῶν κοντῶν
 τὸν σίδηρον·
</p>
</div1>
<div1 type="section" n="17">
<p>
<milestone unit="blancard" n="104"/> οἱ δευτεροστάται δὲ καὶ οἱ τῆς  τρίτης καὶ τετάρτης τάξεως ἐς ἀκοντισμὸν προβεβλήσθων
τοὺς κοντοὺς ὅπου τύχοιεν, καὶ ἵππους τρώσοντες,
<pb id="p.83"/>
καὶ ἱππότην κατακανοῦντες, ἢ θυρεῷ καὶ θώρακι
ἐμπαγέντος τοῦ κοντοῦ καὶ διὰ μαλθακότητα τοῦ σιδήρου
ἐπικαμφθέντος ἀχρεῖον τὸν ἀναβάτην ποιήσοντες.
αἱ δὲ ἐφεξῆς τάξεις λογχοφόρων ἔστων.
</p>
</div1>
<div1 type="section" n="18">
<p> ἐνάτη δὲ ἐπὶ
τούτοις ἔστω τάξις οἱ πεζοὶ τοξόται, οἱ τῶν Νομάδων
καὶ Κυρηναίων καὶ Βοσπορανῶν τε καὶ Ἰτουραίων.
</p>
</div1>
<div1 type="section" n="19">
<p>μηχαναὶ δὲ ἐφεστάντων τῷ κέρᾳ ἑκατέρῳ, ὡς πορρωτάτω
προσιόντων τῶν πολεμίων ἐξακοντίζειν, καὶ αὗται κατόπιν
τῆς πάσης φάλαγγος.
</p>
</div1>
<div1 type="section" n="20">
<p>τὸ δὲ ἱππικὸν σύμπαν κατὰ ἴλας καὶ λόχους ὀκτὼ
συντεταγμένον ἐφεστάτω τοῖς πεζοῖς, τὸ μὲν τοῖς κέρασιν
ἑκατέροις προβολὴν ἔχον τοὺς ὁπλίτας πρὸ σφῶν
καὶ τοὺς τοξότας, λόχοι δύο·
<milestone unit="blancard" n="105"/> τὸ δὲ τῇ μέσῃ φάλαγγι,
λόχοι ἕξ μημιον.
</p>
</div1>
<div1 type="section" n="21">
<p> τούτων δὲ ὅσοι μὲν ἱπποτοξόται
πλησίον τῆς φάλαγγος ἐφεστάντων, ὡς ὑπερτοξεύειν
ὑπὲρ αὐτήν· ὅσοι δὲ λογχοφόροι ἢ κοντοφόροι ἢ μαχαιροφόροι
ἢ πελεκοφόροι ἐς τὰ πλάγιά τε ἑκατέρωθεν
ὁρώντων καὶ τὸ σύνθημα προσμενόντων.
</p>
</div1>
<div1 type="section" n="22">
<p> οἱ δὲ ἐπίλεκτοι
ἱππῆς ἀμφʼ αὐτὸν Ξενοφῶντα ἔστων, καὶ τῶν
ἀπὸ τῆς φάλαγγος πεζῶν ὅσον ἐς διακοσίους, οἱ σωματοφύλακες,
καὶ ἑκατόνταρχοι ὅσοι τοῖς ἐπιλέκτοις συντεταγμένοι,
καὶ οἱ τῶν σωματοφυλάκων ἡγεμόνες, καὶ
δέκαρχοι οἱ τῶν ἐπιλέκτων.
</p>
</div1>
<div1 type="section" n="23">
<p> ἔστων δὲ ἀμφʼ αὐτὸν ας
ἑκατὸν κούφων λογχοφόρων, ὡς πᾶσαν ἐπιφοιτῶν
τὴν φάλαγγα ὅπου τι ἐνδεὲς καταμανθάνοι, ἐκεῖνο ἴδῃ
καὶ θεραπεύσῃ.
</p>
</div1>
<div1 type="section" n="24">
<p> ἡγείσθω δὲ τοῦ μὲν δεξιοῦ κέρως παντὸς
σὺν τῷ ἱππικῷ Οὐάλης, ὅσπερ καὶ τῆς πεντεκαιδεκάτης
φάλαγγος ἡγεμών ἐστιν·
<milestone unit="blancard" n="106"/> τοῦ δὲ ἀριστεροῦ
οἱ χιλίαρχοι τῆς δωδεκάτης.
</p>
</div1>
<div1 type="section" n="25">
<p>οὕτω δὲ ταχθέντων σιγὴ ἔστω ἔστʼ ἂν πελάσωσιν
ἐντὸς βέλους οἱ πολέμιοι· πελαζόντων δὲ ἤδη ὡς
<pb id="p.84"/>
μέγιστον καὶ φοβερώτατον ἀλαλάζειν σύμπαντας τῷ
Ἐνυαλίῳ, καὶ βέλη τε ἀπὸ μηχανῶν καὶ λίθους ἀφίεσθαι
καὶ βέλη ἀπὸ τόξων, καὶ τὰς λόγχας οἱ λογχοφόροι
ἀκοντιζόντων, οἵ τε ψιλοὶ καὶ οἱ θειασταί. φερέσθων
δὲ καὶ λίθοι ἐς τοὺς πολεμίους ἀπὸ τοῦ συμμαχικοῦ ἐκ τῶν ὑπερδεξίων, καὶ τὸ πᾶν ἀκροβολισμὸς ἔστω πανταχόθεν
ὡς ἔνι πυκνότατος ἐς τάραξίν τε τῶν ἵππων καὶ
 ὄλεθρον τῶν ἱππέων.
</p>
</div1>
<div1 type="section" n="26">
<p> καὶ ἐλπὶς μὲν ὑπὸ ἀδιηγήτου
πλήθους τῶν βελῶν μὴ ἐπὶ πλέον πελάσειν τῇ πεζικῇ
φάλαγγι ἐπελαύνοντας τοὺς Σκύθας· εἰ δὲ δὴ πελάζοιεν, ἐγχρίμψαντας ταῖς ἀσπίσι καὶ τοῖς ὤμοις ἀντερείσαντας
δέχεσθαι τὴν προσβολὴν ὡς καρτερώτατα καὶ τῇ συγκλείσει
πυκνοτάτῃ τὰς πρώτας τρεῖς τάξεις συνερειδούσας
σφίσιν ὡς βιαιότατον οἷόν τε· τὴν τετάρτην δὲ ὑπερακοντίζειν
 τὰς λόγχας·
</p>
</div1>
<div1 type="section" n="27">
<p> καὶ τὴν πρώτην παίειν ἢ ἀκοντίζειν  τοῖς κοντοῖς ἀφειδῶς ἔς τε ἵππους καὶ αὐτούς.
<milestone unit="blancard" n="107"/> ἀπωσθέντων
δὲ εἰ μὲν φυγὴ λαμπρὰ γένοιτο, διαχωρεῖν ἤδη
τὰς πεζικὰς τάξεις καὶ ἐπελαύνειν τοὺς ἱππέας, μὴ πάντας
τοὺς λόχους ἀλλὰ τοὺς ἡμίσεας·
</p>
</div1>
<div1 type="section" n="28">
<p> τετάχθαι δὲ πρώτους  οἵτινες καὶ πρῶτοι ἐπελάσουσιν. τοὺς δὲ ἄλλους ἡμίσεας
ἕπεσθαι μὲν τοῖς ἐπελαύνουσιν, ἐν τάξει δὲ καὶ μὴ παντελεῖ
τῇ διώξει χρωμένους, ὡς εἰ μὲν φυγὴ καρτερὰ
κατάσχοι, ἐκδέξασθαι τὴν πρώτην δίωξιν ἀκμήτοις τοῖς
ἵπποις, εἰ δέ τις ἐπιστροφὴ καταλαμβάνοι, ἐπιθέσθαι
</p>
</div1>
<div1 type="section" n="29">
<p> τοῖς ἐπιστρέφουσιν. ὁμοῦ δὲ οἵ τε Ἀρμένιοι τοξόται
ἐπελαύνοντες τοξευόντων, ὡς μὴ παρασχεῖν ἀναστροφὴν
τοῖς φεύγουσι, καὶ οἱ λογχοφόροι οἱ γυμνῆτες δρόμῳ
ἑπέσθων· μένειν δὲ μηδὲ τὴν πεζικὴν τάξιν ἐν χώρᾳ ἔτι,
ἀλλὰ προχωρεῖν θᾶττον ἢ βάδην, ὡς εἴ τι καρτερώτερον ἀπαντῴη ἀπὸ τῶν πολεμίων, αὖθις εἶναι προβολὴν πρὸ τῶν ἱππέων.
<pb id="p.85"/>
τάδε μὲν γίγνεσθαι, εἰ ἀπὸ τὴς πρώτης προσβολῆς
</p>
</div1>
<div1 type="section" n="30">
<p>
φυγὴ κατάσχοι τοὺς ἐναντίους· εἰ δὲ ἐπιστραφέντες ἐς
κύκλους ὑπὲρ τὰ κέρατα παρελαύνειν ἐθέλοιεν, ἀνατείνεσθαι
ἐς τὰ ὑπερδεξιώτερα ἔτι τὰ κέρατα αὐτῆς τῆς
ψιλῆς τοξείας·
<milestone unit="blancard" n="108"/> ὡς οὐ δοκιμάζω μήποτε ἀσθενῆ τῇ ἀνατάσει
τὰ κέρατα γιγνόμενα ἰδόντες διʼ αὐτῶν ὤσωνται
καὶ διακόψωσι τὸ πεζικόν.
</p>
</div1>
<div1 type="section" n="31">
<p> ὑπερβαλλόντων δὲ τὰ κέρατα
ἑκάτερα ἢ ὁπότερον οὖν,πᾶσα ἤδη ἀνάγκη πλαγίους μὲν
αὐτοῖς γίγνεσθαι τοὺς ἵππους, πλαγίους δὲ τοὺς κοντούς.
ἐνταῦθα δὴ ἐμβαλλόντων ἐς αὐτοὺς οἱ ἱππῆς, μὴ ἀκοντισμῷ
ἔτι ἀλλὰ ταῖς σπάθαις αὖ συμφερόμενοι, οἳ δὲ
τοῖς πελέκεσιν. οἱ δὲ Σκύθαι γυμνοί τε ὄντες καὶ τοὺς
ἵππους γυμνοὺς ἔχοντες <gap/>
</p>
</div1>
</body>
</text>
</TEI.2>
